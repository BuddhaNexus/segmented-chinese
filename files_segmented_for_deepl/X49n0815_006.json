[
    {
        "source_sentence": "成唯識論疏義演卷第六本",
        "from": "X49n0815_006:0621c16_0",
        "context_with_next_sentence": true
    },
    {
        "source_sentence": "【疏】就此能變總有九頌以九門分別者第一能變差別門第二自相門第三行相門第四三性門第五心所相應門第六三受俱起門第七所依門第八俱轉門第九起滅門。",
        "from": "X49n0815_006:0621c18_0",
        "context_with_next_sentence": true
    },
    {
        "source_sentence": "【疏】後二頌者是指下論第七頌云依止根本識乃睡眠與悶絕等二頌也。",
        "from": "X49n0815_006:0621c22_0",
        "context_with_next_sentence": true
    },
    {
        "source_sentence": "【論】次中思量等者以第二能變是三能變之中間故云次中。",
        "from": "X49n0815_006:0621c24_0",
        "context_with_next_sentence": true
    },
    {
        "source_sentence": "【疏】初釋六因者因者因由所以義也。",
        "from": "X49n0815_006:0622a02_0",
        "context_with_next_sentence": true
    },
    {
        "source_sentence": "【疏】亦非定別者意云亦非六識定別然更有七八二識故又有云亦非別者總相攝成一識故如一意識也。",
        "from": "X49n0815_006:0622a03_0",
        "context_with_next_sentence": true
    },
    {
        "source_sentence": "【疏】非唯據一者耶答由根有損令識昧劣意識依彼昧劣之門不分明故於彼實青妄為黃解實非眼識見青為黃也。",
        "from": "X49n0815_006:0622a06_0",
        "context_with_next_sentence": true
    },
    {
        "source_sentence": "【疏】後七無漏時六必無漏者意云六若無漏第七不必無漏二乘等若七無漏六必無漏菩薩等。",
        "from": "X49n0815_006:0622a09_0",
        "context_with_next_sentence": true
    },
    {
        "source_sentence": "【疏】非染淨依至引發依者意云眼根等但與五識為生依不與五識為染淨依及引發依等是故藏為根本依第七為染淨依第六望五識為引發依能引發五識生故此等依既非生依故是所簡。",
        "from": "X49n0815_006:0622a11_0",
        "context_with_next_sentence": true
    },
    {
        "source_sentence": "【疏】此色有時心識所變者色必識變為根心能生識見色識必知有根由此道理依根不依色也。",
        "from": "X49n0815_006:0622a15_0",
        "context_with_next_sentence": true
    },
    {
        "source_sentence": "【疏】何得識種不隨色起者兩句是問詞以下答也。",
        "from": "X49n0815_006:0622a17_0",
        "context_with_next_sentence": true
    },
    {
        "source_sentence": "【疏】離識之色等者此舉事以明意云只可由根與識合識能領受境令根有損益不可四色與識各令色有損益即如離識之外質色等有損益時然識不損益故如禾稙等被霜雹損是也既是色損識不損明知不由色與識合而色有損益也他損色者即霜損禾稼等是。",
        "from": "X49n0815_006:0622a18_0",
        "context_with_next_sentence": true
    },
    {
        "source_sentence": "【疏】如第六識俱無漏故者意云若意識唯入生空觀不妨第七是有漏今者不取若第六兼入法空觀第七即無漏今者俱無漏今者俱無漏者意在雙入二空觀故第六一助第七根也。",
        "from": "X49n0815_006:0622a24_0",
        "context_with_next_sentence": true
    },
    {
        "source_sentence": "【疏】何故至等可爾者意云第六獨名意識有濫故曰不然眼識等隨根立名無濫故云可爾意云六識皆有無間滅意根縱汝五識隨不共根別名眼等故云可爾何故意識獨名立耶故曰不然有云意不然者意識應非依不共根以餘識依皆名意故眼等可爾眼等可名不共根以餘識不依故。",
        "from": "X49n0815_006:0622b04_0",
        "context_with_next_sentence": true
    },
    {
        "source_sentence": "【疏】如五識身亦依於意者意說五識既依不共根第六亦依不共意根如五識故。",
        "from": "X49n0815_006:0622b10_0",
        "context_with_next_sentence": true
    },
    {
        "source_sentence": "【疏】問如前說依五八依七等者意云如前說第六依五根及七八識何故說第六有不共依耶。",
        "from": "X49n0815_006:0622b12_0",
        "context_with_next_sentence": true
    },
    {
        "source_sentence": "【疏】七望五八俱是所依者七與五為染淨依與八為俱有依若據近而順生唯是第六非五八等故得不共之名。",
        "from": "X49n0815_006:0622b14_0",
        "context_with_next_sentence": true
    },
    {
        "source_sentence": "【疏】謂眼等五至二所依者意說眼等五識非但依無間滅意根亦依五色根故下云五通意色二所依故第六不爾唯依意故得意識名。",
        "from": "X49n0815_006:0622b17_0",
        "context_with_next_sentence": true
    },
    {
        "source_sentence": "【疏】若爾七八二識亦唯依意者以此二識同是意處故總名為意且約自義以解。",
        "from": "X49n0815_006:0622b20_0",
        "context_with_next_sentence": true
    },
    {
        "source_sentence": "【疏】七八據依亦有至得名識者意云若第六依意既得名意識故知七八互相依亦合名意心識等故云亦有此義今謂諸論依自勝得了別得識名思量得意名積集得心名據自勝得名所以不名意心識等也。",
        "from": "X49n0815_006:0622b22_0",
        "context_with_next_sentence": true
    },
    {
        "source_sentence": "【疏】兼釋七八得名意別者意云此意字者非是思量意也亦如人云此意欲如是等即如說云心攝藏等是重釋心意名別所由也。",
        "from": "X49n0815_006:0622c03_0",
        "context_with_next_sentence": true
    },
    {
        "source_sentence": "【疏】順通別名識之義故者意云了別名識者即是通名或名色識乃至法識者即是別名故論云謂於六境了別名識即通名也又云色等五識至了一切法者是別名也又曰或能至得法識名重釋第六識得名法識所由也。",
        "from": "X49n0815_006:0622c06_0",
        "context_with_next_sentence": true
    },
    {
        "source_sentence": "【疏】謂第六外處別名為法者緣外境處亦立之中獨名法處。",
        "from": "X49n0815_006:0622c11_0",
        "context_with_next_sentence": true
    },
    {
        "source_sentence": "【疏】亦從不共得法識名者亦識對境亦境對識各別名為不共識了別法不不共名故論云或能了別法獨得法識名。",
        "from": "X49n0815_006:0622c13_0",
        "context_with_next_sentence": true
    },
    {
        "source_sentence": "【疏】或彼法處六能了別者即第六獨名法識又云亦有此義者六有了別之義不同前法解也。",
        "from": "X49n0815_006:0622c16_0",
        "context_with_next_sentence": true
    },
    {
        "source_sentence": "【論】此後隨境至未自在說者論從或名色識至此已成總是依境立名據未自在位說若自在即不爾以四一識許通緣他境故雖有此能但可從根無相濫失。",
        "from": "X49n0815_006:0622c18_0",
        "context_with_next_sentence": true
    },
    {
        "source_sentence": "【疏】薩遮尼乾子經是此論證者彼經據未自在五識唯緣自境也若意識名法識者即因果俱通故故意名可爾若爾果位五識許五緣因位未自在不許互許者即正法念經云因位五識亦許互緣如蛇眼聞聲如何會釋耶答疏自會云是正量部師義非大乘義大乘不許蛇眼聞聲以蛇眼可有識根等故。",
        "from": "X49n0815_006:0622c22_0",
        "context_with_next_sentence": true
    },
    {
        "source_sentence": "【疏】初地即名自在無漏五識現在前故者問初地五根既是有漏如何能發無漏五識耶答地前五識不自在成有漏等者由第七執有我故令五識所起起等不能亡相故成有漏故七為染淨依由第六識與五識為引發依隨第六通二性故不成無漏及至初地由第六七識得無漏故引生五識亦通無漏是故初地有無漏五識至第十卷中更當廣辨。",
        "from": "X49n0815_006:0623a04_0",
        "context_with_next_sentence": true
    },
    {
        "source_sentence": "【疏】然有別義至不思議所引生緣力等者意云五識由第六生法空後得智引生於淨土中許有現神變等自出水火現通說法事也即是佛地論中有別地作此釋也非是本義。",
        "from": "X49n0815_006:0623a11_0",
        "context_with_next_sentence": true
    },
    {
        "source_sentence": "【疏】或有別義七地以前至不名自在者此約八地已去方名自在以前雖互用未得自在此亦是彼論中別師也若互用准法華經地前亦得互用也故經云父母所生清淨肉眼等即是以上所解二義。",
        "from": "X49n0815_006:0623a15_0",
        "context_with_next_sentence": true
    },
    {
        "source_sentence": "【疏】或即初地或入八地者即此等時互用更不自在非已前無也。",
        "from": "X49n0815_006:0623a19_0",
        "context_with_next_sentence": true
    },
    {
        "source_sentence": "【疏】如何諸根至緣一切境者並是問詞證此識義者意云證此識互用也。",
        "from": "X49n0815_006:0623a21_0",
        "context_with_next_sentence": true
    },
    {
        "source_sentence": "【疏】曰舉所依根顯能依識者是答語。",
        "from": "X49n0815_006:0623a23_0",
        "context_with_next_sentence": true
    },
    {
        "source_sentence": "【疏】如何互用至豈非雜亂者又第二問也或曰此却責也但離取色名為眼今合取觸亦說名眼得名豈非離亂也此約取境明根名雜亂所由非是問識得名也今以識依根名無濫言不至能取者是離中知以離中知故境色不至能取故云不至能取也言法相所談者即不至而離中知法相道理令如是說故云法相所談又云令至等者合中知今以眼取觸令合中知五識五根而有何別故名雜亂復違上離中知法相所談之道理也。",
        "from": "X49n0815_006:0623a24_0",
        "context_with_next_sentence": true
    },
    {
        "source_sentence": "【疏】名字者意云名者猶如於客客無定屬故今名亦爾也故名字無實而不能定詮一法故得客名但依世俗所談非此即為定量也故經云名字互為客又解名字互為客者無定量故眼不唯取色得名眼今亦取觸名眼故但所立眼名非定量也。",
        "from": "X49n0815_006:0623b09_0",
        "context_with_next_sentence": true
    },
    {
        "source_sentence": "【疏】故二得名中者即指前依根境二種立名但可依根無相濫失。",
        "from": "X49n0815_006:0623b14_0",
        "context_with_next_sentence": true
    },
    {
        "source_sentence": "【論】佛地經成所作智決擇有晴心行差別至無此能故者此說證成通緣六境佛地經既云成事智決擇有情心行差別故知不但緣色也又說能起三業化事故知通緣意業又說作四無記論故知五識緣一切此等義門並如演秘引佛地經論具解故此不錄。",
        "from": "X49n0815_006:0623b16_0",
        "context_with_next_sentence": true
    },
    {
        "source_sentence": "【疏】身化有三一現神通化者如身有舒卷及出水火等二受生化者即王宮及隨類受生等三現果化者謂受金捨馬麥等報撿慧日論。",
        "from": "X49n0815_006:0623b21_0",
        "context_with_next_sentence": true
    },
    {
        "source_sentence": "【疏】三百五十者意說上祭從初發心修行六度乃至分布舍利前後總有爾許所度所度處所也即一一處皆具六度如是合有二千一百即一一度皆對治四種有情謂貪瞋痴及等分者意云如一有情於劣境唯起上貪又有有情於下劣境唯起上嗔又有情於下劣境唯起上痴此為三種又如一有情於下境唯起下貪於中境起中貪於上境起上貪餘嗔痴亦然故名名等分有情即心境相稱名為等分然就一人現行論即不具此四種心行觸身中有種類及對治他所化有情可具此四故故起亦所治也即此對四種心行所修一一行皆對四大六無義所生過失合萬四千問有云從光曜至分布佛體等者光曜是何義是何位次答最初修五停心觀初不淨觀作光明想名光曜或起心並云於法名光曜也雖有此解未見正文。",
        "from": "X49n0815_006:0623b24_0",
        "context_with_next_sentence": true
    },
    {
        "source_sentence": "【疏】此中復有人法不同者意說此四化通人及法名有四記不同如何別抄說。",
        "from": "X49n0815_006:0623c15_0",
        "context_with_next_sentence": true
    },
    {
        "source_sentence": "【疏】又佛化之無實勝用至似化亦得者意云佛能觀根心業果心所等四事雖能化現然望佛本質心等而不增勝明利緣邊不如本心故云無實勝用名似化也問何故須化答由四智境一一皆遍一切處所以須化但佛自他心等非是化他人心等。",
        "from": "X49n0815_006:0623c17_0",
        "context_with_next_sentence": true
    },
    {
        "source_sentence": "【疏】下顯不說者即顯本頌不說不共依也共依下說者即顯以下說共依也如論第七云依止根本識等是也且顯不共依者此別解頌中不說不共依所以此之六識明共所依即說依止根本識等也。",
        "from": "X49n0815_006:0623c22_0",
        "context_with_next_sentence": true
    },
    {
        "source_sentence": "【論】前隨義便以說所依者意說謂本頌中以根境麤顯所以不說云長行中前隨義便已說所依即指前第四卷論廣說所依了故。",
        "from": "X49n0815_006:0624a02_0",
        "context_with_next_sentence": true
    },
    {
        "source_sentence": "【疏】曰前已廣論指同若第四彼云若法決定有境為主令心心所取自所緣即內六處若近指云極成意識心有不共顯自名處等無間不攝等乃至如眼等識此所緣境義便當說者即指下文云如契經說眼識云何依眼根了別諸色等問若言所緣境下亦說者何故頌中而不說答宗明唯識故不明境。",
        "from": "X49n0815_006:0624a05_0",
        "context_with_next_sentence": true
    },
    {
        "source_sentence": "【疏】又解前文非明頌無我長行至不別說者此解意云前文者即次前然六轉等文也意說此文不是明頌中不說根境之所以也論言麤顯極成故此不說者但我長行中以麤顯故遂不說根境也問若爾者何故論云義便當說耶答但是因義便說故非故正說也言有見有對者意說眼根有照境義名有見有所對即根從自種子生。",
        "from": "X49n0815_006:0624a11_0",
        "context_with_next_sentence": true
    },
    {
        "source_sentence": "【疏】言種類義是差別者即前說六根境種類異故即是頌中差別義也故。",
        "from": "X49n0815_006:0624a18_0",
        "context_with_next_sentence": true
    },
    {
        "source_sentence": "【疏】曰謂隨六根境乃至有六種以來釋差別所由。",
        "from": "X49n0815_006:0624a20_0",
        "context_with_next_sentence": true
    },
    {
        "source_sentence": "【疏】下會經者意云前言了境為性相者釋頌中了境為性相文下云如契經說證成也下云彼經且說不共等是會經文由前牒經為問所以須會也。",
        "from": "X49n0815_006:0624a21_0",
        "context_with_next_sentence": true
    },
    {
        "source_sentence": "【疏】彼經且說至非究竟言者此會前經說五識唯緣五境意也諸所依中者即根本染淨依等。",
        "from": "X49n0815_006:0624a24_0",
        "context_with_next_sentence": true
    },
    {
        "source_sentence": "【疏】其實五識亦了識等者如自證分緣見分等即是。",
        "from": "X49n0815_006:0624b02_0",
        "context_with_next_sentence": true
    },
    {
        "source_sentence": "【疏】義即不定者意說自證分若已轉依不唯緣見分亦了聲等故云不定如依眼根發識聞聲豈了日色境云一根發識緣一切境故言且據少分者且據因位說。",
        "from": "X49n0815_006:0624b03_0",
        "context_with_next_sentence": true
    },
    {
        "source_sentence": "【疏】有義此解非稱論文者今更重解論文也撿篇當知此意稍勝。",
        "from": "X49n0815_006:0624b07_0",
        "context_with_next_sentence": true
    },
    {
        "source_sentence": "【疏】次引彼六識之經證成者即指論中云彼經且說不共所依等是也。",
        "from": "X49n0815_006:0624b09_0",
        "context_with_next_sentence": true
    },
    {
        "source_sentence": "【疏】非為前伏難者意說但為明六識之自相引經證成非為解前難問有此文成。",
        "from": "X49n0815_006:0624b11_0",
        "context_with_next_sentence": true
    },
    {
        "source_sentence": "【疏】十八界為緣不同者即十八界為所緣境出能緣識多少不同。",
        "from": "X49n0815_006:0624b13_0",
        "context_with_next_sentence": true
    },
    {
        "source_sentence": "【疏】五三六有二至自在等分別者意說准因果十八界為所緣不同有多少故因見各隨應者因即因位也見者見分也各隨應者顯各緣自境故云隨應五三六有二者五即五塵三者三識緣謂五一一皆三識緣謂五識第六第八識且緣色立為眼識同時意識及第八識乃至領觸立為身識同時第六及第八識也第七緣內故此不說六有二者六者即六根二者即二識謂第六七識第六通緣六根第七唯緣第八第八即意根中收故通說六根二識緣也六一一不定者六者六識也一者即第六一今見分通緣六識一不定者即一法處法處是第六所緣如法處通果實色亦是五八識所緣五識由第六識引故得緣於法處實色本識亦變此實色若餘心所等第六緣無為六七二識緣滅道六七二智生故證真如故法處一今不定自在等分別者即約果位辨也果位五識皆得互緣不同因位如樞要說又云六一一不定者而佛果位六識緣境即不定一一通緣一切境也如此遍知者望極自在位分別。",
        "from": "X49n0815_006:0624b15_0",
        "context_with_next_sentence": true
    },
    {
        "source_sentence": "【疏】所依之頌如前已說者如第四句句五四六有二七八一俱依及開導因緣一一皆二等是問何有此文來答謂前說所緣頌故次有所依頌文來也指同前說。",
        "from": "X49n0815_006:0624c09_0",
        "context_with_next_sentence": true
    },
    {
        "source_sentence": "【疏】准前文中至共依等故者有云准前辨六識依不共根得名具五義等也言不共者即簡因緣無間緣染淨依同境依同境者即第六識與五識為同境根故亦簡也共依等者若即本八識為根本故亦簡也等者等取以上同境等也。",
        "from": "X49n0815_006:0624c13_0",
        "context_with_next_sentence": true
    },
    {
        "source_sentence": "【疏】若由他力至法者意云此釋次上境頌中不定言也。",
        "from": "X49n0815_006:0624c18_0",
        "context_with_next_sentence": true
    },
    {
        "source_sentence": "【疏】顯此聚亦爾者且問初能變也將彼顯此上得心所後說性問此中心所法有不通三性何得同彼言影顯也答但約此聚起時同性非定令皆通三性又解此相應法性不定同故於心後明性彼王所總唯一性於所後明也。",
        "from": "X49n0815_006:0624c20_0",
        "context_with_next_sentence": true
    },
    {
        "source_sentence": "【疏】又彼諸法不定通三性此定通者使後學者知此差別故前後辨性不定不得定同也。",
        "from": "X49n0815_006:0625a01_0",
        "context_with_next_sentence": true
    },
    {
        "source_sentence": "【疏】名字隱故先解者意云以無記名字隱故先解也。",
        "from": "X49n0815_006:0625a03_0",
        "context_with_next_sentence": true
    },
    {
        "source_sentence": "【疏】無漏有為無為亦爾者意說此二能為此世他世順益故名為善有得有證者無漏有得無為有證。",
        "from": "X49n0815_006:0625a04_0",
        "context_with_next_sentence": true
    },
    {
        "source_sentence": "【疏】及由涅槃獲菩提二世益者即現安樂後不生惡趣也有云如無學證有餘依涅槃此世益死入無餘後世益。",
        "from": "X49n0815_006:0625a06_0",
        "context_with_next_sentence": true
    },
    {
        "source_sentence": "【疏】今解至但是無記苦果者意說惡趣苦果但是無記非是不善於後世中非遠損故非不善雖令身苦來世非不善也。",
        "from": "X49n0815_006:0625a09_0",
        "context_with_next_sentence": true
    },
    {
        "source_sentence": "【疏】大乘亦得三性各有四種者善亦爾無記亦有四種無記如前第三卷第八識無記中廣分別。",
        "from": "X49n0815_006:0625a12_0",
        "context_with_next_sentence": true
    },
    {
        "source_sentence": "【疏】諸論總收至故別建立者意云諸論所說三性皆是此中四種三性收故云總收亦有此義非但是說此論中三性通說諸論中所有三性亦得故云亦有此義也於理不違故別建立者此論與諸論所有三性通理即不違故此論別建立四種三性無記等如第三卷說也。",
        "from": "X49n0815_006:0625a14_0",
        "context_with_next_sentence": true
    },
    {
        "source_sentence": "【疏】唯十法俱故者不定地除輕安故云十法此云十一者總舉一聚為論非皆俱也。",
        "from": "X49n0815_006:0625a20_0",
        "context_with_next_sentence": true
    },
    {
        "source_sentence": "【疏】謂嗔至成十者即忿等小七中二並嗔總成十也除諂誑憍三者以通無記故。",
        "from": "X49n0815_006:0625a22_0",
        "context_with_next_sentence": true
    },
    {
        "source_sentence": "【疏】通前二故者意云通一前善不善一及無記並如雜集論廣說有云無記非是前善復非不善故云通前二也。",
        "from": "X49n0815_006:0625a24_0",
        "context_with_next_sentence": true
    },
    {
        "source_sentence": "【疏】又此二三四門至已略辨訖如善有二謂生得加行不善有二謂自相不善相應不善無記亦二謂有覆無記無覆無記等也如前廣明。",
        "from": "X49n0815_006:0625b03_0",
        "context_with_next_sentence": true
    },
    {
        "source_sentence": "【疏】若有為有種子至彼性中攝者意云有意三性若有種子皆隨現行是彼性攝。",
        "from": "X49n0815_006:0625b06_0",
        "context_with_next_sentence": true
    },
    {
        "source_sentence": "【疏】然此二三四門至各據一義者意云此論中有二三四門辨三性能對法論中辨三性總有二種先總後別先總者且以有為無為等故耶辨三性第二別辨三性別辨者如善以十三門分別不善有十二門無記有十四門此即別辨也此論與對法所說不同應撿對辨言有別者各據一義亦不相違也。",
        "from": "X49n0815_006:0625b08_0",
        "context_with_next_sentence": true
    },
    {
        "source_sentence": "【疏】五識不能轉心發業者意云轉者起也五識不能起心發身語二業縱得名業者但名假業不名實業義由第六別方能起心發業故名隨轉心發業隨第六識後起故有云轉心發業者即第六意識造善不善業轉第八心令往諸趣生也如此功能五識所無但隨第六轉心發身語二業又五識不能發威儀但能緣威儀問如何五識得緣威儀鼻舌二識不緣威儀故答不爾今言緣者謂緣威儀路路者處也處即是五塵五識既為緣五塵所以愛五識緣威儀也意說五識緣威儀時即無記心攝也問云何威儀通五塵不答有是正工巧威儀有是相從得稱思如色聲身語表是正工巧香味觸是工巧業所依處總言工巧通五塵故五識緣也身表色是正威儀香味觸是威儀業所依引路總言威儀通四塵故四識緣然聲無行住坐臥攝故聲非威儀此二無記心若數習者皆得現前又准婆沙正理皆言何名工巧及威儀路方是色蘊也。",
        "from": "X49n0815_006:0625b14_0",
        "context_with_next_sentence": true
    },
    {
        "source_sentence": "【疏】除變化者謂天眼耳通亦非變化心也故五識無變化無記心也。",
        "from": "X49n0815_006:0625c07_0",
        "context_with_next_sentence": true
    },
    {
        "source_sentence": "【疏】又非五識至相隨俱生者意說五識唯一剎那不得二剎那俱生亦無展轉無間更互而生者意說不先起眼識後起耳識後起鼻識等不得如是無間而生也故瑜伽云一念五識生已從此無間必意識生問五識生已意識生者豈五識同生答不爾言一念五識生者意說五識中隨類一識生已即意識生不妄須五識一時生也故言雖總意及別也是故五識三性不俱。",
        "from": "X49n0815_006:0625c09_0",
        "context_with_next_sentence": true
    },
    {
        "source_sentence": "【疏】定中聞聲非我所許者此師不許定中聞聲又三性俱起設縱許等者此師云縱許三性俱起唯定中可然散即不爾。",
        "from": "X49n0815_006:0625c17_0",
        "context_with_next_sentence": true
    },
    {
        "source_sentence": "【疏】方五俱生亦復同境者即由意識導引以後意方與五俱生及同境也。",
        "from": "X49n0815_006:0625c20_0",
        "context_with_next_sentence": true
    },
    {
        "source_sentence": "【疏】若雖導生五三性並者縱許五識三性並者應難云意識應三性並故量雖言如次所引者即次前文中引大論第三云五識善染必意導生者意證同性。",
        "from": "X49n0815_006:0625c22_0",
        "context_with_next_sentence": true
    },
    {
        "source_sentence": "【疏】謂由了別定至意識故者意云有兩箇意識且如了別定之所緣境意識者唯緣定中一境心是又種種所緣境意識者即是意識於定中觀苦空無常等心是以境不一故名種種境意識也耳識生時由此二意識得生定中聞聲也雖演秘解別亦是撲揚法師一釋也。",
        "from": "X49n0815_006:0626a01_0",
        "context_with_next_sentence": true
    },
    {
        "source_sentence": "【疏】故定不俱者意顯三性定不俱不妨定中耳意二識俱同緣聲境也亦同是善性若爾言率爾隨身無記者據未自在位說。",
        "from": "X49n0815_006:0626a07_0",
        "context_with_next_sentence": true
    },
    {
        "source_sentence": "【疏】亦非五識次第而生者意說五識中隨起一識即意識生更不容耳識隨眼後起故故由非次第而生餘識准知。",
        "from": "X49n0815_006:0626a10_0",
        "context_with_next_sentence": true
    },
    {
        "source_sentence": "【疏】上說五識唯一念解者上來解五識一念不通三性下依多念說亦不許五識三性並以能引意識一時不通三性故。",
        "from": "X49n0815_006:0626a13_0",
        "context_with_next_sentence": true
    },
    {
        "source_sentence": "【疏】謂世俗至非生起剎那者此釋經中一心剎那也約此究意說也言一處為依止者即依止處所也又云相似相續至極相似故者釋一心中言由極相似故總名一心也。",
        "from": "X49n0815_006:0626a16_0",
        "context_with_next_sentence": true
    },
    {
        "source_sentence": "【疏】明第八識至三性不俱者即第八識不得一時與五識中三性俱如論云三性俱者約第八七五中隨一善名三性俱也言自無記者即第八名曰淨無記。",
        "from": "X49n0815_006:0626a20_0",
        "context_with_next_sentence": true
    },
    {
        "source_sentence": "【疏】此引五識相續文者至五識容俱者唯瑜伽論中明五識有二說一云五識唯一念三性俱二云五識許卒爾等流多念相續三性俱轉護法正宗依第二說此相續文前第四卷等無間依中俱引。",
        "from": "X49n0815_006:0626a23_0",
        "context_with_next_sentence": true
    },
    {
        "source_sentence": "【疏】雖亦緣色境者意識先與眼識同緣色境而聲境勝故與耳識同緣乃至起不善耳識。",
        "from": "X49n0815_006:0626b03_0",
        "context_with_next_sentence": true
    },
    {
        "source_sentence": "【疏】或前一眼識至得三性並者意云雖卒爾等流多少不定然亦許三性俱時意說先時起眼識觀佛像未滅意後尋求尋求未決知是何像像復放光眼復重緣又起率爾謂前尋求未決定俱是率爾不至等流後時有色境至而其識生初起唯是卒爾復尋求及決定知聲境善不善等後相續心生即是等流所以卒爾多等流少容五識得俱行三性並也一念俱者如眼識觀像是善意與眼同緣又同即有香境並不善聲境至所以三性俱也香是無記故六識容許有三性俱非一切時皆必俱也言是卒爾多念者非約俱名多少據前後時節名多即前後起多率爾心故名多念。",
        "from": "X49n0815_006:0626b05_0",
        "context_with_next_sentence": true
    },
    {
        "source_sentence": "【疏】又解率爾等流至俱起故者意云如前第一約念明多少今時第二約識明多少如起率爾等流二心時或三四識起率爾一二識起等流或復飜此但於五識誰起率爾等流而有多少而亦不定其識之名目也隨於何境至其識即起亦不言先起此識後起彼識等也但隨境至即緣故故是置或字也。",
        "from": "X49n0815_006:0626b17_0",
        "context_with_next_sentence": true
    },
    {
        "source_sentence": "【疏】雖五一念三性得俱至此前師意者問若前師不許五識三性俱者瑜伽文如何會釋彼云五識三性俱有二說一云五識三性俱通多念相續前師不許三性俱此文如何通前師云五識雖一念三性得俱若眼識與意同緣善境時設有耳緣至亦不緣聲若緣聲者即須善眼識滅意與耳方同緣也善眼識不滅即意不緣聲此師會意也若護法意說一意識雖與五識同緣然性不必同也。",
        "from": "X49n0815_006:0626b23_0",
        "context_with_next_sentence": true
    },
    {
        "source_sentence": "【疏】前所設難能引意識等者意云意雖與五識俱起而由前因不必同性故前所難云爾時意識應通三性難於此唐捐唐者虗也捐棄也前師道理徒領輪墨虗棄其功也言下引證者即答前問也意證耳意二識同緣性不必同意是善耳是無記故。",
        "from": "X49n0815_006:0626c07_0",
        "context_with_next_sentence": true
    },
    {
        "source_sentence": "【疏】如大目連至即便出定者證三性有別准其論文唯有二性如定中意識是善性定中率爾聞聲耳識是無記未自在位率爾隨心是無記故何得有不善性答意證性不同不必須具三性。",
        "from": "X49n0815_006:0626c12_0",
        "context_with_next_sentence": true
    },
    {
        "source_sentence": "【疏】或復起者即是耳識者意云與前別前約行人定中耳識與意識相應能取此聲今解意者定中聞聲耳識即起不言意識相應俱起意識定中得起耳識。",
        "from": "X49n0815_006:0626c16_0",
        "context_with_next_sentence": true
    },
    {
        "source_sentence": "【疏】顯揚論說種種意故者顯揚說有二意識一者唯了別定所緣意識唯是善性二者取種種所緣境意識即通三性故緣十八界故云非唯彼定相應意識能取此聲意顯彼論兼得耳識同聞也意證定中意識是善耳識率爾聞聲是無記故性不同。",
        "from": "X49n0815_006:0626c19_0",
        "context_with_next_sentence": true
    },
    {
        "source_sentence": "【疏】定中耳識不領受故者若定中無耳識領聲者意識依何起希望而出定也問既許無色界心了一切者何妨定中意識領聲出定答言無色心了三界法者劣由加行方能了之此無加行故不能了也。",
        "from": "X49n0815_006:0626c24_0",
        "context_with_next_sentence": true
    },
    {
        "source_sentence": "【疏】末後出定之意識者即在定最末後心也彼宗許此言欲聞聲故所以次念即出非己聞聲方出故故立量難如疏作量言應不即聞聲時出定者宗也然彼宗意云為欲聞聲所以欲出定故立宗違云汝為欲聞聲末後出定意識應不即為聞聲時出定因曰此位不聞聲故如前定中意也彼宗許定中末後意識未聞聲從此次念即出方聞聲也所以今立量故。",
        "from": "X49n0815_006:0627a04_0",
        "context_with_next_sentence": true
    },
    {
        "source_sentence": "【疏】然前師豈不解此文者准上疏因會一釋許定中聞聲二解定中可爾散位不爾散位不爾即第一師釋文也即指前有義五識三性不俱論文并疏有云前師豈不解此文者意說豈不解顯揚十九文答解如前已解者即指前師解顯揚十九文如論云若許五識三性俱行意識爾時應通三性於此文中解故云如前已解取此解勝。",
        "from": "X49n0815_006:0627a11_0",
        "context_with_next_sentence": true
    },
    {
        "source_sentence": "【疏】有師引證者有異師引此文為證云等引位中無五識也故云彼雖非證然為會之。",
        "from": "X49n0815_006:0627a18_0",
        "context_with_next_sentence": true
    },
    {
        "source_sentence": "【疏】多識者如在定許起耳識不起餘四識故云等引位中無五識又云多人者即二乘等人定中不起五識據此道理故云三摩呬多位而無五識也非菩薩故者菩薩定中許起耳識等若八地已上雖常在定而用常寂靜不妨具起五識諸小菩薩則不爾也此即會前雜集論文。",
        "from": "X49n0815_006:0627a20_0",
        "context_with_next_sentence": true
    },
    {
        "source_sentence": "【疏】問如何定中至與耳識同緣者意問後師云若言定中意識與耳識因緣者如何意識俱受亦得與耳識因緣耶受應善性耳無記故問也。",
        "from": "X49n0815_006:0627b02_0",
        "context_with_next_sentence": true
    },
    {
        "source_sentence": "【疏】散意入捨至耳心不生者此答上問即第一解此有二意初約入二約出且從散意入於至必是捨故以來約入解也捨者簡喜樂喜樂定中耳意二識不與捨受相應意說散位意識入捨定時必有捨受所引生率爾耳識而是無記與捨受俱有何所違言初起之時等者又解云約初出定說也且初出定意識猶尚昧劣與捨相應所引耳識當知亦爾疏云初起者起猶出也故捨受亦與二識同緣然不與喜樂等異受俱也明知返顯入根本喜樂定耳識必不生。",
        "from": "X49n0815_006:0627b05_0",
        "context_with_next_sentence": true
    },
    {
        "source_sentence": "【疏】二解至有不同故者意云此第二解雖定中意耳同緣何妨亦與異受相應如意識與喜等受相應不妨耳識初起與捨受相應故受不同亦如定中聞聲耳意二識雖因緣而性有別此亦可然。",
        "from": "X49n0815_006:0627b14_0",
        "context_with_next_sentence": true
    },
    {
        "source_sentence": "【疏】瑜伽論說至即是尋求心者意說第二解云雖復同緣不妨異受相應如是是中意耳二識復同緣故如此解者今引瑜伽文難云如瑜伽說五心中前三定是無記性如何說言定中尋求心是善耶若是善者違瑜伽文。",
        "from": "X49n0815_006:0627b18_0",
        "context_with_next_sentence": true
    },
    {
        "source_sentence": "【疏】又在定得起幾心等者意說定中得起初二心者明知二心是無記也瑜伽云五心前三是無記故知定中耳意二識不得言不同性合是同性俱無記故此總難也。",
        "from": "X49n0815_006:0627b23_0",
        "context_with_next_sentence": true
    },
    {
        "source_sentence": "【疏】若散五心至亦通善等者即答前難意會瑜伽論文也瑜伽說五心中前三心是無記者約散心位故說多分言三心無記也若在定中除率爾心餘善者通善性。",
        "from": "X49n0815_006:0627c03_0",
        "context_with_next_sentence": true
    },
    {
        "source_sentence": "【疏】又五識必由尋伺所引者明知定中尋伺善心引生五識意證如此也若爾者未審初入定心是何地法應是初禪心不應是上地心以上地中無尋伺故既無尋思者五識應不生如何得知耶云五識必由尋伺引故此總難。",
        "from": "X49n0815_006:0627c07_0",
        "context_with_next_sentence": true
    },
    {
        "source_sentence": "【疏】云此至解者意指於下文下文彼說尋伺中言五識必由尋伺引者顯多由彼起非說彼相應意說五識多由尋伺起非說一切位皆與尋伺相應也。",
        "from": "X49n0815_006:0627c12_0",
        "context_with_next_sentence": true
    },
    {
        "source_sentence": "【疏】又此定為唯有漏亦通無漏者此問三摩呬多定通有漏無漏耶答至二種俱得亦通凡聖如對法疏說即第引定也。",
        "from": "X49n0815_006:0627c15_0",
        "context_with_next_sentence": true
    },
    {
        "source_sentence": "【疏】又欲界至能引耶者問云如欲界耳識許無所有處異地心引生即如大目揵連於獼猴池側坐入無取有所定聞象王哮吼聲明知無所有處第六識引欲界耳識生也若爾者亦應二定以上起下三識時非要借下尋伺但用他地無尋伺意識引生耶以許異地心得相引故。",
        "from": "X49n0815_006:0627c18_0",
        "context_with_next_sentence": true
    },
    {
        "source_sentence": "【疏】初起五識必尋伺引者此答意者率爾五識必藉尋伺引生此唯約率爾說等流即不許爾容非尋伺心所引故如在欲界豈一切五識等者舉例也。",
        "from": "X49n0815_006:0627c24_0",
        "context_with_next_sentence": true
    },
    {
        "source_sentence": "【疏】又初起五識必尋伺引者意說即上二地意識俱初禪尋伺引下三識也。",
        "from": "X49n0815_006:0628a03_0",
        "context_with_next_sentence": true
    },
    {
        "source_sentence": "【疏】後位已去非尋伺心引者等流心已後或非尋伺引此即舉欲界耳識許異地心引生例二定已上借識亦有不心尋伺引問雖言容有不必尋伺亦容得上意識引下眼耳不答如說神通依餘近分等上既無眼耳故取眼耳俱時意識名眼耳通故云意識名通故四根本皆得引初禪眼耳通也。",
        "from": "X49n0815_006:0628a05_0",
        "context_with_next_sentence": true
    },
    {
        "source_sentence": "【疏】能引意識應通三性者問煩惱所知同依一種煩惱不善所知無記二性得俱第六一心三性應並答不例二種障同依一種義用分二是故二性得俱信等嗔等正相返第六一心三性不並。",
        "from": "X49n0815_006:0628a11_0",
        "context_with_next_sentence": true
    },
    {
        "source_sentence": "【疏】二說者意云敘瑜伽論中一念文及相續文如別抄敘。",
        "from": "X49n0815_006:0628a15_0",
        "context_with_next_sentence": true
    },
    {
        "source_sentence": "【疏】不同耳識率爾心是無記者意說境不強意識俱善耳識率爾無記若境強意識隨吾偏注即性同也。",
        "from": "X49n0815_006:0628a17_0",
        "context_with_next_sentence": true
    },
    {
        "source_sentence": "【疏】若兼緣諸處者意云不與五識同緣但從爾別緣即無記也。",
        "from": "X49n0815_006:0628a19_0",
        "context_with_next_sentence": true
    },
    {
        "source_sentence": "【疏】若與五識別緣唯緣法處既無此心者若唯緣法處可不同緣既無此唯緣法處心故知同緣既許同緣故知同現量引集量論證非直同現量即五俱意識亦無法執也。",
        "from": "X49n0815_006:0628a21_0",
        "context_with_next_sentence": true
    },
    {
        "source_sentence": "【疏】八地二乘至以此為證者意云三性容得俱時未必一切時皆得俱也以八地菩薩無不善五識故故知但是總從舉論也引喻證曰如第八與餘三性俱者且第八是根本率白淨無記意識是善若有不善聲境及無記香境至便有耳鼻等識生故三性俱但容俱未心皆爾又八地二乘位許三性俱者無漏心亦許引無記五識也。",
        "from": "X49n0815_006:0628b01_0",
        "context_with_next_sentence": true
    },
    {
        "source_sentence": "【疏】隨前二師所解位次者一師許初地轉五識得成所作智一師許佛位方得後師為正故五識轉依唯是善性。",
        "from": "X49n0815_006:0628b08_0",
        "context_with_next_sentence": true
    },
    {
        "source_sentence": "【疏】不爾者意云若不約佛唯言善性者餘位即有不善無記五識也如疏。",
        "from": "X49n0815_006:0628b11_0",
        "context_with_next_sentence": true
    },
    {
        "source_sentence": "【疏】初地以去至亦有無記五識者意云初地菩薩謂有修道不善貪嗔等既得與五識相應明知五識有不善也至四地雖伏我見善不善貪嗔等任運得起也又八地有無記五識者雖意識常在定恒善性若不與意識俱五識率爾便無記故曰或時亦有無記五識也。",
        "from": "X49n0815_006:0628b13_0",
        "context_with_next_sentence": true
    },
    {
        "source_sentence": "【疏】三乘無學至何性六識俱起者佛唯善二乘無學通無記菩薩後得亦通無記不似同性。",
        "from": "X49n0815_006:0628b19_0",
        "context_with_next_sentence": true
    },
    {
        "source_sentence": "【疏】五識之中至如受中說者意說五識通有覆無記者如下明受中自說。",
        "from": "X49n0815_006:0628b21_0",
        "context_with_next_sentence": true
    },
    {
        "source_sentence": "【疏】通生得加行有聞思修至非生得故者意說五識中得有加行善如聞思修三慧即加行善也問且如五識中有性得善可爾云何亦有加行善耶答聞思慧等五識當體即無若為彼第六識中聞思所引五識亦通有聞所成等問如何名所成能成耶答如聽經觀字而思法義是五識中聞思是所成此聞思眼耳等是意識中所成聞思之所引生意識聞思是能成如此所引眼耳等豈不是加行善耶有云聽經觀字而思法義者即是意識中所成聞思即此聞思是能成所引五識起名所成意說爾時五識名聞思所成者即得也二解前勝故五識有加行聞思善等生得劣善不說所成非生得故有意說加行善不是生得善也。",
        "from": "X49n0815_006:0628b23_0",
        "context_with_next_sentence": true
    },
    {
        "source_sentence": "【疏】香積佛土鼻舌等識類此應知者此疏通外難外有難云眼耳二識可通聞思所成義如前說如何鼻舌等亦通聞思所成耶答鼻舌欲界色界雖無如香積佛土聞斯佛香即獲一切得藏三昧等既以香飯而作佛事也故言香積鼻舌類此應知亦有聞思也又菩薩後得智所引五識等淨土中聽法或說法或觀字或以香觸等而為佛事豈五識無三慧耶故經云諸所色為無非佛事問向其聞思義將明曉更成修慧唯理猶迷如何五識有修慧耶修慧依定發五識無定故答成所作智轉五識得成所作智當體即是修慧從定而得其義極成何勞虗稱作此難耶故為不可。",
        "from": "X49n0815_006:0628c12_0",
        "context_with_next_sentence": true
    },
    {
        "source_sentence": "【疏】所成之言義寬偏者意云聞思所引起五識識皆得所成之名故言五識有聞所成等。",
        "from": "X49n0815_006:0628c24_0",
        "context_with_next_sentence": true
    },
    {
        "source_sentence": "【疏】緣起經說至有覆性故者意云欲界意識有潤生愛等然五識中無若餘有覆無記性由意識有故亦引令五識中起也意引緣起經證五識有有覆無記性。",
        "from": "X49n0815_006:0629a02_0",
        "context_with_next_sentence": true
    },
    {
        "source_sentence": "【疏】四無記中至相從四中變化所攝者意云然四無記五識得有三除變化變化唯自向意識中有所以五識無也然天眼耳可通有眼耳通即是眼耳相應慧也言相從四中變化所攝者謂變化與通相似通者無擁變化者於事不即隨意能成如幻術等故言相從是故通亦向變化中攝故五識但有威儀工巧異熟生等三無記也。",
        "from": "X49n0815_006:0629a06_0",
        "context_with_next_sentence": true
    },
    {
        "source_sentence": "【疏】八十九雖言欲界有變化至自說是生得變化者此會難也外問曰欲界五識無變化者如何瑜伽說欲界而有變化耶今會云雖言欲界有變化不是五識中有也然此變化意識中法實上界繫今言欲界有者據相似者說如何相似答謂欲界意識亦能變作幻術等如種豆為丘馬等變樹草為軍旅攘等欲界意識中變化也以相似故故據意識中說欲界有變化又會云欲界有者謂上界意識若變金水邊等然似欲界中色香等以所變色等相似故言欲界有變化為為坐得上定意所變金等色見相皆是上界繫又會云言欲界有變化者有生得變化亦名報得變化不是意識中變化也問何名生得變化答如龍鬼神等皆有神變化之力謂不由修得但生便即得故名生得變化亦名報得者從前業感故如龍鬼神等皆能約授形質及雨食雷電等故名為變化故瑜伽自說欲界有生得變化。",
        "from": "X49n0815_006:0629a13_0",
        "context_with_next_sentence": true
    },
    {
        "source_sentence": "【疏】論文自說至又無威儀者即瑜伽自約小乘說也即今大乘五識得有威儀如前已說但約緣威儀名有威儀也若據小乘但說五識中有威儀類不得正威儀也謂小乘計云威儀心寬但餘三無記不攝者皆是威儀心也此心即是意識家威儀之類與大乘不同。",
        "from": "X49n0815_006:0629b05_0",
        "context_with_next_sentence": true
    },
    {
        "source_sentence": "【疏】若不爾者至異熟生心寬者意識五識不緣威儀工巧等即但是異熟生心攝非是威儀心也以威儀心狹異熟生心寬故不同小乘。",
        "from": "X49n0815_006:0629b11_0",
        "context_with_next_sentence": true
    },
    {
        "source_sentence": "【疏】又解第五相應門心王不名為所不屬心故者此重解第三繫屬於心一句。",
        "from": "X49n0815_006:0629b14_0",
        "context_with_next_sentence": true
    },
    {
        "source_sentence": "【疏】作意一法獨能取彼眾多別相者意云作意作用強能與想等同取長短境等相及受等同取違順境等相雖作意名取眾多別相但取受想境相等不得受相等之行相以行相各各別故。",
        "from": "X49n0815_006:0629b16_0",
        "context_with_next_sentence": true
    },
    {
        "source_sentence": "【疏】由作意至功力勝者此顯作意能取總相亦取餘之心所各各別相故名功力勝也亦能令心心所取總別相故。",
        "from": "X49n0815_006:0629b20_0",
        "context_with_next_sentence": true
    },
    {
        "source_sentence": "【疏】此論以觸為初者此論中說遍行先列觸後說作意受想思等若據瑜伽先標作意後列觸受想等故有別也。",
        "from": "X49n0815_006:0629b23_0",
        "context_with_next_sentence": true
    },
    {
        "source_sentence": "【疏】等損害俱相違者意說受能攝受損害等相也。",
        "from": "X49n0815_006:0629c02_0",
        "context_with_next_sentence": true
    },
    {
        "source_sentence": "【疏】思能了正因等者意顯思能了耶正等境因者邪正境為因也。",
        "from": "X49n0815_006:0629c03_0",
        "context_with_next_sentence": true
    },
    {
        "source_sentence": "【疏】中邊第一彌勒頌云等者意云此別辨中邊證別境五亦取總相兼取別相故說亦言問中邊唯說別境亦說餘心所答雖亦說餘心所今謂對前瑜伽說五遍引五別境文證緣總別相。",
        "from": "X49n0815_006:0629c05_0",
        "context_with_next_sentence": true
    },
    {
        "source_sentence": "【疏】二十六者謂根本有六隨煩惱二十故染有二十六也有疏云染有染三十二者謂根本有十隨煩惱有二十加邪欲邪勝解故成三十二也。",
        "from": "X49n0815_006:0629c09_0",
        "context_with_next_sentence": true
    },
    {
        "source_sentence": "【疏】以開合五見等者意云此論及顯揚五蘊百法論等並說有五十一心所如論自列苦依瑜伽第五十三即依此論五十一上更加邪欲邪勝解若依雜集論有五十五即開惡見為五見故有五十五謂根本有十隨惑二十遍行別境各善十一不定四也問何故如此不同答但為惡見開合不同量便救有如是增減此論等以五見俱不正故合為一見若依對法等據見行相不同故開為五所以諸論有此不同。",
        "from": "X49n0815_006:0629c12_0",
        "context_with_next_sentence": true
    },
    {
        "source_sentence": "【疏】於四事中生五別境者如下說五別境於四境生謂於所樂決定串習觀察境中起緣別別境而得生也。",
        "from": "X49n0815_006:0629c20_0",
        "context_with_next_sentence": true
    },
    {
        "source_sentence": "【疏】或俱或不俱別事生故意說欲界等五法於四境上或可得俱起或體事各別生如下五別境於四境生俱有俱不總別合有三十一句至文作法。",
        "from": "X49n0815_006:0629c23_0",
        "context_with_next_sentence": true
    },
    {
        "source_sentence": "【疏】於善染等皆不定至等取餘二門者意說不定四於善染等皆不定也彼更有二門一謂非遍心起二謂非遍地有然此中善染等總有三門且第一簡唯善染以互相違今不定四皆通善染第二簡遍行遍行遍八識不定四通前六識不通七八至下第七自當分別第三簡別境別境遍三界九地皆有然不定四中前二唯欲後二至上界初禪有尋伺也今論言於善染等不定者即舉一門等二門也。",
        "from": "X49n0815_006:0630a02_0",
        "context_with_next_sentence": true
    },
    {
        "source_sentence": "【疏】會文有二者初約根本隨惑俱是染故束六位為五第二約四一切辨其五位故瑜伽與此有別故以兩儀會也。",
        "from": "X49n0815_006:0630a10_0",
        "context_with_next_sentence": true
    },
    {
        "source_sentence": "【疏】言謂定俱生者即並頭生也又言俱者約此五心所常俱也時者望一切有心時言無始者約七八識說故無斷也。",
        "from": "X49n0815_006:0630a13_0",
        "context_with_next_sentence": true
    },
    {
        "source_sentence": "【疏】此解為勝輕安不遍者意說一切地者約有尋伺等三地名一切地者即輕安不遍以欲界無輕安故。",
        "from": "X49n0815_006:0630a16_0",
        "context_with_next_sentence": true
    },
    {
        "source_sentence": "【疏】若如初說從多分至而作論故者意云此舉輕安例煩惱亦許通餘地有若如初說者即第六卷解輕安中初師云輕安不得通欲界者有其二義第一約多分謂上八地有欲界一地無故從多分而論以欲界輕安調暢身心行相微劣所以言欲界無輕安據家亦有也第二義云要定加行方有輕安餘時即無意說欲界無輕安者據如前理說其實亦有也今言染四皆無者且從多分說其實亦通諸地即如無明貪等通三界九地八大隨惑亦通上地也且通俱者與染心相應故若爾如何言染四皆無耶答以煩惱中通者少不通者多以種類而言故說染四皆無據實亦通如下至本文中說。",
        "from": "X49n0815_006:0630a18_0",
        "context_with_next_sentence": true
    },
    {
        "source_sentence": "【疏】增上出生者意云以二義解根也一者增上二出生即由苦根為增上緣能生長苦法於其身心而逼迫樂根反此於其身心而生適悅故以二義解於根也問受與根何別答受者領納屬己根者但出生苦法故二者別又寬狹不同至下自解苦汎爾領納屬於己者即名為受能有出生增上之義方得根名受名為根必有領納自受但名為受不得名根未出生故所以受寬根狹。",
        "from": "X49n0815_006:0630b06_0",
        "context_with_next_sentence": true
    },
    {
        "source_sentence": "【疏】領納境相具適悅身心者意云樂苦相對稱俱意說樂受及苦根俱有適迫身心等即苦樂相扶對名根。",
        "from": "X49n0815_006:0630b14_0",
        "context_with_next_sentence": true
    },
    {
        "source_sentence": "【疏】五識通依色心二依者此正釋二受別相身謂五根然眼等識相應三受實通依色心二依謂依識及根故而就不共別依說名身受五識即皆然若意識相應苦等三受唯依心故說名身受唯依意識故故說五識及意之言意在於相應受也。",
        "from": "X49n0815_006:0630b17_0",
        "context_with_next_sentence": true
    },
    {
        "source_sentence": "【疏】無漏第六意引生者由無學人第六識入觀時即無苦受若後出觀遇違境有若受如乞食不得被餓死等又無學聖人五根有漏初觀時五根且有不調暢性故有苦受言或唯後得智中方起等者意說從菩薩後得智大悲等力親所引生故亦通無漏如變身魚等但據菩薩二乘不然樂捨通無漏可然苦受相隱故逐難釋此即二二分別也謂身受心受為第一二又有漏無漏為第二二。",
        "from": "X49n0815_006:0630b22_0",
        "context_with_next_sentence": true
    },
    {
        "source_sentence": "【疏】十四一分見所斷一分修所斷者瑜伽文意計十四者謂七色根并命根并受五受根及意根也除信等五根三無漏根者然此八根如下自解故疏云謂除信等五及三無漏其十四一分見所斷者謂七色根及命根謂三惡趣業所惑或意識中分別煩惱所引生故後入見道時分別煩惱已斷更不能招當來黃門北鬱單半擇伽二形三途無想天及女人等故說此七色根及命根見所斷即因果果喪斷亦名不生斷畢竟更不受此身也一分修所斷者是有漏法故故修所斷其五受根及意根亦約分別煩惱無更不感故名見斷也是有漏故云一分修所斷言其餘可然者意說五受根并意根通見修二斷所以故云可然問信等五根是何斷答有二義一云是修所斷體通有漏者是修道故二云亦名緣縛斷謂煩惱緣信等起煩惱故斷能緣煩惱時信等得緣縛斷名也故瑜伽五十七云問二十二根中幾見所斷修所斷及非所斷等答十四一分見所斷一分修所斷十二一分修所斷一分非所斷謂即十四中六及餘六餘二非所斷乃至廣說論文今疏文依論廣說。",
        "from": "X49n0815_006:0630c06_0",
        "context_with_next_sentence": true
    },
    {
        "source_sentence": "【疏】十二一分修所斷一分通不斷者意云以不斷對修所斷說十二一分非所斷攝者謂前見道斷中取五根及意根通無漏是不斷有漏者修所斷其憂苦二根亦非斷者苦根可爾如憂根名非斷者隨順趣向無漏非斷法名非所斷據實憂根不通無學後六者謂信等五根并未知當知根通無漏不斷有漏者修所斷也言應名無漏者意云憂苦二根應名無漏也何不說者以無漏不引論不說之但假名無漏非真無漏也。",
        "from": "X49n0815_006:0631a01_0",
        "context_with_next_sentence": true
    },
    {
        "source_sentence": "【疏】不可說六中是至五根亦應爾者意說前六但可取五受根意根不可說是命根無學人身中有苦許有者五根亦可爾何以故以無學身中有此根故故云五根亦應爾故不可言命根通非所斷但可取五受并意根也其已知根具知根唯非所斷。",
        "from": "X49n0815_006:0631a10_0",
        "context_with_next_sentence": true
    },
    {
        "source_sentence": "【疏】苦根亦無學者無學人身中有苦根如前說無漏引故此即是兩三分別一云三斷二為三學言雖名同小者此三受名同小乘。",
        "from": "X49n0815_006:0631a15_0",
        "context_with_next_sentence": true
    },
    {
        "source_sentence": "【疏】論或總分四者意云亦不須分別云苦樂捨三別等莫作如是說但可總言受即是應通四種謂三性及無覆無記與六識相應即三性有是業感故名無覆無記。",
        "from": "X49n0815_006:0631a18_0",
        "context_with_next_sentence": true
    },
    {
        "source_sentence": "【疏】五識皆通有此四性者有說三受各通此四性然樂捨二受皆具四性其義易解唯苦受可通三性善善不善無覆無記等唯有無記與苦受相應相貌難知故論偏釋如下自解問三受名通四性者如何苦受通於善性答勤修進道苦己身心故五識中得有苦受五識或與嗔等不善相應身心熱惱故有苦也然苦受是善惡業所感果即是無覆無記苦受通有覆無記者謂五識中有任運貪痴五識俱貪痴有二一者分別貪痴是見所斷一向不善二者俱生貪痴以任運起與五識俱是無記故得與五識中苦受相應又苦趣中第六識有痴慢愛身邊見等是無記故亦與意識中苦受相應意有苦根如下自說故瑜伽說一切煩惱皆於三受現行可得故知苦受同煩惱是有覆無記性也此則逐難釋苦根有覆無記意故次論云彼證意識中有苦受也。",
        "from": "X49n0815_006:0631a22_0",
        "context_with_next_sentence": true
    },
    {
        "source_sentence": "【疏】餘三通二性者即慢貪痴通不善及有覆無記性。",
        "from": "X49n0815_006:0631b13_0",
        "context_with_next_sentence": true
    },
    {
        "source_sentence": "【疏】此五識中如何相狀者意說此貪等於五識中如何相狀如文自成。",
        "from": "X49n0815_006:0631b14_0",
        "context_with_next_sentence": true
    },
    {
        "source_sentence": "【疏】如率爾至無覆者此舉例也如五心中第四染淨意識若是有覆性遠引五識起有覆貪等。",
        "from": "X49n0815_006:0631b16_0",
        "context_with_next_sentence": true
    },
    {
        "source_sentence": "【疏】又非有覆意識不引五識生故者此通解意識引五識生也上來辨二四第一辨或總分四二辨容別四以下辨一五也。",
        "from": "X49n0815_006:0631b18_0",
        "context_with_next_sentence": true
    },
    {
        "source_sentence": "【疏】飜前三相者意云由有三相故所以離於憂喜所受三相者如論云第一逼悅身心相各異故第二由無分別有分別故第三尤重輕微有差別故由有三相故苦樂受更離於憂苦受由捨受無前三相所以不分二也即捨受自有三義對前三相故不分二也一者非逼非悅相無異故二者無分別故三者平等轉故一一相配義。",
        "from": "X49n0815_006:0631b21_0",
        "context_with_next_sentence": true
    },
    {
        "source_sentence": "【疏】欲界初定隨應皆樂者意云欲界五識有樂受初靜慮有樂者眼耳身三識通初禪有故。",
        "from": "X49n0815_006:0631c04_0",
        "context_with_next_sentence": true
    },
    {
        "source_sentence": "【疏】大乘初二近分者意云初禪近分二禪近分唯有喜受若第三禪近分及根本有樂第四禪近分根本唯有捨也問何名近分答根本善已前加行方便即名近分分者因義故通四禪皆有近分。",
        "from": "X49n0815_006:0631c06_0",
        "context_with_next_sentence": true
    },
    {
        "source_sentence": "【疏】以安靜適悅至在意名樂者以樂殊勝分別不及名無分別非總無分別亦如世人說言此味極美不得道意尤重者亦約殊勝說也。",
        "from": "X49n0815_006:0631c10_0",
        "context_with_next_sentence": true
    },
    {
        "source_sentence": "【疏】離生喜樂者離性者離欲界生上界喜樂許初二近分有喜樂受也。",
        "from": "X49n0815_006:0631c13_0",
        "context_with_next_sentence": true
    },
    {
        "source_sentence": "【疏】初門者即初二近分名初門對後根本故得初名若根本即是後門。",
        "from": "X49n0815_006:0631c15_0",
        "context_with_next_sentence": true
    },
    {
        "source_sentence": "【疏】初何故有喜之言等者總是或有義家難此論文令初二近分亦有樂也今正解者以下即是疏主自釋此論不說樂受之意。",
        "from": "X49n0815_006:0631c17_0",
        "context_with_next_sentence": true
    },
    {
        "source_sentence": "【疏】若言樂受至文言寬故者此文意說初二近分有樂受地獄中有憂受意說地獄雖有苦受不妨有憂初二近分雖言喜受不妨有樂以受言寬故若言苦根即唯一受者苦受不通憂也言苦受等此意說苦受中含憂受所言等者等樂受含喜受也。",
        "from": "X49n0815_006:0631c20_0",
        "context_with_next_sentence": true
    },
    {
        "source_sentence": "【疏】若言至何故不說者此師由難反成自義意識唯有憂受也。",
        "from": "X49n0815_006:0632a01_0",
        "context_with_next_sentence": true
    },
    {
        "source_sentence": "【疏】彼約五趣辨是異熟非異熟文者意說瑜伽論約五趣辨異熟生也所以不是辨真異熟文也。",
        "from": "X49n0815_006:0632a03_0",
        "context_with_next_sentence": true
    },
    {
        "source_sentence": "【疏】彼意唯苦何故言憂者意問曰若言地獄五識唯有苦受何故乃言有憂受耶問也言彼意唯苦者意說彼師意五識唯苦何故乃言有憂耶。",
        "from": "X49n0815_006:0632a05_0",
        "context_with_next_sentence": true
    },
    {
        "source_sentence": "【疏】此師意說至約六識作論者即答問也我今依六識作論五識有苦相續意識有憂相續故云苦憂相續言地獄有八根者說五色根意根命根及憂根此師意說憂根為第八入定生中名捨入三不成中。",
        "from": "X49n0815_006:0632a08_0",
        "context_with_next_sentence": true
    },
    {
        "source_sentence": "【疏】彼唯說至不言傍生者意云瑜伽第五但約地獄鬼趣說有憂不言傍生今以第六十六有傍生文故今合引云一分鬼趣傍生亦爾。",
        "from": "X49n0815_006:0632a12_0",
        "context_with_next_sentence": true
    },
    {
        "source_sentence": "【疏】憂苦遍者謂地獄故者以此證知故地獄中意唯憂俱也意說地獄無客捨受故以憂根為第八此師意也。",
        "from": "X49n0815_006:0632a15_0",
        "context_with_next_sentence": true
    },
    {
        "source_sentence": "【疏】不善業輕至以少靜故者意云不善業輕所招執非極苦以有捨即少寂靜今既地獄受苦尤重不容有寂靜知無客捨受。",
        "from": "X49n0815_006:0632a18_0",
        "context_with_next_sentence": true
    },
    {
        "source_sentence": "【疏】憂即分別加行分別故者意說捺落迦中無分別煩惱言憂分別者但是於境分明知有苦具而生憂慼是憂分別之行相也名加行分別。",
        "from": "X49n0815_006:0632a21_0",
        "context_with_next_sentence": true
    },
    {
        "source_sentence": "【疏】既言三等者意云既云任運生一切煩惱皆於三受現行可得明知苦受與身見相應有覆無記性然憂根性通善惡故知地獄而無憂根。",
        "from": "X49n0815_006:0632a24_0",
        "context_with_next_sentence": true
    },
    {
        "source_sentence": "【疏】一根善不善以三性為境者即憂根也既言善不善明知憂根不通有覆無記又緣於三性起即是二十二根中憂根此總是引瑜伽論文說地獄及餘識中二十二根有成不成文也。",
        "from": "X49n0815_006:0632b03_0",
        "context_with_next_sentence": true
    },
    {
        "source_sentence": "【疏】除三者即除三無漏根所餘或成不成者約信等五根及男女根等。",
        "from": "X49n0815_006:0632b07_0",
        "context_with_next_sentence": true
    },
    {
        "source_sentence": "【疏】三約現行至無涅槃者釋三無漏根地獄之中三無漏根現行必定不成種子約有性無性辨成不成。",
        "from": "X49n0815_006:0632b09_0",
        "context_with_next_sentence": true
    },
    {
        "source_sentence": "【疏】餘三現行至成就者此樂喜憂三若一向苦處即種成現不成若雜受處後三種現亦成就對前三無根故喜樂等得後三之名。",
        "from": "X49n0815_006:0632b11_0",
        "context_with_next_sentence": true
    },
    {
        "source_sentence": "【疏】現種俱成八者至有一二形別故者此即釋彼論文也言五根意命根為七者問何故不言第八根耶答為後師將主捨為第八憂根入三不成就中苦根入不定中若前師以憂根為第八客捨入三不現行中苦根亦入不定中今不言第八者為兩家諍未定所以不言言樂喜定不成現者憂根既是所諍故亦不言但言樂喜言其信等五現種有成不成者有斷善不斷善有差別故言男女一二形別故者為地獄惡業招容有一形或有二形又由惡業招容無形故現亦有成不成故成不成言通信等及男女兩處文也。",
        "from": "X49n0815_006:0632b14_0",
        "context_with_next_sentence": true
    },
    {
        "source_sentence": "【疏】苦根入現不定等者問何故不定耶答如生死之位由惡業故逼切身心命終等時方有苦根又如住極悶絕位六識不行如何有苦故是不定或極善業所招生死之位苦根六識亦無。",
        "from": "X49n0815_006:0632c01_0",
        "context_with_next_sentence": true
    },
    {
        "source_sentence": "【疏】不爾餘三即無法故者若取以客捨為現不爾者即瑜伽言三現不成者而無法也言無法者但闕不成三名無非三現無也。",
        "from": "X49n0815_006:0632c05_0",
        "context_with_next_sentence": true
    },
    {
        "source_sentence": "【疏】若言喜樂更取一形者是前師難也謂言後師三不成中取一形為第三也以第二師許地獄無形故為此難也難意云若唯取一形為第三者何故不取男女二形耶若後師言無二形者難云豈鬼畜等無男女二形耶答若云鬼畜許有地獄無者難云何故地獄中無男女二形耶此皆前師假設為難。",
        "from": "X49n0815_006:0632c08_0",
        "context_with_next_sentence": true
    },
    {
        "source_sentence": "【疏】雖無睡等者釋解伏難云地獄既無極重睡眠如何說言彼無六識答雖無睡眠而有生及死并悶絕等三位故無六識也六識既無意根寧有。",
        "from": "X49n0815_006:0632c14_0",
        "context_with_next_sentence": true
    },
    {
        "source_sentence": "【疏】等活地獄至何處有者意云若前師言死生二位無客識無憂根者男女等活地獄非但有生死二位亦極悶絕時豈悶絕時有意識耶。",
        "from": "X49n0815_006:0632c17_0",
        "context_with_next_sentence": true
    },
    {
        "source_sentence": "【疏】又若爾者至五識相續故者若以身識相續有苦根者彼苦處中意識憂根何須間斷更無別所以故不可以意識間斷五識相續故長讀文。",
        "from": "X49n0815_006:0632c20_0",
        "context_with_next_sentence": true
    },
    {
        "source_sentence": "【疏】又意無捨受非易起受者意云明真捨受非是易脫起受意既有間斷明此俱捨受是易脫起第八捨受非易脫起受故云非易起受易者易脫也。",
        "from": "X49n0815_006:0632c23_0",
        "context_with_next_sentence": true
    },
    {
        "source_sentence": "【疏】意中苦受至間斷者意識中苦受約客受說亦有間斷然五識中苦不斷以身識等相續故。",
        "from": "X49n0815_006:0633a02_0",
        "context_with_next_sentence": true
    },
    {
        "source_sentence": "【疏】據起意已後必相續者前師悶絕等位意識憂根並無若後起了還復意中憂根相續故瑜伽說餘三現行定不成就文亦無妨也。",
        "from": "X49n0815_006:0633a04_0",
        "context_with_next_sentence": true
    },
    {
        "source_sentence": "【疏】嗔於未位與捨俱故者以地獄苦逼多嗔捨俱受地獄苦末容有捨也捨亦有慼行故故捨通三性但非苦亦而得捨名不妨客捨通三性也。",
        "from": "X49n0815_006:0633a07_0",
        "context_with_next_sentence": true
    },
    {
        "source_sentence": "【疏】彼無異熟樂名純苦處故者意云說餘二趣至名純苦者據無異熟樂故得純苦名。",
        "from": "X49n0815_006:0633a10_0",
        "context_with_next_sentence": true
    },
    {
        "source_sentence": "【疏】又彼無異熟有等流樂至一切皆無者意說地獄純苦處異熟樂等流樂並無故云此名純苦一切皆無。",
        "from": "X49n0815_006:0633a12_0",
        "context_with_next_sentence": true
    },
    {
        "source_sentence": "【疏】對法第七等說至少分故者意說意地嗔與憂受相應或意戚名憂者從多分說不妨亦有苦受及餘煩惱也即人天全起憂鬼畜趣少分有故云多分其實意地亦有苦也即會前師意地尤重戚受尚名為憂況餘輕者文。",
        "from": "X49n0815_006:0633a15_0",
        "context_with_next_sentence": true
    },
    {
        "source_sentence": "【疏】若細分別至故不相違者餘聖教說意識與憂相應者有二意一者約麤相說二約隨轉門若據子細分別意得與苦受相應故故疏云一切見道惑通在意地故瑜伽五十九云不通一切識身者意地一切根相應又如疏云一切俱生通三三受故故五十九云若任運生一切煩惱此於三受現行可得此約從細與前多分麤相不相違也。",
        "from": "X49n0815_006:0633a20_0",
        "context_with_next_sentence": true
    },
    {
        "source_sentence": "【疏】非實是食者非是滋養順益之食但可得名不損斯兩箇文段意與憂俱者皆是隨小乘說謂小乘許若在五識憂在意識故今依大業意中有苦受也有云此第一解依隨順門說。",
        "from": "X49n0815_006:0633b03_0",
        "context_with_next_sentence": true
    },
    {
        "source_sentence": "【疏】或依上座部主異熟無間者彼部計由異熟異苦憂相續而生今瑜伽云語有情類異熟無間有異熟生苦憂相續者亦隨彼宗說五識苦相續意識憂相續也其實意識中有苦也。",
        "from": "X49n0815_006:0633b07_0",
        "context_with_next_sentence": true
    },
    {
        "source_sentence": "【疏】即是無性第二上座九心隨彼說者彼部說九心之中有分心是異熟心故由異熟心有苦憂相續也。",
        "from": "X49n0815_006:0633b11_0",
        "context_with_next_sentence": true
    },
    {
        "source_sentence": "【疏】或依彌沙塞部至異熟意識生故者此部說異熟意識有憂根相續所以大論亦隨小乘說意有憂其實有苦受今疏文在下方說者不次也此說為定依前大眾上座二部一處會也。",
        "from": "X49n0815_006:0633b13_0",
        "context_with_next_sentence": true
    },
    {
        "source_sentence": "【疏】大論第五至亦隨轉門者瑜伽言尋伺憂俱者隨經部宗且說有憂理實兼苦以下所會意皆同也。",
        "from": "X49n0815_006:0633b17_0",
        "context_with_next_sentence": true
    },
    {
        "source_sentence": "【疏】問彼六十六說至唯地獄等耳也者意問曰且如瑜伽六十六說約五趣辨其憂苦何故餘趣不約隨轉理門語唯地獄意中苦受隨他小乘喚為憂耶舉論答云地獄意中實是苦根而非是憂然此苦根是餘雜受憂之類故所以論說意地苦受為憂問何須作此會耶答以前師說意中有憂受故引瑜伽證地獄中有憂受所以會云此隨小乘說非大乘正義以小乘許地獄中意唯有憂故論又彼苦根等者第二會論或彼苦根等者第三會也故此苦根通損身心不同於憂不可為例也。",
        "from": "X49n0815_006:0633b19_0",
        "context_with_next_sentence": true
    },
    {
        "source_sentence": "【疏】離生喜樂者離欲界生初禪等也問如坐近分定若命終者生在何處答既未得根本定還生欲界若坐得上根本定方得離生喜樂近分不爾。",
        "from": "X49n0815_006:0633c05_0",
        "context_with_next_sentence": true
    },
    {
        "source_sentence": "【疏】豈為有樂言等者意云豈謂有離生喜樂言即含近分而有樂耶。",
        "from": "X49n0815_006:0633c08_0",
        "context_with_next_sentence": true
    },
    {
        "source_sentence": "【疏】義說為二即喜名樂者既義說者喜應是假有若是實有何不名喜若定喜時而亦名樂故者不然望義有別且如無漏智等亦名無為望有為樂所為即非有為若望四相所為即非無為豈即無漏假耶此亦應然仍同一種義別說也然此善樂但由定力滋益身心令適悅生非是緣境生喜樂等。",
        "from": "X49n0815_006:0633c10_0",
        "context_with_next_sentence": true
    },
    {
        "source_sentence": "【疏】亦餘時意慼受憂故者意云非但餘時處意地慼受名苦即純苦處苦處意地慼受亦名苦根。",
        "from": "X49n0815_006:0633c16_0",
        "context_with_next_sentence": true
    },
    {
        "source_sentence": "【疏】令不壞相續名食生其捨受者無順適悅名食故不生喜樂也。",
        "from": "X49n0815_006:0633c18_0",
        "context_with_next_sentence": true
    },
    {
        "source_sentence": "【疏】定中通喜樂等者意云定中無違境不約憂苦以明欲界容三受俱也。",
        "from": "X49n0815_006:0633c20_0",
        "context_with_next_sentence": true
    },
    {
        "source_sentence": "【論】意不定與五受同故者意識不與五識受同如下云偏注者隨喜受不注者便起捨也問如何苦樂捨三受得俱耶答如在定中意雖樂不妨身有勞損耳識率爾聞聲不妨與捨俱亦如世人欲舞琴基躭讀樂心雖有喜身有勞損苦受所生故三受俱。",
        "from": "X49n0815_006:0633c22_0",
        "context_with_next_sentence": true
    },
    {
        "source_sentence": "【疏】此亦有二師者一云五識唯一念生已即滅二云五識許多念相續意云但明五識續與不續不是說五識一念所與三受俱也但准前三性中說。",
        "from": "X49n0815_006:0634a03_0",
        "context_with_next_sentence": true
    },
    {
        "source_sentence": "【疏】或轉得無漏初地即得者有一師說初地得無漏與成所作智相應有喜樂捨俱有正義師說至佛地方得無漏五識今唯約無漏名轉依亦不約有漏名轉依故十地中五識仍苦受俱若據第六第七識初地即得無漏與喜樂相應也。",
        "from": "X49n0815_006:0634a06_0",
        "context_with_next_sentence": true
    },
    {
        "source_sentence": "【疏】又佛六識三受並通者比且通語下自別解言五識唯有樂捨無喜者以同因位五識中無喜憂故然喜無量但以不疾為體。",
        "from": "X49n0815_006:0634a11_0",
        "context_with_next_sentence": true
    },
    {
        "source_sentence": "【疏】雖有漏三識等者意云有漏眼耳身三識二界二地以上即無今無漏不然不可為例。",
        "from": "X49n0815_006:0634a14_0",
        "context_with_next_sentence": true
    },
    {
        "source_sentence": "【疏】答有如淚下如雨等者此說意云以彼聖者證得無漏第六所變根等名無漏非實無漏又若第八變是有漏若無漏第六定果所變所以名無漏。",
        "from": "X49n0815_006:0634a16_0",
        "context_with_next_sentence": true
    },
    {
        "source_sentence": "【疏】即有定眼依處非實有根故者且約依處名有根非約實根也若以無漏定所變名無漏根者即通餘聖者不唯在佛。",
        "from": "X49n0815_006:0634a19_0",
        "context_with_next_sentence": true
    },
    {
        "source_sentence": "【疏】以此為例者上三定無五識不妨有有漏無色界無色根何妨有定果所變色根又例云且如有漏五識三識二地繫無漏五識通四地何妨凡夫無色界無根聖者而有耶。",
        "from": "X49n0815_006:0634a22_0",
        "context_with_next_sentence": true
    },
    {
        "source_sentence": "【疏】問八地皆有無漏八識耶答有者此解無色亦有五識以有疏意解無漏八識所依地七八有二解五識有四解一准疏可知以無定文故作此解。",
        "from": "X49n0815_006:0634b02_0",
        "context_with_next_sentence": true
    },
    {
        "source_sentence": "【疏】常處第四靜慮故者意說佛心常在第四禪也所以常與捨受相應。",
        "from": "X49n0815_006:0634b05_0",
        "context_with_next_sentence": true
    },
    {
        "source_sentence": "【疏】餘地雖有而不現前者意云下三禪雖有無漏第八識等而不現行所以不與喜樂受等俱要至第四靜慮方起猶如無色界見道無漏種子先傍修得而不現行何以故唯依等四禪入見道此亦如是。",
        "from": "X49n0815_006:0634b07_0",
        "context_with_next_sentence": true
    },
    {
        "source_sentence": "【疏】大悲天住者此大佛悲功德依第四禪名無住也第四最勝獨標天住之稱據實論之餘天亦得住也。",
        "from": "X49n0815_006:0634b11_0",
        "context_with_next_sentence": true
    },
    {
        "source_sentence": "【疏】如七八識者意說五識亦唯第四定有猶如七八二識也。",
        "from": "X49n0815_006:0634b13_0",
        "context_with_next_sentence": true
    },
    {
        "source_sentence": "【疏】薩婆多至有實五以為遍行者意云此解有宗經部興問且有宗問云如大乘但以五種為遍行為不爾耶然有宗以觸欲等十法而為遍行故為此問若經部師問云唯以實觸等十五法為遍行亦以假為遍行耶。",
        "from": "X49n0815_006:0634b15_0",
        "context_with_next_sentence": true
    },
    {
        "source_sentence": "【疏】前者亦言起盡經也者如前第三卷引起盡經說觸等是遍行也言此是初經者今明遍行義就引教中此最初引故云初經。",
        "from": "X49n0815_006:0634b20_0",
        "context_with_next_sentence": true
    },
    {
        "source_sentence": "【疏】若爾何義故知作意必有者此問云何義得知有但作意耶下引經答也。",
        "from": "X49n0815_006:0634b23_0",
        "context_with_next_sentence": true
    },
    {
        "source_sentence": "【疏】即象跡喻經者意云初引阿含經證觸等四遍行此經但證作意是偏行也論若於此作意即於此了別者彼云了別即是識體此顯若有作意必有識生必有作意是故此二恒共和合。",
        "from": "X49n0815_006:0634c01_0",
        "context_with_next_sentence": true
    },
    {
        "source_sentence": "【疏】恒共和合者即作意唯與了別恒和合也言無色四蘊恒和合等者意說通與心心所法和合也。",
        "from": "X49n0815_006:0634c05_0",
        "context_with_next_sentence": true
    },
    {
        "source_sentence": "【疏】非唯善勤者意說勤通三性非唯善勤依欲即餘二性勤亦依欲也。",
        "from": "X49n0815_006:0634c07_0",
        "context_with_next_sentence": true
    },
    {
        "source_sentence": "【疏】謂此欲但求彼可厭之事至可欣自體者謂有自身是可欣自體設於境生欲未合希不合已合欲離之位皆以自身可為欣體也。",
        "from": "X49n0815_006:0634c09_0",
        "context_with_next_sentence": true
    },
    {
        "source_sentence": "【疏】若自內身至及後離位者意云如有可厭事欲與自身命時即於彼厭事上但求不合已合後離位時此即於自身之上起欲不於可厭事上而起欲也。",
        "from": "X49n0815_006:0634c12_0",
        "context_with_next_sentence": true
    },
    {
        "source_sentence": "【疏】若欲外境至非可厭事者此約境以況內身此意即說如外蓮華遭霜電之時但念此花昌盛之時而生於欲不於此霜等之上而生欲故但於花上而起欲也內身亦爾若病苦等時但愛自身而生於欲非於病苦之上生於欲願與病苦離者但加之身故又解疏若自內身可厭至非可厭事者有云前疏文約身生欣於境生厭也此文意於身生厭於境生欣意說若厭自內苦身未合欣不合已合願後離若於外怨境生欣願死緣早至即是於可欣事上生欲樂非於自身厭事生欲也依諸家釋此解為定。",
        "from": "X49n0815_006:0634c15_0",
        "context_with_next_sentence": true
    },
    {
        "source_sentence": "【疏】即通六識或唯第六者上是正義許五識有欲故六識俱通可欣厭也唯第六是不正義可厭之處處猶境也。",
        "from": "X49n0815_006:0635a01_0",
        "context_with_next_sentence": true
    },
    {
        "source_sentence": "【疏】非可欣故者以中客境非是可欣境也。",
        "from": "X49n0815_006:0635a04_0",
        "context_with_next_sentence": true
    },
    {
        "source_sentence": "【疏】境雖可欣至亦無欲起者雖境是勝若不起希望欲終不生如邪見撥滅道等。",
        "from": "X49n0815_006:0635a05_0",
        "context_with_next_sentence": true
    },
    {
        "source_sentence": "【疏】正合前七識中第四師義者意云若說第七識無欲生正合前第四卷論末心所相應中第四師義彼說第七識而無欲故言無欲理生者意說七八識道理無欲生也。",
        "from": "X49n0815_006:0635a07_0",
        "context_with_next_sentence": true
    },
    {
        "source_sentence": "【疏】乃至至究竟涅槃者意云此經說欲為諸法本即彼經云由欲故有作意由作意故有觸由觸故有受由受故有想由想故能得解脫為堅固出離為後邊也解脫為堅固者息諸纏也出離為後邊者覺道滿也今言解脫堅固究竟涅槃即汎所緣者即非邪正等境。",
        "from": "X49n0815_006:0635a11_0",
        "context_with_next_sentence": true
    },
    {
        "source_sentence": "【疏】於所取境者即邪正等境。",
        "from": "X49n0815_006:0635a17_0",
        "context_with_next_sentence": true
    },
    {
        "source_sentence": "【疏】即染心中少分無者意云染中有有覆無記心此心中而無勝解又貪癡任運不染取境而不印持故亦無勝解若強分別生者即有勝解今言少分意取一邊詞染善以相返染中無勝解善染既相違善中亦應無勝解答善中有多種加行善心有勝解生得善中而無勝解若爾何故不說唯說淨耶答舉一隅可以三隅返故說染時顯劣善亦無勝解。",
        "from": "X49n0815_006:0635a18_0",
        "context_with_next_sentence": true
    },
    {
        "source_sentence": "【疏】非審决心無勝解者意云審决心有勝解非審决心亦無勝解。",
        "from": "X49n0815_006:0635b01_0",
        "context_with_next_sentence": true
    },
    {
        "source_sentence": "【疏】苦言心起決定有之但相微隱者意云彼救云疑心起時決定有勝解但相微隱有難如下。",
        "from": "X49n0815_006:0635b03_0",
        "context_with_next_sentence": true
    },
    {
        "source_sentence": "【疏】故四法迹於念是定因者意云證念與定為因也四法迹者一無念二無嗔三念四定如定配迹戒定慧三種因彼起故而得迹名跡者蹤跡所履之處如車迹等無貪無嗔與戒為迹念為定為迹定為慧為迹如此配釋故知念為定為依也。",
        "from": "X49n0815_006:0635b05_0",
        "context_with_next_sentence": true
    },
    {
        "source_sentence": "【疏】曾所受境者此有二境一體境二者顯境親得者名體境不親得者名顯境但緣境界之名言等是體之類得類境名或可是前之類名類境如下自說。",
        "from": "X49n0815_006:0635b10_0",
        "context_with_next_sentence": true
    },
    {
        "source_sentence": "【疏】或未得體至如無漏緣染污心等者此解類境又疏文倒也計合有漏染污心緣無漏等然無漏法先未曾得但以尋名而緣不親得故名類境也言即近親取名緣後體者如緣青等故是體境。",
        "from": "X49n0815_006:0635b13_0",
        "context_with_next_sentence": true
    },
    {
        "source_sentence": "【疏】他界緣使等並彼中攝者意說如欲界尋名緣上界天等並是類境以疎遠取故。",
        "from": "X49n0815_006:0635b17_0",
        "context_with_next_sentence": true
    },
    {
        "source_sentence": "【疏】後得智緣至名念彼體者意云後得智緣有為無漏心心所等皆是念家體境以後五種是無漏法故故親緣反得體境名。",
        "from": "X49n0815_006:0635b19_0",
        "context_with_next_sentence": true
    },
    {
        "source_sentence": "【疏】緣真如等名緣彼類名等者意云以後得智不親證帶相緣如不親得故故是真如體之類或依名變緣故故名等即是真如類也。",
        "from": "X49n0815_006:0635b22_0",
        "context_with_next_sentence": true
    },
    {
        "source_sentence": "【疏】初起一念至名為曾體亦名彼類者意說正智所緣親證得故名為曾體此曾被加行智緣故得曾名以加行道中作我法二空觀故又今所證是前加行道中所緣之類亦名類也。",
        "from": "X49n0815_006:0635c01_0",
        "context_with_next_sentence": true
    },
    {
        "source_sentence": "【疏】多由增者此定多由念力而增進也。",
        "from": "X49n0815_006:0635c05_0",
        "context_with_next_sentence": true
    },
    {
        "source_sentence": "【疏】念多於過去至諸境合故者此約三世合緣所以念得緣未來然由多念而言唯緣過去問如何緣未來耶答以未來法與過去境合緣也其相如何且如緣涅槃善法等時此善法等先未曾證在於未來合緣時即涅槃等名剎那剎那落在過去若緣念時即未來法等與過去涅槃名等合緣故說念合緣過未又與前所受諸境合緣者此釋念通緣三世也即能證與境合也現亦是過去類未來現世類也故總生念也即體類合緣也。",
        "from": "X49n0815_006:0635c06_0",
        "context_with_next_sentence": true
    },
    {
        "source_sentence": "【疏】亦名曾受彼境之類者謂先曾開涅槃等名今時正緣即此即緣是曾聞彼名境之類也。",
        "from": "X49n0815_006:0635c15_0",
        "context_with_next_sentence": true
    },
    {
        "source_sentence": "【疏】今恒有彼類亦為後因故者意難云應恒有彼痴信等類亦為後痴等為因。",
        "from": "X49n0815_006:0635c17_0",
        "context_with_next_sentence": true
    },
    {
        "source_sentence": "【疏】若爾至念亦應爾者外引例云汝大乘由自證分後能億後能億時知往前由有自證分憶今亦爾念憶時由往念為因與汝大乘何別而獨見難。",
        "from": "X49n0815_006:0635c19_0",
        "context_with_next_sentence": true
    },
    {
        "source_sentence": "【疏】不然至例於心也者意云我自證分有體放體上更立見分用所以後時能憶知前有自證汝念總無此事如何將念例自證耶。",
        "from": "X49n0815_006:0635c22_0",
        "context_with_next_sentence": true
    },
    {
        "source_sentence": "【疏】非定須然者意說非一切定皆生智也謂無貪嗔正念及定名四法迹如次配戒定慧三學法為迹。",
        "from": "X49n0815_006:0636a01_0",
        "context_with_next_sentence": true
    },
    {
        "source_sentence": "【疏】或一那別欲注心處者顯非定住一境也即一剎那別欲注心亦得有定。",
        "from": "X49n0815_006:0636a03_0",
        "context_with_next_sentence": true
    },
    {
        "source_sentence": "【疏】彼一一念皆住其心者如見道歷視諸諦即前後二念所緣境雖非一但隨於一一境深取所緣故有定也。",
        "from": "X49n0815_006:0636a05_0",
        "context_with_next_sentence": true
    },
    {
        "source_sentence": "【疏】何須定爾者意云一剎那心自然於境而無改易何妄須定令一念心無改易耶。",
        "from": "X49n0815_006:0636a08_0",
        "context_with_next_sentence": true
    },
    {
        "source_sentence": "【疏】非一念心緣此復可更緣彼故者意說一念心緣此又更緣彼也然非定長引聲讀之。",
        "from": "X49n0815_006:0636a10_0",
        "context_with_next_sentence": true
    },
    {
        "source_sentence": "【疏】彼謂不然至故有爾也者外解也。",
        "from": "X49n0815_006:0636a12_0",
        "context_with_next_sentence": true
    },
    {
        "source_sentence": "【疏】問彼設無定至亦易緣不者此問外人云汝若言心住於境必由定有者苦無定時一念心得易緣不緣問也。",
        "from": "X49n0815_006:0636a13_0",
        "context_with_next_sentence": true
    },
    {
        "source_sentence": "【疏】若無於定至自成染者此外人返質答云苦無定心得住境者則應貪等煩惱無時心應自成於染既無貪等煩惱而心不成染者故知無定一念心亦不住於境也此例不然以下是論主難如文可解。",
        "from": "X49n0815_006:0636a16_0",
        "context_with_next_sentence": true
    },
    {
        "source_sentence": "【論】或依多分故說是言者意說定慧俱緣所觀境今雖有定無慧亦從他慧多分說定境名所觀境如西明疏。",
        "from": "X49n0815_006:0636a20_0",
        "context_with_next_sentence": true
    },
    {
        "source_sentence": "【疏】此說於境至故說起二者意說一境之上而具二義故說起二也此即於二境起二也然二二合總有十句故論結云合有十二樂為初合有四句以決定為初合有三句以曾習為初有兩句以觀為初有一句故有十句如疏言欲之所樂者論舉欲家之境也合者意云舉所樂境與餘境合也五別境緣四境生有不合者皆如疏論。",
        "from": "X49n0815_006:0636a23_0",
        "context_with_next_sentence": true
    },
    {
        "source_sentence": "【疏】有十个三句者意說三三合十句。",
        "from": "X49n0815_006:0636b06_0",
        "context_with_next_sentence": true
    },
    {
        "source_sentence": "【疏】亦有五个四句者意說四合有五句。",
        "from": "X49n0815_006:0636b07_0",
        "context_with_next_sentence": true
    },
    {
        "source_sentence": "【論】具起五種者即於四上合起欲等五種又一一別起復有五句總別合三十一句即一一別起有五二二合起有十三三合起有十四四合有五具起五種有一故總別合有三十一句總別義如演秘具解。",
        "from": "X49n0815_006:0636b08_0",
        "context_with_next_sentence": true
    },
    {
        "source_sentence": "【疏】乃至等流亦有此事者意云等流心等中亦無欲等五也且如等流通多種即三性心中皆有等流其無記等流即無欲不善等流亦起染心不作意緣亦無欲等又生得善心亦無欲等故云此類非一問五心中既有決定何故無欲解耶答雖有決定但不希望既無欲也又非印持故無勝解故知欲等非必定與心心所俱。",
        "from": "X49n0815_006:0636b12_0",
        "context_with_next_sentence": true
    },
    {
        "source_sentence": "【疏】皆意引生者意說五識相應念緣現在時皆由意識引發也。",
        "from": "X49n0815_006:0636b19_0",
        "context_with_next_sentence": true
    },
    {
        "source_sentence": "【疏】一引等故至名為等引者意說等在於心之內即此等由定所引得名為等引據義合云引等。",
        "from": "X49n0815_006:0636b21_0",
        "context_with_next_sentence": true
    },
    {
        "source_sentence": "【疏】等所引故至等能引故者意說等在於加行位今此定數由加行位中等而所引也名等引即等是能引定數是所引。",
        "from": "X49n0815_006:0636b23_0",
        "context_with_next_sentence": true
    },
    {
        "source_sentence": "【疏】此在定位定數從前加行得名者此定中心等從加行得名然等與定亦相似。",
        "from": "X49n0815_006:0636c02_0",
        "context_with_next_sentence": true
    },
    {
        "source_sentence": "【疏】平等持心等者等取心所也。",
        "from": "X49n0815_006:0636c04_0",
        "context_with_next_sentence": true
    },
    {
        "source_sentence": "【疏】此與等引大義皆少同者二俱唯定非散俱通上二界等名同而通有心無心故別等至通無心通凡聖得若等引定唯有心不通無心亦通凡得故二定亦別然二俱是根本定問二何別答等引定非於定心名通果無記引神通變大地等若已於定即無此類等至不然通無心故。",
        "from": "X49n0815_006:0636c05_0",
        "context_with_next_sentence": true
    },
    {
        "source_sentence": "【疏】例餘三識亦然者眼耳二識既有慧例餘三識亦有慧也或是無記至彼類故者意云三識有慧所由也或是無記者說慧是無記也如五識緣境有微劣簡釋等慧非善慧故名無記如緣威儀等慧能彫刻功工等總名無記。",
        "from": "X49n0815_006:0636c11_0",
        "context_with_next_sentence": true
    },
    {
        "source_sentence": "【疏】或生得慧者意說三識中慧或是生得善慧生便即得是俱生故。",
        "from": "X49n0815_006:0636c16_0",
        "context_with_next_sentence": true
    },
    {
        "source_sentence": "【疏】或加行慧聞思修所成者若直言聞慧等五識即無若因聞等所成五識得有即由相應意識引五識方有也是彼類者意說三識中聞思修所成慧即是彼天眼耳二通之類也以天眼耳通亦修成故有云生得慧是彼加行聞思修所成慧之類也前解正。",
        "from": "X49n0815_006:0636c18_0",
        "context_with_next_sentence": true
    },
    {
        "source_sentence": "【疏】佛地論說至妙觀察智者此引佛地論之文云除漏盡通一个餘通並是第六中妙觀察智此總引文以下自會云以眼耳俱意至觀察智攝者此正論文也以眼耳俱時意識多相續故不間斷故所以說意識中有天眼耳二通亦但說慧俱時有者則多是妙觀察智攝不是眼耳二識而無通也謂二識多間斷故且隱二識不論但言意識有二通等。",
        "from": "X49n0815_006:0636c23_0",
        "context_with_next_sentence": true
    },
    {
        "source_sentence": "【疏】此就他家設說五識無欲等故者意云以前師不許五識有欲等但就他家說前許意地有苦故欲等得與苦受相應。",
        "from": "X49n0815_006:0637a06_0",
        "context_with_next_sentence": true
    },
    {
        "source_sentence": "【疏】非以煩惱等中至與相應者意云不與者煩惱中有欣慼行有貪欣行及善中有生得加行善心及緣三世並緣真如等心差別故即不與欲可相應也雖有如是差不妨亦與欲等相應也讀者當悟意說句見欲等緣所樂境等則謂將不慼等行相相應雖有如是差別不妨於此境中起希望等故云須即相應也論六始信等。",
        "from": "X49n0815_006:0637a09_0",
        "context_with_next_sentence": true
    },
    {
        "source_sentence": "成唯識疏義演卷第六本",
        "from": "X49n0815_006:0637a17_0",
        "context_with_next_sentence": false
    }
]