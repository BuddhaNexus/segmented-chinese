[
    {
        "source_sentence": "佛說鸚鵡經",
        "from": "T01n0079_001:0888b15_0",
        "context_with_next_sentence": true
    },
    {
        "source_sentence": "宋天竺三藏求那跋陀羅譯",
        "from": "T01n0079_001:0888b17_0",
        "context_with_next_sentence": true
    },
    {
        "source_sentence": "聞如是：一時，婆伽婆在舍衛城祇樹給孤獨園。",
        "from": "T01n0079_001:0888b18_0",
        "context_with_next_sentence": true
    },
    {
        "source_sentence": "彼時，世尊晨起著衣服，與衣鉢俱詣舍衛城分衛。",
        "from": "T01n0079_001:0888b19_1",
        "context_with_next_sentence": true
    },
    {
        "source_sentence": "遊舍衛分衛時，到鸚鵡摩牢兜羅子家。",
        "from": "T01n0079_001:0888b20_2",
        "context_with_next_sentence": true
    },
    {
        "source_sentence": "彼時，鸚鵡摩牢兜羅子，出行不在少有所為。",
        "from": "T01n0079_001:0888b21_3",
        "context_with_next_sentence": true
    },
    {
        "source_sentence": "彼時，鸚鵡摩牢兜羅子家有狗，名具，坐好褥上，以金鉢食粳米肉。",
        "from": "T01n0079_001:0888b22_4",
        "context_with_next_sentence": true
    },
    {
        "source_sentence": "白狗遙見世尊從遠而來，見已便吠。",
        "from": "T01n0079_001:0888b23_5",
        "context_with_next_sentence": true
    },
    {
        "source_sentence": "彼世尊便作是言：「止！",
        "from": "T01n0079_001:0888b24_6",
        "context_with_next_sentence": true
    },
    {
        "source_sentence": "白狗！",
        "from": "T01n0079_001:0888b24_7",
        "context_with_next_sentence": true
    },
    {
        "source_sentence": "不須作是聲，汝本吟哦(梵志乞食音)！」",
        "from": "T01n0079_001:0888b24_8",
        "context_with_next_sentence": true
    },
    {
        "source_sentence": "於是，白狗極大瞋恚不歡喜，下牀褥已至門閾下，依而伏寂然住。",
        "from": "T01n0079_001:0888b25_9",
        "context_with_next_sentence": true
    },
    {
        "source_sentence": "後摩牢兜羅子還舍已，見白狗還下牀褥依門閾寂然伏，憂慼不樂，見已問邊人曰：「誰觸嬈此白狗，而令此白狗憂慼不樂，下牀褥已依門閾寂然伏？」",
        "from": "T01n0079_001:0888b27_10",
        "context_with_next_sentence": true
    },
    {
        "source_sentence": "「此摩牢！",
        "from": "T01n0079_001:0888c01_11",
        "context_with_next_sentence": true
    },
    {
        "source_sentence": "無有觸嬈此狗者，而令此狗憂慼不樂，下牀褥已依門閾寂然伏。",
        "from": "T01n0079_001:0888c01_12",
        "context_with_next_sentence": true
    },
    {
        "source_sentence": "此摩牢！",
        "from": "T01n0079_001:0888c03_13",
        "context_with_next_sentence": true
    },
    {
        "source_sentence": "今日有沙門瞿曇來詣家乞食，彼白狗便吠之，彼沙門瞿曇作是言：『止！",
        "from": "T01n0079_001:0888c03_14",
        "context_with_next_sentence": true
    },
    {
        "source_sentence": "白狗！",
        "from": "T01n0079_001:0888c04_15",
        "context_with_next_sentence": true
    },
    {
        "source_sentence": "汝不應作是聲，汝本吟哦！』",
        "from": "T01n0079_001:0888c04_16",
        "context_with_next_sentence": true
    },
    {
        "source_sentence": "是故摩牢！",
        "from": "T01n0079_001:0888c05_17",
        "context_with_next_sentence": true
    },
    {
        "source_sentence": "令白狗瞋恚不樂，下牀褥已依門閾默然伏。」",
        "from": "T01n0079_001:0888c05_18",
        "context_with_next_sentence": true
    },
    {
        "source_sentence": "於是，鸚鵡摩牢兜羅子於世尊便有瞋恚不樂，遙罵世尊，遙誹謗世尊，遙恚世尊：「此沙門瞿曇！",
        "from": "T01n0079_001:0888c06_19",
        "context_with_next_sentence": true
    },
    {
        "source_sentence": "乃如此虛妄言！」",
        "from": "T01n0079_001:0888c08_20",
        "context_with_next_sentence": true
    },
    {
        "source_sentence": "出舍衛已，往詣祇樹給孤獨園。",
        "from": "T01n0079_001:0888c09_21",
        "context_with_next_sentence": true
    },
    {
        "source_sentence": "彼時，世尊無量百眾在前圍遶而為說法。",
        "from": "T01n0079_001:0888c09_22",
        "context_with_next_sentence": true
    },
    {
        "source_sentence": "世尊遙見鸚鵡摩牢兜羅子從遠而來，見已世尊告諸比丘：「汝諸比丘！",
        "from": "T01n0079_001:0888c10_23",
        "context_with_next_sentence": true
    },
    {
        "source_sentence": "遙見鸚鵡摩牢兜羅子從遠而來不？」",
        "from": "T01n0079_001:0888c12_24",
        "context_with_next_sentence": true
    },
    {
        "source_sentence": "「唯然，世尊！」",
        "from": "T01n0079_001:0888c13_25",
        "context_with_next_sentence": true
    },
    {
        "source_sentence": "「若以此時鸚鵡摩牢兜羅子命終者，屈申臂頃如是生泥犁中。",
        "from": "T01n0079_001:0888c13_26",
        "context_with_next_sentence": true
    },
    {
        "source_sentence": "何以故？",
        "from": "T01n0079_001:0888c14_27",
        "context_with_next_sentence": true
    },
    {
        "source_sentence": "彼如是極向我瞋恚故，因彼瞋恚，身壞死時生惡趣泥犁中。」",
        "from": "T01n0079_001:0888c15_28",
        "context_with_next_sentence": true
    },
    {
        "source_sentence": "彼時，鸚鵡摩牢兜羅子來詣世尊所，到已白世尊曰：「沙門瞿曇！",
        "from": "T01n0079_001:0888c16_29",
        "context_with_next_sentence": true
    },
    {
        "source_sentence": "今日至我家乞食耶？」",
        "from": "T01n0079_001:0888c17_30",
        "context_with_next_sentence": true
    },
    {
        "source_sentence": "曰：「摩牢！",
        "from": "T01n0079_001:0888c18_31",
        "context_with_next_sentence": true
    },
    {
        "source_sentence": "我今日至汝家乞食。」",
        "from": "T01n0079_001:0888c18_32",
        "context_with_next_sentence": true
    },
    {
        "source_sentence": "「唯此沙門瞿曇！",
        "from": "T01n0079_001:0888c18_33",
        "context_with_next_sentence": true
    },
    {
        "source_sentence": "彼白狗於汝有何咎，而令我白狗瞋恚不樂下牀褥已，依門閾寂然伏？」",
        "from": "T01n0079_001:0888c19_34",
        "context_with_next_sentence": true
    },
    {
        "source_sentence": "答曰：「摩牢！",
        "from": "T01n0079_001:0888c20_35",
        "context_with_next_sentence": true
    },
    {
        "source_sentence": "我晨起著衣服已，與衣鉢俱詣舍衛城分衛，遊舍衛城分衛時便至汝家。",
        "from": "T01n0079_001:0888c21_36",
        "context_with_next_sentence": true
    },
    {
        "source_sentence": "汝白狗遙見我從遠而來，見已而吠，我便作是言：『止！",
        "from": "T01n0079_001:0888c22_37",
        "context_with_next_sentence": true
    },
    {
        "source_sentence": "白狗！",
        "from": "T01n0079_001:0888c23_38",
        "context_with_next_sentence": true
    },
    {
        "source_sentence": "汝不應作是聲，汝本吟哦！』",
        "from": "T01n0079_001:0888c24_39",
        "context_with_next_sentence": true
    },
    {
        "source_sentence": "是故，摩牢！",
        "from": "T01n0079_001:0888c24_40",
        "context_with_next_sentence": true
    },
    {
        "source_sentence": "彼白狗則瞋恚不樂，下牀褥已依門閾默然伏。」",
        "from": "T01n0079_001:0888c24_41",
        "context_with_next_sentence": true
    },
    {
        "source_sentence": "「此瞿曇！",
        "from": "T01n0079_001:0888c25_42",
        "context_with_next_sentence": true
    },
    {
        "source_sentence": "此白狗本是我何等親屬？」",
        "from": "T01n0079_001:0888c26_43",
        "context_with_next_sentence": true
    },
    {
        "source_sentence": "「止！",
        "from": "T01n0079_001:0888c26_44",
        "context_with_next_sentence": true
    },
    {
        "source_sentence": "摩牢！",
        "from": "T01n0079_001:0888c26_45",
        "context_with_next_sentence": true
    },
    {
        "source_sentence": "不須問，汝或能聞憂慼不樂。」",
        "from": "T01n0079_001:0888c26_46",
        "context_with_next_sentence": true
    },
    {
        "source_sentence": "彼鸚鵡摩牢兜羅子再三白世尊曰：「此瞿曇！",
        "from": "T01n0079_001:0888c27_47",
        "context_with_next_sentence": true
    },
    {
        "source_sentence": "白狗本是何等親屬？」",
        "from": "T01n0079_001:0888c28_48",
        "context_with_next_sentence": true
    },
    {
        "source_sentence": "「汝摩牢！",
        "from": "T01n0079_001:0888c29_0",
        "context_with_next_sentence": true
    },
    {
        "source_sentence": "已再三問，當說之。",
        "from": "T01n0079_001:0888c29_1",
        "context_with_next_sentence": true
    },
    {
        "source_sentence": "此摩牢！",
        "from": "T01n0079_001:0888c29_2",
        "context_with_next_sentence": true
    },
    {
        "source_sentence": "白狗前所生，是汝父，名兜羅。」",
        "from": "T01n0079_001:0888c29_3",
        "context_with_next_sentence": true
    },
    {
        "source_sentence": "於是，鸚鵡摩牢兜羅子，於世尊倍增上瞋恚不樂，罵世尊，恚世尊，誹謗世尊：「此沙門瞿曇！",
        "from": "T01n0079_001:0889a01_4",
        "context_with_next_sentence": true
    },
    {
        "source_sentence": "虛妄語！」",
        "from": "T01n0079_001:0889a03_5",
        "context_with_next_sentence": true
    },
    {
        "source_sentence": "白於世尊曰：「此瞿曇！",
        "from": "T01n0079_001:0889a03_6",
        "context_with_next_sentence": true
    },
    {
        "source_sentence": "我父兜羅常行施與，常行幢施，常事於火，彼身壞死已生妙梵天上，此何以故當生狗中？」",
        "from": "T01n0079_001:0889a04_7",
        "context_with_next_sentence": true
    },
    {
        "source_sentence": "「此摩牢！",
        "from": "T01n0079_001:0889a06_8",
        "context_with_next_sentence": true
    },
    {
        "source_sentence": "以汝增上慢，彼父兜羅亦復爾，是故生弊惡狗中。」",
        "from": "T01n0079_001:0889a06_9",
        "context_with_next_sentence": true
    },
    {
        "source_sentence": "說偈曰：「梵志增上慢，　　此終生六趣，　鷄猪狗野狐，　　驢卵地獄中。",
        "from": "T01n0079_001:0889a07_10",
        "context_with_next_sentence": true
    },
    {
        "source_sentence": "「汝，摩牢！",
        "from": "T01n0079_001:0889a10_0",
        "context_with_next_sentence": true
    },
    {
        "source_sentence": "我所說若不信者，汝摩牢！",
        "from": "T01n0079_001:0889a10_1",
        "context_with_next_sentence": true
    },
    {
        "source_sentence": "便可還家。",
        "from": "T01n0079_001:0889a10_2",
        "context_with_next_sentence": true
    },
    {
        "source_sentence": "到已語白狗作如是言：『實，白狗！",
        "from": "T01n0079_001:0889a11_0",
        "context_with_next_sentence": true
    },
    {
        "source_sentence": "汝本生時，是我父兜羅者，還上牀褥。』",
        "from": "T01n0079_001:0889a11_1",
        "context_with_next_sentence": true
    },
    {
        "source_sentence": "汝摩牢！",
        "from": "T01n0079_001:0889a12_2",
        "context_with_next_sentence": true
    },
    {
        "source_sentence": "彼白狗便當還上牀褥上。",
        "from": "T01n0079_001:0889a12_3",
        "context_with_next_sentence": true
    },
    {
        "source_sentence": "『汝白狗！",
        "from": "T01n0079_001:0889a13_4",
        "context_with_next_sentence": true
    },
    {
        "source_sentence": "本生時，是我父兜羅者，當於金鉢中食粳米肉。』",
        "from": "T01n0079_001:0889a13_5",
        "context_with_next_sentence": true
    },
    {
        "source_sentence": "此摩牢！",
        "from": "T01n0079_001:0889a14_6",
        "context_with_next_sentence": true
    },
    {
        "source_sentence": "彼白狗當於金鉢中食粳米肉。",
        "from": "T01n0079_001:0889a14_7",
        "context_with_next_sentence": true
    },
    {
        "source_sentence": "『彼白狗！",
        "from": "T01n0079_001:0889a15_8",
        "context_with_next_sentence": true
    },
    {
        "source_sentence": "本生時，是我父兜羅者，當示我父遺財，汝本藏舉我今不知處。』",
        "from": "T01n0079_001:0889a15_9",
        "context_with_next_sentence": true
    },
    {
        "source_sentence": "此摩牢！",
        "from": "T01n0079_001:0889a17_0",
        "context_with_next_sentence": true
    },
    {
        "source_sentence": "彼白狗當示汝本父遺財汝所不知。」",
        "from": "T01n0079_001:0889a17_1",
        "context_with_next_sentence": true
    },
    {
        "source_sentence": "於是，鸚鵡摩牢兜羅子聞世尊所說，善思惟念習誦已，繞世尊，離世尊還至家。",
        "from": "T01n0079_001:0889a18_0",
        "context_with_next_sentence": true
    },
    {
        "source_sentence": "到已語白狗作如是言：「此白狗！",
        "from": "T01n0079_001:0889a19_1",
        "context_with_next_sentence": true
    },
    {
        "source_sentence": "若本生時是我父兜羅者，當還上床褥坐。」",
        "from": "T01n0079_001:0889a20_2",
        "context_with_next_sentence": true
    },
    {
        "source_sentence": "彼白狗便還上床褥坐。",
        "from": "T01n0079_001:0889a21_3",
        "context_with_next_sentence": true
    },
    {
        "source_sentence": "「此白狗！",
        "from": "T01n0079_001:0889a21_4",
        "context_with_next_sentence": true
    },
    {
        "source_sentence": "本生時若是我父兜羅者，當於金鉢中食粳米肉。」",
        "from": "T01n0079_001:0889a22_5",
        "context_with_next_sentence": true
    },
    {
        "source_sentence": "彼白狗便於金鉢中食粳米肉。",
        "from": "T01n0079_001:0889a23_6",
        "context_with_next_sentence": true
    },
    {
        "source_sentence": "「此白狗！",
        "from": "T01n0079_001:0889a23_7",
        "context_with_next_sentence": true
    },
    {
        "source_sentence": "本生時是我父兜羅者，白狗當示我本父遺財，汝本藏舉我今不知處。」",
        "from": "T01n0079_001:0889a24_8",
        "context_with_next_sentence": true
    },
    {
        "source_sentence": "於是，彼白狗下床褥已至本臥處，到已於本臥處床四脚下，以口足爬地，令鸚鵡摩牢兜羅子大得錢財。",
        "from": "T01n0079_001:0889a25_9",
        "context_with_next_sentence": true
    },
    {
        "source_sentence": "於是，鸚鵡摩牢兜羅子大得錢財，大得利極歡喜，善心生，以右膝著地，叉手向祇樹給孤獨園，三自稱名姓字，「真實沙門瞿曇！",
        "from": "T01n0079_001:0889a28_10",
        "context_with_next_sentence": true
    },
    {
        "source_sentence": "語實沙門瞿曇！",
        "from": "T01n0079_001:0889b01_11",
        "context_with_next_sentence": true
    },
    {
        "source_sentence": "不妄言沙門瞿曇！」",
        "from": "T01n0079_001:0889b02_12",
        "context_with_next_sentence": true
    },
    {
        "source_sentence": "三自稱名姓已，出舍衛城往詣祇樹給孤獨園。",
        "from": "T01n0079_001:0889b02_13",
        "context_with_next_sentence": true
    },
    {
        "source_sentence": "彼時，世尊無量百眾在前圍遶而為說法。",
        "from": "T01n0079_001:0889b03_14",
        "context_with_next_sentence": true
    },
    {
        "source_sentence": "世尊遙見鸚鵡摩牢兜羅子從遠而來，見已世尊告諸比丘：「汝諸比丘！",
        "from": "T01n0079_001:0889b04_15",
        "context_with_next_sentence": true
    },
    {
        "source_sentence": "見彼鸚鵡摩牢兜羅子從遠來不？」",
        "from": "T01n0079_001:0889b06_16",
        "context_with_next_sentence": true
    },
    {
        "source_sentence": "「唯然，世尊！」",
        "from": "T01n0079_001:0889b07_17",
        "context_with_next_sentence": true
    },
    {
        "source_sentence": "「若以此時鸚鵡摩牢兜羅子命終者，如屈申臂頃生於善處。",
        "from": "T01n0079_001:0889b07_18",
        "context_with_next_sentence": true
    },
    {
        "source_sentence": "何以故？",
        "from": "T01n0079_001:0889b08_19",
        "context_with_next_sentence": true
    },
    {
        "source_sentence": "彼於我有善心故，眾生因善心故，身壞死時生善處天上。」",
        "from": "T01n0079_001:0889b08_20",
        "context_with_next_sentence": true
    },
    {
        "source_sentence": "彼時，鸚鵡摩牢兜羅子往世尊所，到已共世尊面相慰勞，面相慰勞已却坐一面。",
        "from": "T01n0079_001:0889b10_21",
        "context_with_next_sentence": true
    },
    {
        "source_sentence": "鸚鵡摩牢兜羅子却坐一面已，世尊告曰：「此摩牢！",
        "from": "T01n0079_001:0889b12_0",
        "context_with_next_sentence": true
    },
    {
        "source_sentence": "如如我所說，白狗者實如我所言不如？」",
        "from": "T01n0079_001:0889b13_1",
        "context_with_next_sentence": true
    },
    {
        "source_sentence": "「如沙門瞿曇所說，白狗者實如所言無有異。",
        "from": "T01n0079_001:0889b14_2",
        "context_with_next_sentence": true
    },
    {
        "source_sentence": "此沙門瞿曇！",
        "from": "T01n0079_001:0889b15_3",
        "context_with_next_sentence": true
    },
    {
        "source_sentence": "我更欲有所問，當聽我所問。」",
        "from": "T01n0079_001:0889b15_4",
        "context_with_next_sentence": true
    },
    {
        "source_sentence": "「此摩牢！",
        "from": "T01n0079_001:0889b16_5",
        "context_with_next_sentence": true
    },
    {
        "source_sentence": "當問，隨意所樂。」",
        "from": "T01n0079_001:0889b16_6",
        "context_with_next_sentence": true
    },
    {
        "source_sentence": "「此瞿曇！",
        "from": "T01n0079_001:0889b16_7",
        "context_with_next_sentence": true
    },
    {
        "source_sentence": "何因何緣俱受人身，便有高下好惡清濁？",
        "from": "T01n0079_001:0889b16_8",
        "context_with_next_sentence": true
    },
    {
        "source_sentence": "此瞿曇！",
        "from": "T01n0079_001:0889b17_9",
        "context_with_next_sentence": true
    },
    {
        "source_sentence": "有長命、短命者，有無病者、有病者，有好者、有醜者，有貴者、有賤者，有所能者、無所能者，有多錢財者、無多錢財者，有惡智者、有智慧者？」",
        "from": "T01n0079_001:0889b17_10",
        "context_with_next_sentence": true
    },
    {
        "source_sentence": "「此摩牢！",
        "from": "T01n0079_001:0889b20_11",
        "context_with_next_sentence": true
    },
    {
        "source_sentence": "眾生因緣故，因行故、緣行故、作行故，隨眾生所作行，令彼彼有好惡高下。」",
        "from": "T01n0079_001:0889b21_12",
        "context_with_next_sentence": true
    },
    {
        "source_sentence": "「此沙門瞿曇！",
        "from": "T01n0079_001:0889b22_13",
        "context_with_next_sentence": true
    },
    {
        "source_sentence": "略所說，未廣分別，我不解其義。",
        "from": "T01n0079_001:0889b23_0",
        "context_with_next_sentence": true
    },
    {
        "source_sentence": "唯願沙門瞿曇，當為善說，令我當從。",
        "from": "T01n0079_001:0889b23_1",
        "context_with_next_sentence": true
    },
    {
        "source_sentence": "沙門瞿曇！",
        "from": "T01n0079_001:0889b24_2",
        "context_with_next_sentence": true
    },
    {
        "source_sentence": "所略說法，未廣分別，當知其義。」",
        "from": "T01n0079_001:0889b24_3",
        "context_with_next_sentence": true
    },
    {
        "source_sentence": "「是故，摩牢！",
        "from": "T01n0079_001:0889b25_4",
        "context_with_next_sentence": true
    },
    {
        "source_sentence": "當善聽之，善思惟念，我當為說。」",
        "from": "T01n0079_001:0889b25_5",
        "context_with_next_sentence": true
    },
    {
        "source_sentence": "「唯然，瞿曇！」",
        "from": "T01n0079_001:0889b26_6",
        "context_with_next_sentence": true
    },
    {
        "source_sentence": "鸚鵡摩牢兜羅子受世尊教。",
        "from": "T01n0079_001:0889b26_7",
        "context_with_next_sentence": true
    },
    {
        "source_sentence": "世尊告曰：「此摩牢！",
        "from": "T01n0079_001:0889b27_8",
        "context_with_next_sentence": true
    },
    {
        "source_sentence": "何所因、何所緣，若男若女有命短者？",
        "from": "T01n0079_001:0889b27_9",
        "context_with_next_sentence": true
    },
    {
        "source_sentence": "此摩牢！",
        "from": "T01n0079_001:0889b28_10",
        "context_with_next_sentence": true
    },
    {
        "source_sentence": "或一若男若女，極生血污其手，近於惡、無有慈，斷一切眾生命下至蟻子，因此行故，如是所因、如是所行，身壞死時生惡趣泥犁中，來生此人間命便短。",
        "from": "T01n0079_001:0889b28_11",
        "context_with_next_sentence": true
    },
    {
        "source_sentence": "何以故？",
        "from": "T01n0079_001:0889c03_12",
        "context_with_next_sentence": true
    },
    {
        "source_sentence": "摩牢！",
        "from": "T01n0079_001:0889c03_13",
        "context_with_next_sentence": true
    },
    {
        "source_sentence": "彼所行短，是故令或一若男若女行殺生，是為摩牢！",
        "from": "T01n0079_001:0889c03_14",
        "context_with_next_sentence": true
    },
    {
        "source_sentence": "當見是行報故。",
        "from": "T01n0079_001:0889c04_15",
        "context_with_next_sentence": true
    },
    {
        "source_sentence": "此摩牢！",
        "from": "T01n0079_001:0889c04_16",
        "context_with_next_sentence": true
    },
    {
        "source_sentence": "復何因、復何緣，令或一若男若女有命長者？",
        "from": "T01n0079_001:0889c05_17",
        "context_with_next_sentence": true
    },
    {
        "source_sentence": "此摩牢！",
        "from": "T01n0079_001:0889c06_18",
        "context_with_next_sentence": true
    },
    {
        "source_sentence": "或一若男若女棄於殺、離於殺，捨除刀杖，常有羞恥，於一切眾生欲令安隱，淨於殺意，彼因此行，如是所因、如是所行，身壞死時至善處天上，來生此人間命則長。",
        "from": "T01n0079_001:0889c06_19",
        "context_with_next_sentence": true
    },
    {
        "source_sentence": "何以故？",
        "from": "T01n0079_001:0889c09_20",
        "context_with_next_sentence": true
    },
    {
        "source_sentence": "摩牢！",
        "from": "T01n0079_001:0889c10_21",
        "context_with_next_sentence": true
    },
    {
        "source_sentence": "彼為命長行故，而令或一若男若女離於殺、棄於殺，是為摩牢！",
        "from": "T01n0079_001:0889c10_22",
        "context_with_next_sentence": true
    },
    {
        "source_sentence": "當知是行報故。",
        "from": "T01n0079_001:0889c11_23",
        "context_with_next_sentence": true
    },
    {
        "source_sentence": "此摩牢！",
        "from": "T01n0079_001:0889c12_0",
        "context_with_next_sentence": true
    },
    {
        "source_sentence": "何所因、何所緣，而令或一若男若女多有病？",
        "from": "T01n0079_001:0889c12_1",
        "context_with_next_sentence": true
    },
    {
        "source_sentence": "此摩牢！",
        "from": "T01n0079_001:0889c13_2",
        "context_with_next_sentence": true
    },
    {
        "source_sentence": "或一若男若女觸嬈於眾生，彼觸嬈眾生，或以手、或以石、或以杖、或以刀，彼因此行，如是所因、如是所行，身壞死時生惡趣泥犁中，來生此人間多有病痛。",
        "from": "T01n0079_001:0889c13_3",
        "context_with_next_sentence": true
    },
    {
        "source_sentence": "何以故？",
        "from": "T01n0079_001:0889c16_4",
        "context_with_next_sentence": true
    },
    {
        "source_sentence": "此摩牢！",
        "from": "T01n0079_001:0889c17_5",
        "context_with_next_sentence": true
    },
    {
        "source_sentence": "彼作病行故，而令或一若男若女觸嬈眾生，是故摩牢！",
        "from": "T01n0079_001:0889c17_6",
        "context_with_next_sentence": true
    },
    {
        "source_sentence": "當知是行報故。",
        "from": "T01n0079_001:0889c18_7",
        "context_with_next_sentence": true
    },
    {
        "source_sentence": "此摩牢！",
        "from": "T01n0079_001:0889c18_8",
        "context_with_next_sentence": true
    },
    {
        "source_sentence": "復何因、復何緣，而令或一若男若女無有病？",
        "from": "T01n0079_001:0889c19_9",
        "context_with_next_sentence": true
    },
    {
        "source_sentence": "此摩牢，或一若男若女不觸嬈眾生，彼不觸嬈眾生，不以手、不以石、不以刀、不以杖，彼因此行、因此故，因此行故，身壞死時生善處天上，來生人間無有病痛。",
        "from": "T01n0079_001:0889c20_10",
        "context_with_next_sentence": true
    },
    {
        "source_sentence": "何以故？",
        "from": "T01n0079_001:0889c23_11",
        "context_with_next_sentence": true
    },
    {
        "source_sentence": "此摩牢！",
        "from": "T01n0079_001:0889c23_12",
        "context_with_next_sentence": true
    },
    {
        "source_sentence": "彼作無病行故，而令或一若男若女不觸嬈眾生，是故摩牢！",
        "from": "T01n0079_001:0889c23_13",
        "context_with_next_sentence": true
    },
    {
        "source_sentence": "當知是行報故。",
        "from": "T01n0079_001:0889c25_14",
        "context_with_next_sentence": true
    },
    {
        "source_sentence": "此摩牢！",
        "from": "T01n0079_001:0889c25_15",
        "context_with_next_sentence": true
    },
    {
        "source_sentence": "復何因，復何緣，或一若男若女有醜者？",
        "from": "T01n0079_001:0889c25_16",
        "context_with_next_sentence": true
    },
    {
        "source_sentence": "此摩牢！",
        "from": "T01n0079_001:0889c26_17",
        "context_with_next_sentence": true
    },
    {
        "source_sentence": "或一若男若女多有瞋恚，多有憂慼，彼少有所言便有瞋恚，憂慼不樂，住於瞋恚生瞋恚，廣說誹謗，因此行、因此故，因此行故，身壞死時生惡趣泥犁中，來生人間形色弊惡。",
        "from": "T01n0079_001:0889c26_18",
        "context_with_next_sentence": true
    },
    {
        "source_sentence": "何以故？",
        "from": "T01n0079_001:0890a01_19",
        "context_with_next_sentence": true
    },
    {
        "source_sentence": "彼作弊惡行故，而令或一若男若女瞋恚憂慼，是為摩牢！",
        "from": "T01n0079_001:0890a01_20",
        "context_with_next_sentence": true
    },
    {
        "source_sentence": "當知是行報故。",
        "from": "T01n0079_001:0890a03_21",
        "context_with_next_sentence": true
    },
    {
        "source_sentence": "此摩牢！",
        "from": "T01n0079_001:0890a03_22",
        "context_with_next_sentence": true
    },
    {
        "source_sentence": "復何因、復何緣，而令或一若男若女形色好？",
        "from": "T01n0079_001:0890a03_23",
        "context_with_next_sentence": true
    },
    {
        "source_sentence": "此摩牢！",
        "from": "T01n0079_001:0890a04_24",
        "context_with_next_sentence": true
    },
    {
        "source_sentence": "或一若男若女不多瞋恚、不多憂慼，若有以麤獷言說者，彼亦不恚、亦不恨、亦不憂慼，不住於恚、不生瞋恚、不以恚恨，彼因此行、以此行，因此行故，身壞死時生善處天上，來生此人間形色則妙。",
        "from": "T01n0079_001:0890a04_25",
        "context_with_next_sentence": true
    },
    {
        "source_sentence": "何以故？",
        "from": "T01n0079_001:0890a09_26",
        "context_with_next_sentence": true
    },
    {
        "source_sentence": "此摩牢！",
        "from": "T01n0079_001:0890a09_27",
        "context_with_next_sentence": true
    },
    {
        "source_sentence": "彼行妙行故，而令或一若男若女無有瞋恚亦無憂慼，是故摩牢！",
        "from": "T01n0079_001:0890a09_28",
        "context_with_next_sentence": true
    },
    {
        "source_sentence": "當知是行報故。",
        "from": "T01n0079_001:0890a11_29",
        "context_with_next_sentence": true
    },
    {
        "source_sentence": "此摩牢！",
        "from": "T01n0079_001:0890a11_30",
        "context_with_next_sentence": true
    },
    {
        "source_sentence": "復何因、復何緣，而令或一若男若女少有所能？",
        "from": "T01n0079_001:0890a11_31",
        "context_with_next_sentence": true
    },
    {
        "source_sentence": "此摩牢！",
        "from": "T01n0079_001:0890a12_32",
        "context_with_next_sentence": true
    },
    {
        "source_sentence": "或一若男若女有貪嫉發於貪嫉，彼見他有恭敬施財物已，便發於貪嫉，他所有令我得，彼因此行，因行故、緣行故，身壞死時生惡趣泥犁中，來生此人間少有所能。",
        "from": "T01n0079_001:0890a12_33",
        "context_with_next_sentence": true
    },
    {
        "source_sentence": "何以故？",
        "from": "T01n0079_001:0890a16_34",
        "context_with_next_sentence": true
    },
    {
        "source_sentence": "此摩牢！",
        "from": "T01n0079_001:0890a16_35",
        "context_with_next_sentence": true
    },
    {
        "source_sentence": "彼作少有所能行故，而令或一若男若女貪嫉發於貪嫉，此摩牢！",
        "from": "T01n0079_001:0890a16_36",
        "context_with_next_sentence": true
    },
    {
        "source_sentence": "當知是行報故。",
        "from": "T01n0079_001:0890a18_37",
        "context_with_next_sentence": true
    },
    {
        "source_sentence": "此摩牢！",
        "from": "T01n0079_001:0890a18_38",
        "context_with_next_sentence": true
    },
    {
        "source_sentence": "復何因、復何緣，而令或一若男若女極有所能？",
        "from": "T01n0079_001:0890a18_39",
        "context_with_next_sentence": true
    },
    {
        "source_sentence": "此摩牢！",
        "from": "T01n0079_001:0890a19_40",
        "context_with_next_sentence": true
    },
    {
        "source_sentence": "或一若男若女無有貪嫉、不發貪嫉，彼見他恭敬財物施已，不發於貪嫉，他所有令我得，彼以此行，因此行、緣此行，身壞死時生善處天上，來生人間極有所能。",
        "from": "T01n0079_001:0890a20_41",
        "context_with_next_sentence": true
    },
    {
        "source_sentence": "何以故？",
        "from": "T01n0079_001:0890a23_42",
        "context_with_next_sentence": true
    },
    {
        "source_sentence": "摩牢！",
        "from": "T01n0079_001:0890a23_43",
        "context_with_next_sentence": true
    },
    {
        "source_sentence": "彼作極有所能行故，而令或一若男若女無有貪嫉、不發貪嫉。",
        "from": "T01n0079_001:0890a24_0",
        "context_with_next_sentence": true
    },
    {
        "source_sentence": "是故摩牢！",
        "from": "T01n0079_001:0890a25_1",
        "context_with_next_sentence": true
    },
    {
        "source_sentence": "當知是行報故。",
        "from": "T01n0079_001:0890a25_2",
        "context_with_next_sentence": true
    },
    {
        "source_sentence": "此摩牢！",
        "from": "T01n0079_001:0890a26_0",
        "context_with_next_sentence": true
    },
    {
        "source_sentence": "復何因、復何緣，而令或一若男若女生下賤家？",
        "from": "T01n0079_001:0890a26_1",
        "context_with_next_sentence": true
    },
    {
        "source_sentence": "此摩牢！",
        "from": "T01n0079_001:0890a27_2",
        "context_with_next_sentence": true
    },
    {
        "source_sentence": "或一若男若女自大憍慢，應當恭敬而不恭敬，應當承事而不承事，應當禮事而不禮事，應當供養而不供養，應當施座而不施座，應當示導而不示導，應當禮事起恭敬叉手向，而不禮事起恭敬叉手向，因此行、緣此行，有此行故，身壞死時生惡趣泥犁中，來生人間在下賤家。",
        "from": "T01n0079_001:0890a27_3",
        "context_with_next_sentence": true
    },
    {
        "source_sentence": "何以故？",
        "from": "T01n0079_001:0890b04_4",
        "context_with_next_sentence": true
    },
    {
        "source_sentence": "此摩牢！",
        "from": "T01n0079_001:0890b04_5",
        "context_with_next_sentence": true
    },
    {
        "source_sentence": "彼為下賤行故，而令或一若男若女自大憍慢。",
        "from": "T01n0079_001:0890b05_6",
        "context_with_next_sentence": true
    },
    {
        "source_sentence": "是為摩牢！",
        "from": "T01n0079_001:0890b06_7",
        "context_with_next_sentence": true
    },
    {
        "source_sentence": "當知是行報故。",
        "from": "T01n0079_001:0890b06_8",
        "context_with_next_sentence": true
    },
    {
        "source_sentence": "此摩牢！",
        "from": "T01n0079_001:0890b06_9",
        "context_with_next_sentence": true
    },
    {
        "source_sentence": "復何因、復何緣，令一若男若女生豪貴家？",
        "from": "T01n0079_001:0890b06_10",
        "context_with_next_sentence": true
    },
    {
        "source_sentence": "此摩牢！",
        "from": "T01n0079_001:0890b07_11",
        "context_with_next_sentence": true
    },
    {
        "source_sentence": "或一若男若女，不自大、不憍慢，應當恭敬而恭敬，應當承事而承事，應當禮事而禮事，應當供養而供養，應當施座而施座，應當示導而示導，應當禮事起恭敬叉手向，而禮事起恭敬叉手向，彼因此行、緣此行，以此行故，身壞死時生善處天上，來生此人間在豪貴家。",
        "from": "T01n0079_001:0890b08_12",
        "context_with_next_sentence": true
    },
    {
        "source_sentence": "何以故？",
        "from": "T01n0079_001:0890b14_13",
        "context_with_next_sentence": true
    },
    {
        "source_sentence": "此摩牢！",
        "from": "T01n0079_001:0890b14_14",
        "context_with_next_sentence": true
    },
    {
        "source_sentence": "彼作豪貴行故，而令或一若男若女不自大、不憍慢。",
        "from": "T01n0079_001:0890b14_15",
        "context_with_next_sentence": true
    },
    {
        "source_sentence": "此摩牢！",
        "from": "T01n0079_001:0890b15_16",
        "context_with_next_sentence": true
    },
    {
        "source_sentence": "當知是行報故。",
        "from": "T01n0079_001:0890b15_17",
        "context_with_next_sentence": true
    },
    {
        "source_sentence": "此摩牢！",
        "from": "T01n0079_001:0890b16_18",
        "context_with_next_sentence": true
    },
    {
        "source_sentence": "復何因、復何緣，而令或一若男若女少有錢財？",
        "from": "T01n0079_001:0890b16_19",
        "context_with_next_sentence": true
    },
    {
        "source_sentence": "此摩牢！",
        "from": "T01n0079_001:0890b17_20",
        "context_with_next_sentence": true
    },
    {
        "source_sentence": "或一若男若女不施與非施主，彼不行施沙門婆羅門、貧窮下賤方來乞者，飲食衣被、華鬘塗香、床臥屋舍、明燈給使，彼因此行、緣此行，以此行故，身壞死時生惡趣泥犁中，來生此人間少有錢財。",
        "from": "T01n0079_001:0890b17_21",
        "context_with_next_sentence": true
    },
    {
        "source_sentence": "何以故？",
        "from": "T01n0079_001:0890b21_22",
        "context_with_next_sentence": true
    },
    {
        "source_sentence": "此摩牢，彼作少錢財行故，令或一若男若女少有錢財。",
        "from": "T01n0079_001:0890b22_23",
        "context_with_next_sentence": true
    },
    {
        "source_sentence": "此摩牢！",
        "from": "T01n0079_001:0890b23_24",
        "context_with_next_sentence": true
    },
    {
        "source_sentence": "當知是行報故。",
        "from": "T01n0079_001:0890b23_25",
        "context_with_next_sentence": true
    },
    {
        "source_sentence": "此摩牢！",
        "from": "T01n0079_001:0890b23_26",
        "context_with_next_sentence": true
    },
    {
        "source_sentence": "復何因、復何緣，而令或一若男若女多有錢財？",
        "from": "T01n0079_001:0890b24_27",
        "context_with_next_sentence": true
    },
    {
        "source_sentence": "此摩牢！",
        "from": "T01n0079_001:0890b25_28",
        "context_with_next_sentence": true
    },
    {
        "source_sentence": "或一若男若女施與為施主，彼施與沙門婆羅門、貧窮下賤方來乞者，飲食衣被、花鬘塗香、床臥屋舍、明燈給使，彼因此行、緣此行，以此行故，身壞死時生善處天上，來生此人間多有錢財。",
        "from": "T01n0079_001:0890b25_29",
        "context_with_next_sentence": true
    },
    {
        "source_sentence": "何以故？",
        "from": "T01n0079_001:0890b29_30",
        "context_with_next_sentence": true
    },
    {
        "source_sentence": "此摩牢！",
        "from": "T01n0079_001:0890b29_31",
        "context_with_next_sentence": true
    },
    {
        "source_sentence": "彼作多錢財行故，而令或一若男若女多有錢財。",
        "from": "T01n0079_001:0890b29_32",
        "context_with_next_sentence": true
    },
    {
        "source_sentence": "此摩牢！",
        "from": "T01n0079_001:0890c02_0",
        "context_with_next_sentence": true
    },
    {
        "source_sentence": "當知是行報故。",
        "from": "T01n0079_001:0890c02_1",
        "context_with_next_sentence": true
    },
    {
        "source_sentence": "此摩牢！",
        "from": "T01n0079_001:0890c02_2",
        "context_with_next_sentence": true
    },
    {
        "source_sentence": "復何因、復何緣，而令或一若男若女惡智？",
        "from": "T01n0079_001:0890c02_3",
        "context_with_next_sentence": true
    },
    {
        "source_sentence": "此摩牢！",
        "from": "T01n0079_001:0890c03_4",
        "context_with_next_sentence": true
    },
    {
        "source_sentence": "或一若男若女，為眾生不能往問，謂彼有名稱沙門婆羅門，往彼已不隨時問其義，亦不論此諸賢，何者是善不善？",
        "from": "T01n0079_001:0890c03_5",
        "context_with_next_sentence": true
    },
    {
        "source_sentence": "何者是好不好？",
        "from": "T01n0079_001:0890c06_6",
        "context_with_next_sentence": true
    },
    {
        "source_sentence": "何者是惡是醜？",
        "from": "T01n0079_001:0890c06_7",
        "context_with_next_sentence": true
    },
    {
        "source_sentence": "何者是黑是白？",
        "from": "T01n0079_001:0890c07_8",
        "context_with_next_sentence": true
    },
    {
        "source_sentence": "何者黑白報？",
        "from": "T01n0079_001:0890c07_9",
        "context_with_next_sentence": true
    },
    {
        "source_sentence": "何者見法義？",
        "from": "T01n0079_001:0890c07_10",
        "context_with_next_sentence": true
    },
    {
        "source_sentence": "何者後世戒義？",
        "from": "T01n0079_001:0890c08_11",
        "context_with_next_sentence": true
    },
    {
        "source_sentence": "何者為善非惡？",
        "from": "T01n0079_001:0890c08_12",
        "context_with_next_sentence": true
    },
    {
        "source_sentence": "從彼聞已，不如如學。",
        "from": "T01n0079_001:0890c08_13",
        "context_with_next_sentence": true
    },
    {
        "source_sentence": "彼因此行、緣此行，以此行故，身壞死時生惡趣泥犁中，來生此人間有惡智。",
        "from": "T01n0079_001:0890c09_14",
        "context_with_next_sentence": true
    },
    {
        "source_sentence": "何以故？",
        "from": "T01n0079_001:0890c10_15",
        "context_with_next_sentence": true
    },
    {
        "source_sentence": "此摩牢！",
        "from": "T01n0079_001:0890c11_16",
        "context_with_next_sentence": true
    },
    {
        "source_sentence": "彼作惡智行故，而令或一若男若女為眾生不能往問。",
        "from": "T01n0079_001:0890c11_17",
        "context_with_next_sentence": true
    },
    {
        "source_sentence": "此摩牢！",
        "from": "T01n0079_001:0890c12_18",
        "context_with_next_sentence": true
    },
    {
        "source_sentence": "當知是行報故。",
        "from": "T01n0079_001:0890c12_19",
        "context_with_next_sentence": true
    },
    {
        "source_sentence": "此摩牢！",
        "from": "T01n0079_001:0890c13_20",
        "context_with_next_sentence": true
    },
    {
        "source_sentence": "復何因、復何緣，而令或一若男若女有智慧？",
        "from": "T01n0079_001:0890c13_21",
        "context_with_next_sentence": true
    },
    {
        "source_sentence": "此摩牢！",
        "from": "T01n0079_001:0890c14_22",
        "context_with_next_sentence": true
    },
    {
        "source_sentence": "或一若男若女為眾生能往問，謂彼有名稱沙門婆羅門，往彼已隨時問其義，能論此諸賢，何者是善不善？",
        "from": "T01n0079_001:0890c14_23",
        "context_with_next_sentence": true
    },
    {
        "source_sentence": "何者是好不好？",
        "from": "T01n0079_001:0890c16_24",
        "context_with_next_sentence": true
    },
    {
        "source_sentence": "何者是醜是妙？",
        "from": "T01n0079_001:0890c17_25",
        "context_with_next_sentence": true
    },
    {
        "source_sentence": "何者是黑是白？",
        "from": "T01n0079_001:0890c17_26",
        "context_with_next_sentence": true
    },
    {
        "source_sentence": "何者是黑白報？",
        "from": "T01n0079_001:0890c17_27",
        "context_with_next_sentence": true
    },
    {
        "source_sentence": "何者見法義？",
        "from": "T01n0079_001:0890c18_28",
        "context_with_next_sentence": true
    },
    {
        "source_sentence": "何者後世戒義？",
        "from": "T01n0079_001:0890c18_29",
        "context_with_next_sentence": true
    },
    {
        "source_sentence": "何者為善非惡？",
        "from": "T01n0079_001:0890c18_30",
        "context_with_next_sentence": true
    },
    {
        "source_sentence": "從彼聞已，如如學之。",
        "from": "T01n0079_001:0890c19_31",
        "context_with_next_sentence": true
    },
    {
        "source_sentence": "彼因此行、緣此行，以此行故，身壞死時生善處天上，來生此人間則有智慧。",
        "from": "T01n0079_001:0890c19_32",
        "context_with_next_sentence": true
    },
    {
        "source_sentence": "何以故？",
        "from": "T01n0079_001:0890c21_33",
        "context_with_next_sentence": true
    },
    {
        "source_sentence": "此摩牢！",
        "from": "T01n0079_001:0890c21_34",
        "context_with_next_sentence": true
    },
    {
        "source_sentence": "彼作智慧行故，而令或一若男若女為眾生能往問。",
        "from": "T01n0079_001:0890c21_35",
        "context_with_next_sentence": true
    },
    {
        "source_sentence": "是為，摩牢！",
        "from": "T01n0079_001:0890c22_36",
        "context_with_next_sentence": true
    },
    {
        "source_sentence": "當知是行報故。",
        "from": "T01n0079_001:0890c23_37",
        "context_with_next_sentence": true
    },
    {
        "source_sentence": "此摩牢！",
        "from": "T01n0079_001:0890c23_38",
        "context_with_next_sentence": true
    },
    {
        "source_sentence": "若作短命行，行已則受短命；若作長命行，行已則受長命。",
        "from": "T01n0079_001:0890c23_39",
        "context_with_next_sentence": true
    },
    {
        "source_sentence": "若作病行，行已則有多病；若作非病行，行已則無有病。",
        "from": "T01n0079_001:0890c25_40",
        "context_with_next_sentence": true
    },
    {
        "source_sentence": "若作醜行，行已則受其醜；若作形色好行，行已則受好形色。",
        "from": "T01n0079_001:0890c26_41",
        "context_with_next_sentence": true
    },
    {
        "source_sentence": "若作少有所能行，行已則受少有所能；若作多有所能行，行已則受多有所能。",
        "from": "T01n0079_001:0890c27_42",
        "context_with_next_sentence": true
    },
    {
        "source_sentence": "若作下賤行，行已則受下賤；若作豪貴行，行已則受豪貴。",
        "from": "T01n0079_001:0890c29_43",
        "context_with_next_sentence": true
    },
    {
        "source_sentence": "若作少錢財行，行已則受少錢財；若作多錢財行，行已則受多錢財。",
        "from": "T01n0079_001:0891a01_44",
        "context_with_next_sentence": true
    },
    {
        "source_sentence": "若作惡智行，行已則受惡智；若作智慧行，行已則受智慧。",
        "from": "T01n0079_001:0891a03_45",
        "context_with_next_sentence": true
    },
    {
        "source_sentence": "是為摩牢！",
        "from": "T01n0079_001:0891a04_46",
        "context_with_next_sentence": true
    },
    {
        "source_sentence": "我本所說。",
        "from": "T01n0079_001:0891a04_47",
        "context_with_next_sentence": true
    },
    {
        "source_sentence": "此摩牢！",
        "from": "T01n0079_001:0891a05_0",
        "context_with_next_sentence": true
    },
    {
        "source_sentence": "隨眾生所作行，因行、緣行，以此行，眾生為行故，便於彼彼便有高下好惡。」",
        "from": "T01n0079_001:0891a05_1",
        "context_with_next_sentence": true
    },
    {
        "source_sentence": "「已竟，瞿曇！",
        "from": "T01n0079_001:0891a06_2",
        "context_with_next_sentence": true
    },
    {
        "source_sentence": "已竟，瞿曇！",
        "from": "T01n0079_001:0891a07_3",
        "context_with_next_sentence": true
    },
    {
        "source_sentence": "唯，此世尊！",
        "from": "T01n0079_001:0891a07_4",
        "context_with_next_sentence": true
    },
    {
        "source_sentence": "我今自歸法及比丘僧。",
        "from": "T01n0079_001:0891a07_5",
        "context_with_next_sentence": true
    },
    {
        "source_sentence": "唯世尊！",
        "from": "T01n0079_001:0891a08_6",
        "context_with_next_sentence": true
    },
    {
        "source_sentence": "我今持優婆塞，從今日始盡命離於殺，今自歸。",
        "from": "T01n0079_001:0891a08_7",
        "context_with_next_sentence": true
    },
    {
        "source_sentence": "唯此世尊！",
        "from": "T01n0079_001:0891a09_8",
        "context_with_next_sentence": true
    },
    {
        "source_sentence": "從今日始如舍衛城，入他優婆塞家，入兜羅家亦當爾，當令兜羅家於長夜以義饒益得安隱。」",
        "from": "T01n0079_001:0891a09_9",
        "context_with_next_sentence": true
    },
    {
        "source_sentence": "佛如是說。",
        "from": "T01n0079_001:0891a11_10",
        "context_with_next_sentence": true
    },
    {
        "source_sentence": "鸚鵡摩牢兜羅子聞世尊所說，歡喜而退。",
        "from": "T01n0079_001:0891a11_11",
        "context_with_next_sentence": true
    },
    {
        "source_sentence": "佛說鸚鵡經",
        "from": "T01n0079_001:0891a13_0",
        "context_with_next_sentence": false
    }
]