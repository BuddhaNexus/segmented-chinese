[
    {
        "source_sentence": "佛說三品弟子經",
        "from": "T17n0767_001:0700c12_0",
        "context_with_next_sentence": true
    },
    {
        "source_sentence": "吳月氏國居士支謙譯",
        "from": "T17n0767_001:0700c14_0",
        "context_with_next_sentence": true
    },
    {
        "source_sentence": "聞如是：一時佛在舍衛國祇樹給孤獨園，與比丘千二百五十人共會說經。",
        "from": "T17n0767_001:0700c15_0",
        "context_with_next_sentence": true
    },
    {
        "source_sentence": "賢者阿難從坐起，白佛言：「願欲有所問，唯天中天解說，欲決狐疑！」",
        "from": "T17n0767_001:0700c16_1",
        "context_with_next_sentence": true
    },
    {
        "source_sentence": "佛言：「善哉！",
        "from": "T17n0767_001:0700c18_2",
        "context_with_next_sentence": true
    },
    {
        "source_sentence": "恣所問。",
        "from": "T17n0767_001:0700c18_3",
        "context_with_next_sentence": true
    },
    {
        "source_sentence": "多陀竭當為汝解說之。」",
        "from": "T17n0767_001:0700c18_4",
        "context_with_next_sentence": true
    },
    {
        "source_sentence": "阿難問佛言：「優婆塞學道，有上、中、下輩。",
        "from": "T17n0767_001:0700c19_5",
        "context_with_next_sentence": true
    },
    {
        "source_sentence": "願佛解之！」",
        "from": "T17n0767_001:0700c20_6",
        "context_with_next_sentence": true
    },
    {
        "source_sentence": "佛語阿難：「汝乃為當來、後世發此問。",
        "from": "T17n0767_001:0700c20_7",
        "context_with_next_sentence": true
    },
    {
        "source_sentence": "如來當為汝說之。",
        "from": "T17n0767_001:0700c21_8",
        "context_with_next_sentence": true
    },
    {
        "source_sentence": "諦聽受，內著心中！」",
        "from": "T17n0767_001:0700c21_9",
        "context_with_next_sentence": true
    },
    {
        "source_sentence": "阿難言：「諾，受教。」",
        "from": "T17n0767_001:0700c22_10",
        "context_with_next_sentence": true
    },
    {
        "source_sentence": "佛言：「上輩優婆塞、優婆夷受持五戒，不犯如毛髮者。",
        "from": "T17n0767_001:0700c22_11",
        "context_with_next_sentence": true
    },
    {
        "source_sentence": "若行教授開解人者，皆令發菩薩心。",
        "from": "T17n0767_001:0700c23_12",
        "context_with_next_sentence": true
    },
    {
        "source_sentence": "何謂菩薩心者？",
        "from": "T17n0767_001:0700c24_13",
        "context_with_next_sentence": true
    },
    {
        "source_sentence": "念十方人如視赤子；度人入道，作摩訶衍行；具足教授，無所希望；不求供養衣被、飯食、珍寶、錢財之物；不為小道，以度人為本。」",
        "from": "T17n0767_001:0700c24_14",
        "context_with_next_sentence": true
    },
    {
        "source_sentence": "「何謂小道？」",
        "from": "T17n0767_001:0700c27_15",
        "context_with_next_sentence": true
    },
    {
        "source_sentence": "佛言：「以入大法作摩訶衍行，求須陀洹、斯陀含、阿那含、阿羅漢、辟支佛。",
        "from": "T17n0767_001:0700c28_16",
        "context_with_next_sentence": true
    },
    {
        "source_sentence": "是為小道，非菩薩。",
        "from": "T17n0767_001:0700c29_17",
        "context_with_next_sentence": true
    },
    {
        "source_sentence": "菩薩法者，教授一切，使入般若波羅蜜，解漚惒拘舍羅，得薩芸若慧。",
        "from": "T17n0767_001:0701a01_18",
        "context_with_next_sentence": true
    },
    {
        "source_sentence": "當知是人作行來久，是過去佛時人，供養師父如佛無異。",
        "from": "T17n0767_001:0701a02_19",
        "context_with_next_sentence": true
    },
    {
        "source_sentence": "如是行者，為上優婆塞、優婆夷也。",
        "from": "T17n0767_001:0701a04_0",
        "context_with_next_sentence": true
    },
    {
        "source_sentence": "「中輩優婆塞、優婆夷者，亦受五戒，不犯如毛髮者；亦是過去佛時人。",
        "from": "T17n0767_001:0701a04_1",
        "context_with_next_sentence": true
    },
    {
        "source_sentence": "本學道，不值明師，不聞般若波羅蜜，不曉漚惒拘舍羅，但行一波羅蜜，布施、持戒、忍辱、精進、一心，不於經法中見慧。",
        "from": "T17n0767_001:0701a06_2",
        "context_with_next_sentence": true
    },
    {
        "source_sentence": "逮前功德，得入人道，頗有宿識，得生法門，守戒完具，視於師父如佛無異，終不犯戒。",
        "from": "T17n0767_001:0701a08_3",
        "context_with_next_sentence": true
    },
    {
        "source_sentence": "如是行者，為是中輩優婆塞、優婆夷。",
        "from": "T17n0767_001:0701a10_4",
        "context_with_next_sentence": true
    },
    {
        "source_sentence": "「下輩優婆塞、優婆夷者，雖受五戒，悉還犯之。",
        "from": "T17n0767_001:0701a11_5",
        "context_with_next_sentence": true
    },
    {
        "source_sentence": "若見明師、曉法賢者，便從受問法要。",
        "from": "T17n0767_001:0701a12_6",
        "context_with_next_sentence": true
    },
    {
        "source_sentence": "當時歡喜，向其悔過罪，更精進五戒，尤無反復。",
        "from": "T17n0767_001:0701a13_7",
        "context_with_next_sentence": true
    },
    {
        "source_sentence": "懷恊欲意，不復持佛戒。",
        "from": "T17n0767_001:0701a14_8",
        "context_with_next_sentence": true
    },
    {
        "source_sentence": "自貢高，還自憎明師、賢者，謗說長短：『我更見明師戒深慧，當護方便！』",
        "from": "T17n0767_001:0701a15_9",
        "context_with_next_sentence": true
    },
    {
        "source_sentence": "不知是師但食供養，反信受其言，不精經戒。",
        "from": "T17n0767_001:0701a16_10",
        "context_with_next_sentence": true
    },
    {
        "source_sentence": "是優婆塞、優婆夷為擔死人種，不當與共會同坐起。",
        "from": "T17n0767_001:0701a17_11",
        "context_with_next_sentence": true
    },
    {
        "source_sentence": "壞人好心行，開化人民，受其法戒，希望供養，欲得錢財、穀帛給活妻子。",
        "from": "T17n0767_001:0701a18_12",
        "context_with_next_sentence": true
    },
    {
        "source_sentence": "假佛威神，心不念十方五道中人，欲令度脫，反為受者作想，不語摩訶衍慧。",
        "from": "T17n0767_001:0701a20_13",
        "context_with_next_sentence": true
    },
    {
        "source_sentence": "是為不精佛正真之法，語受經人言：『當避世間人因緣，多少飲酒。",
        "from": "T17n0767_001:0701a22_14",
        "context_with_next_sentence": true
    },
    {
        "source_sentence": "佛有百味之食，不斷人酒。",
        "from": "T17n0767_001:0701a23_15",
        "context_with_next_sentence": true
    },
    {
        "source_sentence": "家不持戒者，若僮客、奴婢，請使他人平殺生耳。』",
        "from": "T17n0767_001:0701a24_16",
        "context_with_next_sentence": true
    },
    {
        "source_sentence": "起手莫為，非佛弟子，復限佛功德。」",
        "from": "T17n0767_001:0701a25_17",
        "context_with_next_sentence": true
    },
    {
        "source_sentence": "「何等為限佛功德？」",
        "from": "T17n0767_001:0701a26_18",
        "context_with_next_sentence": true
    },
    {
        "source_sentence": "佛言：「既行開授人民，不欲令四輩聞知。」",
        "from": "T17n0767_001:0701a26_19",
        "context_with_next_sentence": true
    },
    {
        "source_sentence": "阿難長跪問佛：「何為不欲令四輩聞知？」",
        "from": "T17n0767_001:0701a27_20",
        "context_with_next_sentence": true
    },
    {
        "source_sentence": "「是優婆塞、優婆夷愚心不解，自謂為黠，實不曉了經中深要之慧。",
        "from": "T17n0767_001:0701a28_21",
        "context_with_next_sentence": true
    },
    {
        "source_sentence": "不恥不知，反為新學賢者作限礙，不欲令見明解好師。",
        "from": "T17n0767_001:0701b01_0",
        "context_with_next_sentence": true
    },
    {
        "source_sentence": "所以者何？",
        "from": "T17n0767_001:0701b02_1",
        "context_with_next_sentence": true
    },
    {
        "source_sentence": "欲得獨供養，反蔽障大道。",
        "from": "T17n0767_001:0701b02_2",
        "context_with_next_sentence": true
    },
    {
        "source_sentence": "是優婆塞、優婆夷雖為度人，不見般若波羅蜜，不解漚惒拘舍羅。",
        "from": "T17n0767_001:0701b03_3",
        "context_with_next_sentence": true
    },
    {
        "source_sentence": "是為盲冥專行小道。",
        "from": "T17n0767_001:0701b04_4",
        "context_with_next_sentence": true
    },
    {
        "source_sentence": "或教人作福，無四等心，施不普及。",
        "from": "T17n0767_001:0701b05_5",
        "context_with_next_sentence": true
    },
    {
        "source_sentence": "請彼置此，道法不使。",
        "from": "T17n0767_001:0701b05_6",
        "context_with_next_sentence": true
    },
    {
        "source_sentence": "爾四天王太子使者護佛道神，一一記之，稍稍去離之，勅伺命計集、積累其罪條疏名，錄白上帝。",
        "from": "T17n0767_001:0701b06_7",
        "context_with_next_sentence": true
    },
    {
        "source_sentence": "年壽未盡，頓遣惡神，因其犯戒之間奪其餘命，自然墮落泥犁中，當更十八獄罪，至天地燒乃出。",
        "from": "T17n0767_001:0701b08_8",
        "context_with_next_sentence": true
    },
    {
        "source_sentence": "或墮一禽獸中，或入人道。",
        "from": "T17n0767_001:0701b11_0",
        "context_with_next_sentence": true
    },
    {
        "source_sentence": "若在人道者，當在愚癡，不見法家生。」",
        "from": "T17n0767_001:0701b11_1",
        "context_with_next_sentence": true
    },
    {
        "source_sentence": "佛言：「阿難！",
        "from": "T17n0767_001:0701b12_2",
        "context_with_next_sentence": true
    },
    {
        "source_sentence": "道宜數數聚會講說法義，不可不障愚人道，當得斷法、滅佛教罪。」",
        "from": "T17n0767_001:0701b12_3",
        "context_with_next_sentence": true
    },
    {
        "source_sentence": "諸弟子聞佛說經，莫不戰慄，皆正心受教，為佛作禮。",
        "from": "T17n0767_001:0701b14_4",
        "context_with_next_sentence": true
    },
    {
        "source_sentence": "佛說三品弟子經",
        "from": "T17n0767_001:0701b16_0",
        "context_with_next_sentence": false
    }
]