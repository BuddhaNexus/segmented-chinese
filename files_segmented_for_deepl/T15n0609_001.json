[
    {
        "source_sentence": "禪要經",
        "from": "T15n0609_001:0237c17_0",
        "context_with_next_sentence": true
    },
    {
        "source_sentence": "失譯人名在後漢錄",
        "from": "T15n0609_001:0237c19_0",
        "context_with_next_sentence": true
    },
    {
        "source_sentence": "訶欲品第一",
        "from": "T15n0609_001:0237c20_0",
        "context_with_next_sentence": true
    },
    {
        "source_sentence": "行者求道欲修定時，爾時法師應隨根相行四攝道，示教利喜、廣淨信戒。",
        "from": "T15n0609_001:0237c21_0",
        "context_with_next_sentence": true
    },
    {
        "source_sentence": "淨信戒已，次除六欲。",
        "from": "T15n0609_001:0237c22_1",
        "context_with_next_sentence": true
    },
    {
        "source_sentence": "所謂：色欲、形容欲、威儀欲、言聲欲、細滑欲、人相欲。",
        "from": "T15n0609_001:0237c23_2",
        "context_with_next_sentence": true
    },
    {
        "source_sentence": "著上五欲，令觀可得不淨之相。",
        "from": "T15n0609_001:0237c24_3",
        "context_with_next_sentence": true
    },
    {
        "source_sentence": "著人相欲，令觀骨人分分斷相。",
        "from": "T15n0609_001:0237c25_4",
        "context_with_next_sentence": true
    },
    {
        "source_sentence": "觀彼全尸，能斷二欲：威儀欲、言聲欲。",
        "from": "T15n0609_001:0237c25_5",
        "context_with_next_sentence": true
    },
    {
        "source_sentence": "若觀壞屍，悉斷六欲。",
        "from": "T15n0609_001:0237c26_6",
        "context_with_next_sentence": true
    },
    {
        "source_sentence": "可得不淨，有二種觀：一即死屍臭爛不淨，我身不淨亦復如是。",
        "from": "T15n0609_001:0237c27_7",
        "context_with_next_sentence": true
    },
    {
        "source_sentence": "如是觀已、心生厭患。",
        "from": "T15n0609_001:0237c28_8",
        "context_with_next_sentence": true
    },
    {
        "source_sentence": "取是相已，至閑靜處，山澤塚間、空舍樹下，自觀不淨，處處可得。",
        "from": "T15n0609_001:0237c29_0",
        "context_with_next_sentence": true
    },
    {
        "source_sentence": "繫心身中不令馳散。",
        "from": "T15n0609_001:0238a01_1",
        "context_with_next_sentence": true
    },
    {
        "source_sentence": "二者聞法憶想。",
        "from": "T15n0609_001:0238a01_2",
        "context_with_next_sentence": true
    },
    {
        "source_sentence": "分別自觀身中三十六物：髮、毛、爪、齒、涕、淚、涎、唾，汗、垢、肪[月*冊]、皮、膜、肌、肉，筋、脈、髓、腦、心、肝、脾、腎，肺、胃、腸、肚、胞膽、痰、癊，生藏、膿、血、屎、尿、諸蟲。",
        "from": "T15n0609_001:0238a02_3",
        "context_with_next_sentence": true
    },
    {
        "source_sentence": "臭穢不淨聚以為身，往來五道熾然眾苦，猶如浮屍隨流東西，所至之處物皆可僫。",
        "from": "T15n0609_001:0238a05_4",
        "context_with_next_sentence": true
    },
    {
        "source_sentence": "又念我身，以骨為柱、以肉為泥、筋纏血澆，如瘡如毒，皮毛九孔以為門戶，腸胃胞膜以為庫藏，妬慢惡心謂以為身，貪求無厭猶如溪壑。",
        "from": "T15n0609_001:0238a07_5",
        "context_with_next_sentence": true
    },
    {
        "source_sentence": "是故行者除三欲想，受信施時，如火毒想，救諸蟲想，繫死屍想，涎沫、齒垢、污滋味想，我無空慧壞白淨想，貪愛因緣成惡露想。",
        "from": "T15n0609_001:0238a10_6",
        "context_with_next_sentence": true
    },
    {
        "source_sentence": "如是思惟，慚愧具足，能度生死、為世福田。",
        "from": "T15n0609_001:0238a13_0",
        "context_with_next_sentence": true
    },
    {
        "source_sentence": "若觀骨人，二足甲骨、指骨、趺骨、踝骨、脛骨，膝骨髀骨、胯骨、腰骨，脊骨、頸骨、頭骨、頷骨，兩手甲骨、指骨、掌骨，腕骨、臂骨、肘骨、膊骨，胸骨、心骨、齒骨、肋骨。",
        "from": "T15n0609_001:0238a13_1",
        "context_with_next_sentence": true
    },
    {
        "source_sentence": "左右思惟皆如目見，所著外身亦如是觀。",
        "from": "T15n0609_001:0238a17_2",
        "context_with_next_sentence": true
    },
    {
        "source_sentence": "三百二十骨相拄在內，皮囊九孔惡漏於外。",
        "from": "T15n0609_001:0238a18_3",
        "context_with_next_sentence": true
    },
    {
        "source_sentence": "如是觀身，猶如死屍為鬼所起，行來語默常是死屍，即於我身作死屍想、青瘀想、膖脹想、膿爛想、破壞想、血塗想、食殘想、蟲出想、骨鎖想、分離想、腐敗想、世界眾生無可樂想。",
        "from": "T15n0609_001:0238a19_4",
        "context_with_next_sentence": true
    },
    {
        "source_sentence": "若心恐怖，應作因緣虛妄空觀，猶如幻化無所有觀，第一義空清淨智觀。",
        "from": "T15n0609_001:0238a23_5",
        "context_with_next_sentence": true
    },
    {
        "source_sentence": "若心懈怠，當自責言：「老病死苦甚為至近，命如電逝須臾難保！",
        "from": "T15n0609_001:0238a24_6",
        "context_with_next_sentence": true
    },
    {
        "source_sentence": "人身難得、善師難遇、佛法欲滅、正言似反，如曉時燈雖有無用！",
        "from": "T15n0609_001:0238a26_7",
        "context_with_next_sentence": true
    },
    {
        "source_sentence": "惡人出家助俗毀法，貪婬邪濁令道衰酢，惡法增長大闇將至，破定因緣眾患甚多。",
        "from": "T15n0609_001:0238a27_8",
        "context_with_next_sentence": true
    },
    {
        "source_sentence": "內諸煩惱、外魔魔民，鬼疫行災世間空荒，惡對揚謗諸惱萬端，八苦輪迴晝夜無捨，我身可哀屬當斯禍。",
        "from": "T15n0609_001:0238a29_9",
        "context_with_next_sentence": true
    },
    {
        "source_sentence": "於煩惱賊未有微損，於禪定法未有所得，雖服法衣猶思欲味，內實虛空俗人無異，諸惡趣門一切皆開，諸善法中未入正定，於諸惡法未畢不作。",
        "from": "T15n0609_001:0238b02_10",
        "context_with_next_sentence": true
    },
    {
        "source_sentence": "我今云何著是屎囊而生憍恣，不能精勤制伏其心？",
        "from": "T15n0609_001:0238b06_11",
        "context_with_next_sentence": true
    },
    {
        "source_sentence": "如此弊身賢聖所呵，不淨可僫九孔流出。",
        "from": "T15n0609_001:0238b07_12",
        "context_with_next_sentence": true
    },
    {
        "source_sentence": "若貪此身與畜生同，死投大黑闇，當復何依？",
        "from": "T15n0609_001:0238b08_13",
        "context_with_next_sentence": true
    },
    {
        "source_sentence": "今得人身不能出要，若生惡趣，解脫何由？」",
        "from": "T15n0609_001:0238b09_14",
        "context_with_next_sentence": true
    },
    {
        "source_sentence": "如是鞭心，還攝本處，又時勸發，令心喜悅。",
        "from": "T15n0609_001:0238b10_15",
        "context_with_next_sentence": true
    },
    {
        "source_sentence": "「解脫法王慧命常住，神通光明恒照五道。",
        "from": "T15n0609_001:0238b11_16",
        "context_with_next_sentence": true
    },
    {
        "source_sentence": "直說道教易解易行。",
        "from": "T15n0609_001:0238b12_0",
        "context_with_next_sentence": true
    },
    {
        "source_sentence": "既是我師，我得歸命，香華讚嘆，心安喜悅。",
        "from": "T15n0609_001:0238b12_1",
        "context_with_next_sentence": true
    },
    {
        "source_sentence": "如依天帝遊空無畏，諸大菩薩、阿羅漢等，皆我同伴。",
        "from": "T15n0609_001:0238b13_2",
        "context_with_next_sentence": true
    },
    {
        "source_sentence": "以能伏心如猫制鼠，諸根調順，六通自在。",
        "from": "T15n0609_001:0238b14_3",
        "context_with_next_sentence": true
    },
    {
        "source_sentence": "我亦如是，應自伏心，求出生死。",
        "from": "T15n0609_001:0238b15_4",
        "context_with_next_sentence": true
    },
    {
        "source_sentence": "如囚在獄，四顧牢密，唯有廁孔更無異路；如人中毒唯糞能治，更無餘藥。」",
        "from": "T15n0609_001:0238b16_5",
        "context_with_next_sentence": true
    },
    {
        "source_sentence": "思惟是已、諦觀不淨，復作是念：「初習行時心多進退，八法惡風吹破我心；我若得道心安若山，上妙五欲尚不能壞，何況弊欲？」",
        "from": "T15n0609_001:0238b17_6",
        "context_with_next_sentence": true
    },
    {
        "source_sentence": "如大目連得羅漢已，婦將伎人盛自莊飾欲壞目連。",
        "from": "T15n0609_001:0238b20_7",
        "context_with_next_sentence": true
    },
    {
        "source_sentence": "目連爾時為說偈言：「汝身骨幹立，　　皮肉相纏裹，　不淨內充滿，　　無一是妙物。",
        "from": "T15n0609_001:0238b21_8",
        "context_with_next_sentence": true
    },
    {
        "source_sentence": "　皮囊盛屎尿，　　九孔常流血，　如鬼無所直，　　何足以自貴？",
        "from": "T15n0609_001:0238b25_0",
        "context_with_next_sentence": true
    },
    {
        "source_sentence": "　汝身如行廁，　　薄皮以自覆，　智者所棄遠，　　如人捨廁去。",
        "from": "T15n0609_001:0238b27_0",
        "context_with_next_sentence": true
    },
    {
        "source_sentence": "　若人知汝身，　　如我所惡厭，　一切皆遠離，　　如人避屎坑。",
        "from": "T15n0609_001:0238b29_0",
        "context_with_next_sentence": true
    },
    {
        "source_sentence": "　汝身自嚴飾，　　香花以瓔珞，　凡愚所貪愛，　　智者所不惑。",
        "from": "T15n0609_001:0238c02_0",
        "context_with_next_sentence": true
    },
    {
        "source_sentence": "　汝是不淨聚，　　集諸穢惡物，　雖服珍妙衣，　　如莊嚴廁舍。",
        "from": "T15n0609_001:0238c04_0",
        "context_with_next_sentence": true
    },
    {
        "source_sentence": "　汝脇肋著脊，　　如椽依梁棟，　五藏在腹內，　　不淨如屎篋。",
        "from": "T15n0609_001:0238c06_0",
        "context_with_next_sentence": true
    },
    {
        "source_sentence": "　我觀汝不淨，　　猶如五色糞，　飾以珠瓔珞，　　外好如畫瓶。",
        "from": "T15n0609_001:0238c08_0",
        "context_with_next_sentence": true
    },
    {
        "source_sentence": "　若人欲染空，　　終始不可著，　汝欲來嬈我，　　如蛾自投火。",
        "from": "T15n0609_001:0238c10_0",
        "context_with_next_sentence": true
    },
    {
        "source_sentence": "　一切諸欲毒，　　我今已滅盡，　五欲已遠離，　　魔網已壞裂。",
        "from": "T15n0609_001:0238c12_0",
        "context_with_next_sentence": true
    },
    {
        "source_sentence": "　我心如虛空，　　一切無所著，　正使天欲來，　　不能染我心。",
        "from": "T15n0609_001:0238c14_0",
        "context_with_next_sentence": true
    },
    {
        "source_sentence": "　墮俗生世苦，　　命速猶電光，　老病死時至，　　對來無豪強。",
        "from": "T15n0609_001:0238c16_0",
        "context_with_next_sentence": true
    },
    {
        "source_sentence": "　無親可恃怙，　　無處可隱藏，　天福尚有盡，　　人命豈久長？",
        "from": "T15n0609_001:0238c18_0",
        "context_with_next_sentence": true
    },
    {
        "source_sentence": "　最脆不過命，　　如風吹浮雲，　浮雲壞甚速，　　形命不久連。",
        "from": "T15n0609_001:0238c20_0",
        "context_with_next_sentence": true
    },
    {
        "source_sentence": "　身死魂靈散，　　當知非我身，　勉時力精進，　　難得不過人。",
        "from": "T15n0609_001:0238c22_0",
        "context_with_next_sentence": true
    },
    {
        "source_sentence": "　生死不斷絕，　　貪欲嗜味故，　養怒益丘塚，　　唐受諸辛苦。",
        "from": "T15n0609_001:0238c24_0",
        "context_with_next_sentence": true
    },
    {
        "source_sentence": "　身臭如死屍，　　九孔流不淨，　如廁蟲樂糞，　　愚貪身無異。」",
        "from": "T15n0609_001:0238c26_0",
        "context_with_next_sentence": true
    },
    {
        "source_sentence": "　雖明在宮中，　　五欲色味間，　志意不甘樂，　　常思幽隱禪。",
        "from": "T15n0609_001:0238c28_0",
        "context_with_next_sentence": true
    },
    {
        "source_sentence": "　晝夜觀牕牖，　　有天叉手言：「時至今可行，　　眾伎皆睡眠。",
        "from": "T15n0609_001:0239a01_0",
        "context_with_next_sentence": true
    },
    {
        "source_sentence": "　世間不足樂，　　恒與憂惱俱，　恩愛正合會，　　當復之別離。",
        "from": "T15n0609_001:0239a03_0",
        "context_with_next_sentence": true
    },
    {
        "source_sentence": "　家室轉相哭，　　不知死所趣，　慧人見苦諦，　　是故行學道。",
        "from": "T15n0609_001:0239a05_0",
        "context_with_next_sentence": true
    },
    {
        "source_sentence": "　世間歡日少，　　憂惱甚太多，　安由得此苦，　　自作不由他。",
        "from": "T15n0609_001:0239a07_0",
        "context_with_next_sentence": true
    },
    {
        "source_sentence": "　俗人樂恩愛，　　道以為怨家，　富貴是苦本，　　如鳥墮網羅。",
        "from": "T15n0609_001:0239a09_0",
        "context_with_next_sentence": true
    },
    {
        "source_sentence": "　人命甚速駛，　　五馬不能追，　殘命日減盡，　　各各自思惟。",
        "from": "T15n0609_001:0239a11_0",
        "context_with_next_sentence": true
    },
    {
        "source_sentence": "　恩愛正合會，　　夫盛當有衰，　是故自拔出，　　得道當來歸。」",
        "from": "T15n0609_001:0239a13_0",
        "context_with_next_sentence": true
    },
    {
        "source_sentence": "禪要經",
        "from": "T15n0609_001:0239a15_0",
        "context_with_next_sentence": false
    }
]