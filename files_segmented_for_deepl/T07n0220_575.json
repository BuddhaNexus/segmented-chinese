[
    {
        "source_sentence": "大般若波羅蜜多經卷第五百七",
        "from": "T07n0220_575:0969b02_0",
        "context_with_next_sentence": true
    },
    {
        "source_sentence": "十五",
        "from": "T07n0220_575:0969b03_0",
        "context_with_next_sentence": true
    },
    {
        "source_sentence": "三藏法師玄奘奉　詔譯",
        "from": "T07n0220_575:0969b05_0",
        "context_with_next_sentence": true
    },
    {
        "source_sentence": "第七曼殊室利分之二",
        "from": "T07n0220_575:0969b06_0",
        "context_with_next_sentence": true
    },
    {
        "source_sentence": "爾時，舍利子白佛言：「世尊！",
        "from": "T07n0220_575:0969b07_0",
        "context_with_next_sentence": true
    },
    {
        "source_sentence": "曼殊室利不可思議。",
        "from": "T07n0220_575:0969b07_1",
        "context_with_next_sentence": true
    },
    {
        "source_sentence": "所以者何？",
        "from": "T07n0220_575:0969b08_2",
        "context_with_next_sentence": true
    },
    {
        "source_sentence": "曼殊室利所說法相不可思議。」",
        "from": "T07n0220_575:0969b08_3",
        "context_with_next_sentence": true
    },
    {
        "source_sentence": "佛告曼殊室利童子：「汝之所說實難思議，誠如具壽舍利子說。」",
        "from": "T07n0220_575:0969b09_0",
        "context_with_next_sentence": true
    },
    {
        "source_sentence": "曼殊室利即白佛言：「我所說法不可說可思議，亦不可說不可思議。",
        "from": "T07n0220_575:0969b10_1",
        "context_with_next_sentence": true
    },
    {
        "source_sentence": "所以者何？",
        "from": "T07n0220_575:0969b11_2",
        "context_with_next_sentence": true
    },
    {
        "source_sentence": "不可思議、可思議性俱無所有，但有音聲，一切音聲亦不可說不可思議、可思議性，以一切法自性離故。",
        "from": "T07n0220_575:0969b12_3",
        "context_with_next_sentence": true
    },
    {
        "source_sentence": "作是說者，乃名為說不可思議。」",
        "from": "T07n0220_575:0969b14_4",
        "context_with_next_sentence": true
    },
    {
        "source_sentence": "佛告曼殊室利童子：「汝今現入不可思議三摩地耶？」",
        "from": "T07n0220_575:0969b15_5",
        "context_with_next_sentence": true
    },
    {
        "source_sentence": "曼殊室利白言：「世尊！",
        "from": "T07n0220_575:0969b16_6",
        "context_with_next_sentence": true
    },
    {
        "source_sentence": "我不現入此三摩地。",
        "from": "T07n0220_575:0969b16_7",
        "context_with_next_sentence": true
    },
    {
        "source_sentence": "所以者何？",
        "from": "T07n0220_575:0969b17_8",
        "context_with_next_sentence": true
    },
    {
        "source_sentence": "我都不見此三摩地性異於我，不見有心能思惟我及此定故。",
        "from": "T07n0220_575:0969b17_9",
        "context_with_next_sentence": true
    },
    {
        "source_sentence": "不可思議三摩地者，心、非心性俱不能入，云何可言我入此定？",
        "from": "T07n0220_575:0969b19_0",
        "context_with_next_sentence": true
    },
    {
        "source_sentence": "「復次，世尊！",
        "from": "T07n0220_575:0969b20_1",
        "context_with_next_sentence": true
    },
    {
        "source_sentence": "我昔初學作意現入此三摩地，非於今時復更作意現入此定。",
        "from": "T07n0220_575:0969b20_2",
        "context_with_next_sentence": true
    },
    {
        "source_sentence": "如善射夫初學射業，注心麁的方乃發箭，久習成就能射毛端，不復注心在彼麁的，隨所欲射發箭便中；如是我先初學定位，要先繫念在不思議，然後乃能現入此定，久習成就，於此定中不復繫心任運能住。",
        "from": "T07n0220_575:0969b22_3",
        "context_with_next_sentence": true
    },
    {
        "source_sentence": "所以者何？",
        "from": "T07n0220_575:0969b26_4",
        "context_with_next_sentence": true
    },
    {
        "source_sentence": "我於諸定已得善巧，任運入出不復作意。」",
        "from": "T07n0220_575:0969b27_0",
        "context_with_next_sentence": true
    },
    {
        "source_sentence": "時，舍利子便白佛言：「觀此曼殊室利童子未可保信。",
        "from": "T07n0220_575:0969b27_1",
        "context_with_next_sentence": true
    },
    {
        "source_sentence": "所以者何？",
        "from": "T07n0220_575:0969b29_2",
        "context_with_next_sentence": true
    },
    {
        "source_sentence": "於此定中似不恒住，然無餘定微妙寂靜同此定者。」",
        "from": "T07n0220_575:0969b29_3",
        "context_with_next_sentence": true
    },
    {
        "source_sentence": "曼殊室利便白具壽舍利子言：「大德！",
        "from": "T07n0220_575:0969c01_4",
        "context_with_next_sentence": true
    },
    {
        "source_sentence": "寧知更無餘定寂靜同此？」",
        "from": "T07n0220_575:0969c02_5",
        "context_with_next_sentence": true
    },
    {
        "source_sentence": "舍利子言：「豈更有定寂靜同此？」",
        "from": "T07n0220_575:0969c03_0",
        "context_with_next_sentence": true
    },
    {
        "source_sentence": "曼殊室利報言：「大德！",
        "from": "T07n0220_575:0969c03_1",
        "context_with_next_sentence": true
    },
    {
        "source_sentence": "若此可得，可言餘定寂靜同此，然不可得。」",
        "from": "T07n0220_575:0969c04_2",
        "context_with_next_sentence": true
    },
    {
        "source_sentence": "舍利子言：「曼殊室利！",
        "from": "T07n0220_575:0969c05_3",
        "context_with_next_sentence": true
    },
    {
        "source_sentence": "豈今此定亦不可得？」",
        "from": "T07n0220_575:0969c05_4",
        "context_with_next_sentence": true
    },
    {
        "source_sentence": "「大德！",
        "from": "T07n0220_575:0969c06_5",
        "context_with_next_sentence": true
    },
    {
        "source_sentence": "此定實不可得。",
        "from": "T07n0220_575:0969c06_6",
        "context_with_next_sentence": true
    },
    {
        "source_sentence": "所以者何？",
        "from": "T07n0220_575:0969c06_7",
        "context_with_next_sentence": true
    },
    {
        "source_sentence": "謂一切定，可思議者有相可得，不思議者無相可得，此定既曰不可思議，是故定應實不可得。",
        "from": "T07n0220_575:0969c06_8",
        "context_with_next_sentence": true
    },
    {
        "source_sentence": "又，舍利子！",
        "from": "T07n0220_575:0969c08_9",
        "context_with_next_sentence": true
    },
    {
        "source_sentence": "不思議定，一切有情無不得者。",
        "from": "T07n0220_575:0969c09_10",
        "context_with_next_sentence": true
    },
    {
        "source_sentence": "所以者何？",
        "from": "T07n0220_575:0969c09_11",
        "context_with_next_sentence": true
    },
    {
        "source_sentence": "一切心性皆離心性，離心性者皆即名為不思議定，故有情類無不得者。」",
        "from": "T07n0220_575:0969c10_12",
        "context_with_next_sentence": true
    },
    {
        "source_sentence": "佛讚曼殊室利童子：「善哉！",
        "from": "T07n0220_575:0969c11_13",
        "context_with_next_sentence": true
    },
    {
        "source_sentence": "善哉！",
        "from": "T07n0220_575:0969c12_14",
        "context_with_next_sentence": true
    },
    {
        "source_sentence": "曼殊室利！",
        "from": "T07n0220_575:0969c12_15",
        "context_with_next_sentence": true
    },
    {
        "source_sentence": "汝於過去無量佛所多植善根、久發大願，所修梵行皆依無得，發言皆說甚深義處。",
        "from": "T07n0220_575:0969c12_16",
        "context_with_next_sentence": true
    },
    {
        "source_sentence": "曼殊室利！",
        "from": "T07n0220_575:0969c14_17",
        "context_with_next_sentence": true
    },
    {
        "source_sentence": "汝豈不以住深般若波羅蜜多能一切時說甚深義？」",
        "from": "T07n0220_575:0969c14_18",
        "context_with_next_sentence": true
    },
    {
        "source_sentence": "曼殊室利即白佛言：「若我由住甚深般若波羅蜜多能如是說，便住我想及住有想能如是說，若住我想及住有想能如是說，則深般若波羅蜜多亦有所住，若深般若波羅蜜多有所住者，則深般若波羅蜜多亦以我想及以有想為所住處，然深般若波羅蜜多遠離二想、住無所住。",
        "from": "T07n0220_575:0969c15_19",
        "context_with_next_sentence": true
    },
    {
        "source_sentence": "如諸佛住微妙寂靜，無起、無作、無動、無轉以為所住；甚深般若波羅蜜多不住有法、不住無法，故此所住不可思議。",
        "from": "T07n0220_575:0969c22_20",
        "context_with_next_sentence": true
    },
    {
        "source_sentence": "甚深般若波羅蜜多於一切法皆不現行，甚深般若波羅蜜多當知即是不思議界，不思議界即是法界，法界即是不現行界，不現行界當知即是不思議界，不思議界當知即是甚深般若波羅蜜多。",
        "from": "T07n0220_575:0969c24_21",
        "context_with_next_sentence": true
    },
    {
        "source_sentence": "甚深般若波羅蜜多、我界、法界無二無別，無二無別即是法界，法界即是不現行界，不現行界當知即是甚深般若波羅蜜多，甚深般若波羅蜜多當知即是不思議界，不思議界當知即是不現行界，不現行界當知即是無所有界，無所有界當知即是無生滅界，無生滅界當知即是不思議界，不思議界與如來界、我界、法界無二無別。",
        "from": "T07n0220_575:0969c29_22",
        "context_with_next_sentence": true
    },
    {
        "source_sentence": "「是故，世尊！",
        "from": "T07n0220_575:0970a07_23",
        "context_with_next_sentence": true
    },
    {
        "source_sentence": "若能如是修行般若波羅蜜多，於大菩提更不求證。",
        "from": "T07n0220_575:0970a08_0",
        "context_with_next_sentence": true
    },
    {
        "source_sentence": "何以故？",
        "from": "T07n0220_575:0970a09_1",
        "context_with_next_sentence": true
    },
    {
        "source_sentence": "甚深般若波羅蜜多即菩提故。",
        "from": "T07n0220_575:0970a09_2",
        "context_with_next_sentence": true
    },
    {
        "source_sentence": "世尊！",
        "from": "T07n0220_575:0970a10_3",
        "context_with_next_sentence": true
    },
    {
        "source_sentence": "若有實知我界即知無著，若知無著即知無法，若知無法即是佛智，佛智即是不思議智，當知佛智無法可知，名不知法。",
        "from": "T07n0220_575:0970a10_4",
        "context_with_next_sentence": true
    },
    {
        "source_sentence": "所以者何？",
        "from": "T07n0220_575:0970a12_5",
        "context_with_next_sentence": true
    },
    {
        "source_sentence": "此智自性都無所有，無所有法云何能於真法界轉？",
        "from": "T07n0220_575:0970a13_6",
        "context_with_next_sentence": true
    },
    {
        "source_sentence": "此智自性既無所有即無所著，若無所著即體非智，若體非智即無境界，若無境界即無所依，若無所依即無所住，若無所住即無生滅，若無生滅即不可得，若不可得即無所趣，既無所趣，此智不能作諸功德，亦復不能作非功德。",
        "from": "T07n0220_575:0970a14_7",
        "context_with_next_sentence": true
    },
    {
        "source_sentence": "所以者何？",
        "from": "T07n0220_575:0970a19_8",
        "context_with_next_sentence": true
    },
    {
        "source_sentence": "此無思慮我作功德、作非功德。",
        "from": "T07n0220_575:0970a19_9",
        "context_with_next_sentence": true
    },
    {
        "source_sentence": "無思慮智不可思議，不可思議即是佛智，是故此智於一切法無取不取，亦非前際中際後際、非先已生非先未生，無出無沒、非常非斷，更無餘智類此智者。",
        "from": "T07n0220_575:0970a20_10",
        "context_with_next_sentence": true
    },
    {
        "source_sentence": "由是此智不可思議，同於虛空不可比類，無此無彼、非好非醜；既無餘智類此可得，是故此智無等、不等，由此故名無等等智；又無餘智對此可得，是故此智無對、不對，由此故名無對對智。」",
        "from": "T07n0220_575:0970a23_11",
        "context_with_next_sentence": true
    },
    {
        "source_sentence": "佛告曼殊室利童子：「如是妙智不可動耶？」",
        "from": "T07n0220_575:0970a28_12",
        "context_with_next_sentence": true
    },
    {
        "source_sentence": "曼殊室利白言：「世尊！",
        "from": "T07n0220_575:0970a29_13",
        "context_with_next_sentence": true
    },
    {
        "source_sentence": "如是妙智性不可動。",
        "from": "T07n0220_575:0970a29_14",
        "context_with_next_sentence": true
    },
    {
        "source_sentence": "如鍛金師燒鍊金璞，既得精熟秤量無動；此智亦爾，久修成熟，無作無證、無生無盡、無起無沒，安固不動。」",
        "from": "T07n0220_575:0970b01_15",
        "context_with_next_sentence": true
    },
    {
        "source_sentence": "佛告曼殊室利童子：「誰能信解如是妙智？」",
        "from": "T07n0220_575:0970b03_16",
        "context_with_next_sentence": true
    },
    {
        "source_sentence": "曼殊室利白言：「世尊！",
        "from": "T07n0220_575:0970b04_17",
        "context_with_next_sentence": true
    },
    {
        "source_sentence": "若能不行般涅槃法，於生死法亦能不行，於薩迦耶行寂滅行，於般涅槃行無動行。",
        "from": "T07n0220_575:0970b04_18",
        "context_with_next_sentence": true
    },
    {
        "source_sentence": "不斷貪欲、瞋恚、愚癡，亦非不斷。",
        "from": "T07n0220_575:0970b06_19",
        "context_with_next_sentence": true
    },
    {
        "source_sentence": "所以者何？",
        "from": "T07n0220_575:0970b07_20",
        "context_with_next_sentence": true
    },
    {
        "source_sentence": "如是三毒自性遠離，非盡不盡；於生死法不起不墮，於諸聖道不離不修。",
        "from": "T07n0220_575:0970b07_21",
        "context_with_next_sentence": true
    },
    {
        "source_sentence": "彼於此智能深信解。」",
        "from": "T07n0220_575:0970b09_22",
        "context_with_next_sentence": true
    },
    {
        "source_sentence": "佛讚曼殊室利童子：「善哉！",
        "from": "T07n0220_575:0970b09_23",
        "context_with_next_sentence": true
    },
    {
        "source_sentence": "善哉！",
        "from": "T07n0220_575:0970b10_24",
        "context_with_next_sentence": true
    },
    {
        "source_sentence": "善說此事。」",
        "from": "T07n0220_575:0970b10_25",
        "context_with_next_sentence": true
    },
    {
        "source_sentence": "爾時，具壽大迦葉波前白佛言：「當來之世，誰能於此法毘奈耶甚深義趣信解修學？」",
        "from": "T07n0220_575:0970b11_0",
        "context_with_next_sentence": true
    },
    {
        "source_sentence": "佛告具壽大迦葉波：「今此會中苾芻等眾，當來之世，於此所說法毘奈耶甚深義趣，能生信解聽受修學，亦能為他演說流布。",
        "from": "T07n0220_575:0970b12_1",
        "context_with_next_sentence": true
    },
    {
        "source_sentence": "如大長者失無價珠，苦惱纏心愁憂不樂，後時還得踴躍歡喜。",
        "from": "T07n0220_575:0970b15_2",
        "context_with_next_sentence": true
    },
    {
        "source_sentence": "今此會中苾芻等眾亦復如是，聞深般若波羅蜜多，信解修學；後不聞說如是法門，苦惱纏心愁憂不樂，咸作是念：『我等何時當更得聞如是深法？』",
        "from": "T07n0220_575:0970b17_3",
        "context_with_next_sentence": true
    },
    {
        "source_sentence": "後時若得聞此法門，踊躍歡喜復作是念：『我今得聞如是經典，即為見佛親近供養。』",
        "from": "T07n0220_575:0970b20_4",
        "context_with_next_sentence": true
    },
    {
        "source_sentence": "如圓綵樹胞初出時，三十三天踊躍歡喜：『此樹不久花必開敷、香氣氛氳，我等遊集。』",
        "from": "T07n0220_575:0970b22_5",
        "context_with_next_sentence": true
    },
    {
        "source_sentence": "苾芻等眾亦復如是，聞深般若波羅蜜多，信受修行應生歡喜，一切佛法不久開敷。",
        "from": "T07n0220_575:0970b24_6",
        "context_with_next_sentence": true
    },
    {
        "source_sentence": "「飲光當知！",
        "from": "T07n0220_575:0970b26_7",
        "context_with_next_sentence": true
    },
    {
        "source_sentence": "未來之世苾芻等眾若聞如是甚深般若波羅蜜多，信解修行心不沈沒，必於此會已得聽聞，歡喜受持、演說流布，當知彼類由聞是法，歡喜踊躍信受修行，不久開敷一切佛法。",
        "from": "T07n0220_575:0970b26_8",
        "context_with_next_sentence": true
    },
    {
        "source_sentence": "如來滅後，若有受持、演說、流布此經典者，當知皆是佛威神力之所加護令彼事成。",
        "from": "T07n0220_575:0970c01_9",
        "context_with_next_sentence": true
    },
    {
        "source_sentence": "「飲光當知！",
        "from": "T07n0220_575:0970c03_10",
        "context_with_next_sentence": true
    },
    {
        "source_sentence": "若有聞是甚深般若波羅蜜多歡喜受持，彼於過去無量佛所多植善根，已得聽聞，非適今也！",
        "from": "T07n0220_575:0970c03_11",
        "context_with_next_sentence": true
    },
    {
        "source_sentence": "如穿珠者，忽然遇得無價末尼，生大歡喜，當知彼類曾見此珠，故生歡喜，非今創見。",
        "from": "T07n0220_575:0970c05_12",
        "context_with_next_sentence": true
    },
    {
        "source_sentence": "如是當來諸苾芻等，深心愛樂聽聞正法，忽遇般若波羅蜜多，歡喜聽聞、信受、修學，當知彼類已於往昔無量佛所曾聞是經，非於今時創聞能爾。",
        "from": "T07n0220_575:0970c07_13",
        "context_with_next_sentence": true
    },
    {
        "source_sentence": "「飲光當知！",
        "from": "T07n0220_575:0970c10_14",
        "context_with_next_sentence": true
    },
    {
        "source_sentence": "若善男子、善女人等，聞妙吉祥所說般若波羅蜜多，歡喜踊躍、樂聞無厭，數復慇懃重請演說，是善男子、善女人等，過去已從曼殊室利聞說般若波羅蜜多歡喜受持、信解、修學，亦曾親近曼殊室利供養恭敬，故能如是。",
        "from": "T07n0220_575:0970c10_15",
        "context_with_next_sentence": true
    },
    {
        "source_sentence": "譬如有人遇入城邑，其中一切園林、池沼、舍宅、人物無不悉見；後至餘處，聞人讚說此城邑中所有勝事，深生歡喜請其重說，若更得聞倍復歡喜，彼由往昔皆曾見故。",
        "from": "T07n0220_575:0970c15_16",
        "context_with_next_sentence": true
    },
    {
        "source_sentence": "如是當來諸善男子、善女人等，聞妙吉祥所說般若波羅蜜多，歡喜樂聞甞無厭足，慇懃固請重說深義，聞已讚歎倍生歡喜，當知此等皆由往昔已曾親近曼殊室利，供養恭敬聽受斯法，故於今時能成是事。」",
        "from": "T07n0220_575:0970c19_17",
        "context_with_next_sentence": true
    },
    {
        "source_sentence": "爾時，具壽大迦葉波便白佛言：「如來善說現在、當來善男子等聞深般若波羅蜜多，信解修行諸行、狀、相。」",
        "from": "T07n0220_575:0970c24_18",
        "context_with_next_sentence": true
    },
    {
        "source_sentence": "佛言：「如是！",
        "from": "T07n0220_575:0970c26_19",
        "context_with_next_sentence": true
    },
    {
        "source_sentence": "如汝所說。",
        "from": "T07n0220_575:0970c26_20",
        "context_with_next_sentence": true
    },
    {
        "source_sentence": "我已善說彼行、狀、相。」",
        "from": "T07n0220_575:0970c27_21",
        "context_with_next_sentence": true
    },
    {
        "source_sentence": "曼殊室利即白佛言：「現在、當來善男子等聞是深法諸行、狀、相，當知即非諸行、狀、相，以所聞法微妙寂靜，諸行、狀、相皆不可得，云何如來作如是說：我已善說彼行、狀、相？」",
        "from": "T07n0220_575:0970c27_22",
        "context_with_next_sentence": true
    },
    {
        "source_sentence": "佛告曼殊室利童子：「如是！",
        "from": "T07n0220_575:0971a02_23",
        "context_with_next_sentence": true
    },
    {
        "source_sentence": "如是！",
        "from": "T07n0220_575:0971a03_0",
        "context_with_next_sentence": true
    },
    {
        "source_sentence": "如汝所說。",
        "from": "T07n0220_575:0971a03_1",
        "context_with_next_sentence": true
    },
    {
        "source_sentence": "現在、當來善男子等聞是深法諸行、狀、相，彼實皆非諸行、狀、相，以所聞法微妙寂靜，諸行、狀、相皆不可得。",
        "from": "T07n0220_575:0971a03_2",
        "context_with_next_sentence": true
    },
    {
        "source_sentence": "然彼聞說甚深法時，歡喜受持、信解、修學，必於過去已曾得聞歡喜受行，故能如是，此行、狀、相依世俗說，非勝義中有如是事。",
        "from": "T07n0220_575:0971a05_3",
        "context_with_next_sentence": true
    },
    {
        "source_sentence": "曼殊室利當知！",
        "from": "T07n0220_575:0971a08_4",
        "context_with_next_sentence": true
    },
    {
        "source_sentence": "顯了甚深般若波羅蜜多，即為顯了一切佛法，通達真實不思議事。",
        "from": "T07n0220_575:0971a08_5",
        "context_with_next_sentence": true
    },
    {
        "source_sentence": "曼殊室利！",
        "from": "T07n0220_575:0971a10_6",
        "context_with_next_sentence": true
    },
    {
        "source_sentence": "我本修學菩薩行時所集善根，皆由修學甚深般若波羅蜜多方得成滿。",
        "from": "T07n0220_575:0971a10_7",
        "context_with_next_sentence": true
    },
    {
        "source_sentence": "欲住菩薩不退轉地，欲證無上正等菩提，亦由修學甚深般若波羅蜜多乃得成辦。",
        "from": "T07n0220_575:0971a12_8",
        "context_with_next_sentence": true
    },
    {
        "source_sentence": "「曼殊室利！",
        "from": "T07n0220_575:0971a14_9",
        "context_with_next_sentence": true
    },
    {
        "source_sentence": "若善男子、善女人等欲集菩薩所集善根，當學如是甚深般若波羅蜜多。",
        "from": "T07n0220_575:0971a14_10",
        "context_with_next_sentence": true
    },
    {
        "source_sentence": "曼殊室利！",
        "from": "T07n0220_575:0971a16_11",
        "context_with_next_sentence": true
    },
    {
        "source_sentence": "若善男子、善女人等欲住菩薩不退轉地，當學如是甚深般若波羅蜜多。",
        "from": "T07n0220_575:0971a16_12",
        "context_with_next_sentence": true
    },
    {
        "source_sentence": "曼殊室利！",
        "from": "T07n0220_575:0971a17_13",
        "context_with_next_sentence": true
    },
    {
        "source_sentence": "若善男子、善女人等欲證無上正等菩提，當學如是甚深般若波羅蜜多。",
        "from": "T07n0220_575:0971a18_14",
        "context_with_next_sentence": true
    },
    {
        "source_sentence": "曼殊室利！",
        "from": "T07n0220_575:0971a19_15",
        "context_with_next_sentence": true
    },
    {
        "source_sentence": "若善男子、善女人等，欲善通達一切法界平等之相，當學如是甚深般若波羅蜜多。",
        "from": "T07n0220_575:0971a20_16",
        "context_with_next_sentence": true
    },
    {
        "source_sentence": "曼殊室利！",
        "from": "T07n0220_575:0971a21_17",
        "context_with_next_sentence": true
    },
    {
        "source_sentence": "若善男子、善女人等，欲善了知一切有情心行平等，當學如是甚深般若波羅蜜多。",
        "from": "T07n0220_575:0971a22_18",
        "context_with_next_sentence": true
    },
    {
        "source_sentence": "曼殊室利！",
        "from": "T07n0220_575:0971a24_0",
        "context_with_next_sentence": true
    },
    {
        "source_sentence": "若善男子、善女人等，欲疾證得一切佛法，當學如是甚深般若波羅蜜多。",
        "from": "T07n0220_575:0971a24_1",
        "context_with_next_sentence": true
    },
    {
        "source_sentence": "「曼殊室利！",
        "from": "T07n0220_575:0971a25_2",
        "context_with_next_sentence": true
    },
    {
        "source_sentence": "若善男子、善女人等，欲知佛說如來不能現覺諸法祕密義趣，當學如是甚深般若波羅蜜多。",
        "from": "T07n0220_575:0971a26_3",
        "context_with_next_sentence": true
    },
    {
        "source_sentence": "何以故？",
        "from": "T07n0220_575:0971a28_4",
        "context_with_next_sentence": true
    },
    {
        "source_sentence": "所覺諸法及能覺者不可得故。",
        "from": "T07n0220_575:0971a28_5",
        "context_with_next_sentence": true
    },
    {
        "source_sentence": "曼殊室利！",
        "from": "T07n0220_575:0971a29_6",
        "context_with_next_sentence": true
    },
    {
        "source_sentence": "若善男子、善女人等，欲知佛說如來不能證諸佛法祕密義趣，當學如是甚深般若波羅蜜多。",
        "from": "T07n0220_575:0971a29_7",
        "context_with_next_sentence": true
    },
    {
        "source_sentence": "何以故？",
        "from": "T07n0220_575:0971b02_8",
        "context_with_next_sentence": true
    },
    {
        "source_sentence": "所證佛法及能證者不可得故。",
        "from": "T07n0220_575:0971b02_9",
        "context_with_next_sentence": true
    },
    {
        "source_sentence": "曼殊室利！",
        "from": "T07n0220_575:0971b03_10",
        "context_with_next_sentence": true
    },
    {
        "source_sentence": "若善男子、善女人等，欲知佛說如來不能證得無上正等菩提相好威儀無不具足祕密義趣，當學如是甚深般若波羅蜜多。",
        "from": "T07n0220_575:0971b03_11",
        "context_with_next_sentence": true
    },
    {
        "source_sentence": "何以故？",
        "from": "T07n0220_575:0971b06_12",
        "context_with_next_sentence": true
    },
    {
        "source_sentence": "所證無上正等菩提相好威儀及能證者不可得故。",
        "from": "T07n0220_575:0971b06_13",
        "context_with_next_sentence": true
    },
    {
        "source_sentence": "曼殊室利！",
        "from": "T07n0220_575:0971b07_14",
        "context_with_next_sentence": true
    },
    {
        "source_sentence": "若善男子、善女人等，欲知佛說如來不成一切功德不能化導一切有情祕密義趣，當學如是甚深般若波羅蜜多。",
        "from": "T07n0220_575:0971b08_0",
        "context_with_next_sentence": true
    },
    {
        "source_sentence": "何以故？",
        "from": "T07n0220_575:0971b10_1",
        "context_with_next_sentence": true
    },
    {
        "source_sentence": "一切功德所化有情及諸如來不可得故。",
        "from": "T07n0220_575:0971b10_2",
        "context_with_next_sentence": true
    },
    {
        "source_sentence": "曼殊室利！",
        "from": "T07n0220_575:0971b11_3",
        "context_with_next_sentence": true
    },
    {
        "source_sentence": "若善男子、善女人等欲於諸法得無礙解，當學如是甚深般若波羅蜜多。",
        "from": "T07n0220_575:0971b11_4",
        "context_with_next_sentence": true
    },
    {
        "source_sentence": "何以故？",
        "from": "T07n0220_575:0971b13_5",
        "context_with_next_sentence": true
    },
    {
        "source_sentence": "甚深般若波羅蜜多不見諸法有少真實若淨若染，生滅等故。",
        "from": "T07n0220_575:0971b13_6",
        "context_with_next_sentence": true
    },
    {
        "source_sentence": "曼殊室利！",
        "from": "T07n0220_575:0971b15_7",
        "context_with_next_sentence": true
    },
    {
        "source_sentence": "若善男子、善女人等，欲知諸法非去、來、今及無為相，當學如是甚深般若波羅蜜多。",
        "from": "T07n0220_575:0971b15_8",
        "context_with_next_sentence": true
    },
    {
        "source_sentence": "何以故？",
        "from": "T07n0220_575:0971b17_9",
        "context_with_next_sentence": true
    },
    {
        "source_sentence": "以真法界非去、來、今及無為故，諸法皆入真法界故。",
        "from": "T07n0220_575:0971b17_10",
        "context_with_next_sentence": true
    },
    {
        "source_sentence": "「曼殊室利！",
        "from": "T07n0220_575:0971b18_11",
        "context_with_next_sentence": true
    },
    {
        "source_sentence": "若善男子、善女人等欲於諸法得無疑惑，當學如是甚深般若波羅蜜多。",
        "from": "T07n0220_575:0971b18_12",
        "context_with_next_sentence": true
    },
    {
        "source_sentence": "曼殊室利！",
        "from": "T07n0220_575:0971b20_13",
        "context_with_next_sentence": true
    },
    {
        "source_sentence": "若善男子、善女人等，欲能三轉、十二行相無上法輪，及於其中都無執著，當學如是甚深般若波羅蜜多。",
        "from": "T07n0220_575:0971b20_14",
        "context_with_next_sentence": true
    },
    {
        "source_sentence": "曼殊室利！",
        "from": "T07n0220_575:0971b23_15",
        "context_with_next_sentence": true
    },
    {
        "source_sentence": "若善男子、善女人等欲得慈心普覆一切，而於其中無有情想，當學如是甚深般若波羅蜜多。",
        "from": "T07n0220_575:0971b23_16",
        "context_with_next_sentence": true
    },
    {
        "source_sentence": "曼殊室利！",
        "from": "T07n0220_575:0971b25_17",
        "context_with_next_sentence": true
    },
    {
        "source_sentence": "若善男子、善女人等，欲與世間同入法性無諸諍論，而於世間及諸諍論都無所得，當學如是甚深般若波羅蜜多。",
        "from": "T07n0220_575:0971b25_18",
        "context_with_next_sentence": true
    },
    {
        "source_sentence": "曼殊室利！",
        "from": "T07n0220_575:0971b28_19",
        "context_with_next_sentence": true
    },
    {
        "source_sentence": "若善男子、善女人等，欲遍了達處、非處境都無罣礙，當學如是甚深般若波羅蜜多。",
        "from": "T07n0220_575:0971b28_20",
        "context_with_next_sentence": true
    },
    {
        "source_sentence": "曼殊室利！",
        "from": "T07n0220_575:0971c01_21",
        "context_with_next_sentence": true
    },
    {
        "source_sentence": "若善男子、善女人等，欲得如來力、無畏等無邊佛法，當學如是甚深般若波羅蜜多。」",
        "from": "T07n0220_575:0971c01_22",
        "context_with_next_sentence": true
    },
    {
        "source_sentence": "爾時，曼殊室利童子即白佛言：「我觀如是甚深般若波羅蜜多，無相、無為，無諸功德，無生、無滅，無力、無能，無去、無來，無入、無出，無損、無益，無知、無見，無體、無用，非造作者，亦不能令諸法生滅，不令諸法為一、為異，無成、無壞，非慧、非境，非異生法、非聲聞法、非獨覺法、非菩薩法、非如來法，非證、不證，非得、不得，非盡、不盡，不入生死、不出生死，不入涅槃、不出涅槃，於諸佛法不成、不壞，於一切法非作、不作，非可思議、不可思議，離諸分別、絕諸戲論。",
        "from": "T07n0220_575:0971c04_0",
        "context_with_next_sentence": true
    },
    {
        "source_sentence": "如是般若波羅蜜多都無功德，云何如來勸有情類精勤修學？」",
        "from": "T07n0220_575:0971c13_1",
        "context_with_next_sentence": true
    },
    {
        "source_sentence": "佛告曼殊室利童子：「如是所說即是般若波羅蜜多真實功德，善男子等若如是知，此即名為真實修學甚深般若波羅蜜多。",
        "from": "T07n0220_575:0971c15_2",
        "context_with_next_sentence": true
    },
    {
        "source_sentence": "「復次，曼殊室利童子！",
        "from": "T07n0220_575:0971c18_3",
        "context_with_next_sentence": true
    },
    {
        "source_sentence": "若菩薩摩訶薩欲學菩薩勝三摩地，欲成菩薩勝三摩地，欲住如是三摩地中，見一切佛，知佛名字，及見如是諸佛世界，能證、能說諸法實相無障、無礙，當學如是甚深般若波羅蜜多，晝夜精勤勿生厭倦。」",
        "from": "T07n0220_575:0971c18_4",
        "context_with_next_sentence": true
    },
    {
        "source_sentence": "曼殊室利即白佛言：「何故名為甚深般若波羅蜜多？」",
        "from": "T07n0220_575:0971c23_5",
        "context_with_next_sentence": true
    },
    {
        "source_sentence": "佛告曼殊室利童子：「甚深般若波羅蜜多，無相、無名，無邊、無際，無歸依處，非思量境，非罪、非福，非闇、非明，如淨虛空等真法界，分齊、數量都不可得。",
        "from": "T07n0220_575:0971c24_6",
        "context_with_next_sentence": true
    },
    {
        "source_sentence": "由如是等種種因緣，是故名為甚深般若波羅蜜多。",
        "from": "T07n0220_575:0971c27_7",
        "context_with_next_sentence": true
    },
    {
        "source_sentence": "「復次，曼殊室利童子！",
        "from": "T07n0220_575:0971c28_8",
        "context_with_next_sentence": true
    },
    {
        "source_sentence": "甚深般若波羅蜜多是諸菩薩甚深行處，若諸菩薩能行是處，於諸境界悉能通達，如是行處非一切乘之所行處。",
        "from": "T07n0220_575:0971c29_9",
        "context_with_next_sentence": true
    },
    {
        "source_sentence": "所以者何？",
        "from": "T07n0220_575:0972a02_10",
        "context_with_next_sentence": true
    },
    {
        "source_sentence": "如是行處無名、無相、非所分別，是故名為非所行處。」",
        "from": "T07n0220_575:0972a03_11",
        "context_with_next_sentence": true
    },
    {
        "source_sentence": "曼殊室利復白佛言：「諸菩薩摩訶薩修行何法，疾證無上正等菩提？」",
        "from": "T07n0220_575:0972a04_12",
        "context_with_next_sentence": true
    },
    {
        "source_sentence": "佛告曼殊室利童子：「若菩薩摩訶薩行深般若波羅蜜多心無懈倦，疾證無上正等菩提。",
        "from": "T07n0220_575:0972a05_13",
        "context_with_next_sentence": true
    },
    {
        "source_sentence": "「復次，曼殊室利童子！",
        "from": "T07n0220_575:0972a07_14",
        "context_with_next_sentence": true
    },
    {
        "source_sentence": "若菩薩摩訶薩能正修行一相莊嚴三摩地者，疾證無上正等菩提。」",
        "from": "T07n0220_575:0972a08_15",
        "context_with_next_sentence": true
    },
    {
        "source_sentence": "曼殊室利復白佛言：「云何名為一相莊嚴三摩地？",
        "from": "T07n0220_575:0972a09_16",
        "context_with_next_sentence": true
    },
    {
        "source_sentence": "諸菩薩眾云何修行？」",
        "from": "T07n0220_575:0972a10_17",
        "context_with_next_sentence": true
    },
    {
        "source_sentence": "佛告曼殊室利童子：「此三摩地以法界相而為莊嚴，是故名為一相莊嚴三摩地。",
        "from": "T07n0220_575:0972a11_18",
        "context_with_next_sentence": true
    },
    {
        "source_sentence": "若菩薩摩訶薩欲入如是勝三摩地，先應聽聞、請問、修學甚深般若波羅蜜多，然後能入此三摩地。",
        "from": "T07n0220_575:0972a13_19",
        "context_with_next_sentence": true
    },
    {
        "source_sentence": "曼殊室利！",
        "from": "T07n0220_575:0972a15_20",
        "context_with_next_sentence": true
    },
    {
        "source_sentence": "若菩薩摩訶薩不動法界，知真法界不應動搖、不可思議、不可戲論，如是能入一相莊嚴三摩地。",
        "from": "T07n0220_575:0972a15_21",
        "context_with_next_sentence": true
    },
    {
        "source_sentence": "曼殊室利！",
        "from": "T07n0220_575:0972a17_22",
        "context_with_next_sentence": true
    },
    {
        "source_sentence": "若善男子、善女人等欲入如是三摩地者，應處空閑離諸諠雜，結跏趺坐不思眾相，為欲利樂一切有情，於一如來專心繫念，審取名字、善想容儀，隨所在方端身正向。",
        "from": "T07n0220_575:0972a18_23",
        "context_with_next_sentence": true
    },
    {
        "source_sentence": "相續繫念此一如來，即為普觀三世諸佛。",
        "from": "T07n0220_575:0972a21_24",
        "context_with_next_sentence": true
    },
    {
        "source_sentence": "所以者何？",
        "from": "T07n0220_575:0972a22_25",
        "context_with_next_sentence": true
    },
    {
        "source_sentence": "曼殊室利！",
        "from": "T07n0220_575:0972a23_0",
        "context_with_next_sentence": true
    },
    {
        "source_sentence": "一佛所有無量無邊功德、辯才等一切佛，三世諸佛乘一真如證大菩提無差別故。",
        "from": "T07n0220_575:0972a23_1",
        "context_with_next_sentence": true
    },
    {
        "source_sentence": "「曼殊室利！",
        "from": "T07n0220_575:0972a25_2",
        "context_with_next_sentence": true
    },
    {
        "source_sentence": "若善男子、善女人等精勤修學，得入如是一相莊嚴三摩地者，普能了達無量無邊殑伽沙等諸佛法界無差別相，亦能總持無量無數殑伽沙等諸佛、菩薩已轉、未轉無上法輪。",
        "from": "T07n0220_575:0972a25_3",
        "context_with_next_sentence": true
    },
    {
        "source_sentence": "如阿難陀多聞智慧，於諸佛教得念總持，聲聞眾中雖最為勝，而所持教猶有分限。",
        "from": "T07n0220_575:0972a29_4",
        "context_with_next_sentence": true
    },
    {
        "source_sentence": "若得如是一相莊嚴三摩地者，多聞智慧、念總持力不可思議，普能受持無量無數殑伽沙等諸佛、菩薩無上法輪，一一法門皆能了達甚深義趣，宣說、開示，辯才無盡，勝阿難陀多百千倍。」",
        "from": "T07n0220_575:0972b02_5",
        "context_with_next_sentence": true
    },
    {
        "source_sentence": "曼殊室利即白佛言：「彼菩薩乘善男子等，云何得此三摩地時便獲無邊功德勝利？」",
        "from": "T07n0220_575:0972b06_6",
        "context_with_next_sentence": true
    },
    {
        "source_sentence": "佛言：「童子！",
        "from": "T07n0220_575:0972b08_7",
        "context_with_next_sentence": true
    },
    {
        "source_sentence": "彼菩薩乘善男子等，精勤修學一相莊嚴三摩地者，常作是念：『我當云何能普通達諸佛法界，受持一切無上法輪，與諸有情作大饒益？』",
        "from": "T07n0220_575:0972b08_8",
        "context_with_next_sentence": true
    },
    {
        "source_sentence": "由斯得此三摩地時，便獲無邊功德勝利。",
        "from": "T07n0220_575:0972b11_9",
        "context_with_next_sentence": true
    },
    {
        "source_sentence": "曼殊室利！",
        "from": "T07n0220_575:0972b12_10",
        "context_with_next_sentence": true
    },
    {
        "source_sentence": "彼菩薩乘善男子等，先聞如是一相莊嚴三摩地功德，發勤精進繫念思惟，如如思惟此定功德，如是如是功德相現；既見此相如先所聞，深生歡喜轉勤修習，漸次得入此三摩地，功德勝利不可思議。",
        "from": "T07n0220_575:0972b12_11",
        "context_with_next_sentence": true
    },
    {
        "source_sentence": "若諸有情毀謗正法，不信善惡、業障重者，彼於此定不能證得。",
        "from": "T07n0220_575:0972b17_12",
        "context_with_next_sentence": true
    },
    {
        "source_sentence": "「曼殊室利！",
        "from": "T07n0220_575:0972b18_13",
        "context_with_next_sentence": true
    },
    {
        "source_sentence": "譬如有人遇得寶珠，示治寶者言：『我此寶價直無量，然其形色未甚光鮮，汝當為我如法磨瑩，但令鮮淨勿壞形色。』",
        "from": "T07n0220_575:0972b18_14",
        "context_with_next_sentence": true
    },
    {
        "source_sentence": "其治寶者隨彼所言，依法專心如如磨瑩，如是如是光色漸發，乃至究竟映徹表裏，既修治已價直無量。",
        "from": "T07n0220_575:0972b21_15",
        "context_with_next_sentence": true
    },
    {
        "source_sentence": "曼殊室利！",
        "from": "T07n0220_575:0972b23_16",
        "context_with_next_sentence": true
    },
    {
        "source_sentence": "彼菩薩乘善男子等，漸次修學此三摩地亦復如是，乃至得此三摩地時，便獲無邊功德勝利。",
        "from": "T07n0220_575:0972b24_17",
        "context_with_next_sentence": true
    },
    {
        "source_sentence": "曼殊室利！",
        "from": "T07n0220_575:0972b26_18",
        "context_with_next_sentence": true
    },
    {
        "source_sentence": "譬如日輪普放光明作大饒益，如是若得一相莊嚴三摩地時，普照法界，亦能了達一切法門，為諸有情作大饒益，功德勝利不可思議。",
        "from": "T07n0220_575:0972b26_19",
        "context_with_next_sentence": true
    },
    {
        "source_sentence": "「曼殊室利！",
        "from": "T07n0220_575:0972b29_20",
        "context_with_next_sentence": true
    },
    {
        "source_sentence": "如我所說種種法門皆同一味，謂遠離味、解脫味、寂滅味，無所乖違。",
        "from": "T07n0220_575:0972b29_21",
        "context_with_next_sentence": true
    },
    {
        "source_sentence": "彼菩薩乘善男子等，若得如是三摩地時，所演法門亦同一味，謂遠離味、解脫味、寂滅味，無所乖違。",
        "from": "T07n0220_575:0972c02_22",
        "context_with_next_sentence": true
    },
    {
        "source_sentence": "彼菩薩乘善男子等，若得如是三摩地時，隨演法門辯說無盡，速能成滿菩提分法。",
        "from": "T07n0220_575:0972c04_23",
        "context_with_next_sentence": true
    },
    {
        "source_sentence": "是故，曼殊室利童子！",
        "from": "T07n0220_575:0972c06_24",
        "context_with_next_sentence": true
    },
    {
        "source_sentence": "若菩薩摩訶薩能正修行一相莊嚴三摩地者，疾證無上正等菩提。",
        "from": "T07n0220_575:0972c06_25",
        "context_with_next_sentence": true
    },
    {
        "source_sentence": "「復次，曼殊室利童子！",
        "from": "T07n0220_575:0972c08_26",
        "context_with_next_sentence": true
    },
    {
        "source_sentence": "若菩薩摩訶薩不見法界種種差別及一相者，疾證無上正等菩提。",
        "from": "T07n0220_575:0972c08_27",
        "context_with_next_sentence": true
    },
    {
        "source_sentence": "若菩薩乘善男子等忍菩薩法不應修行，忍大菩提不應求趣，達一切法本性空故，彼由此忍疾證無上正等菩提。",
        "from": "T07n0220_575:0972c10_28",
        "context_with_next_sentence": true
    },
    {
        "source_sentence": "若菩薩乘善男子等信一切法皆是佛法，聞一切空心不驚疑，由此因故疾證無上正等菩提。",
        "from": "T07n0220_575:0972c13_0",
        "context_with_next_sentence": true
    },
    {
        "source_sentence": "若菩薩乘善男子等聞說諸法無不皆空，心不迷悶亦無疑惑，彼於佛法常不捨離，疾證無上正等菩提。」",
        "from": "T07n0220_575:0972c15_1",
        "context_with_next_sentence": true
    },
    {
        "source_sentence": "爾時，曼殊室利童子聞是語已即白佛言：「諸佛無上正等菩提，定由因緣而證得不？」",
        "from": "T07n0220_575:0972c18_0",
        "context_with_next_sentence": true
    },
    {
        "source_sentence": "佛言：「不爾！」",
        "from": "T07n0220_575:0972c19_1",
        "context_with_next_sentence": true
    },
    {
        "source_sentence": "曼殊室利復白佛言：「諸佛無上正等菩提，不由因緣而證得不？」",
        "from": "T07n0220_575:0972c20_2",
        "context_with_next_sentence": true
    },
    {
        "source_sentence": "佛言：「不爾！",
        "from": "T07n0220_575:0972c21_3",
        "context_with_next_sentence": true
    },
    {
        "source_sentence": "所以者何？",
        "from": "T07n0220_575:0972c21_4",
        "context_with_next_sentence": true
    },
    {
        "source_sentence": "不思議界不由因緣及非因緣而可證得，諸佛無上正等菩提當知即是不思議界。",
        "from": "T07n0220_575:0972c22_5",
        "context_with_next_sentence": true
    },
    {
        "source_sentence": "「曼殊室利！",
        "from": "T07n0220_575:0972c23_6",
        "context_with_next_sentence": true
    },
    {
        "source_sentence": "若善男子、善女人等聞如是說心不驚怖；我說彼於無量佛所，已發大願、多種善根，是故苾芻、苾芻尼等，聞說如是甚深般若波羅蜜多，心不驚疑亦不迷悶，彼為真實隨佛出家。",
        "from": "T07n0220_575:0972c24_7",
        "context_with_next_sentence": true
    },
    {
        "source_sentence": "若近事男、近事女等，聞說如是甚深般若波羅蜜多，心不驚疑亦不迷悶，彼為真實歸佛、法、僧。",
        "from": "T07n0220_575:0972c28_8",
        "context_with_next_sentence": true
    },
    {
        "source_sentence": "若菩薩乘善男子等，不學如是甚深般若波羅蜜多，彼不名為真實修學菩薩乘者。",
        "from": "T07n0220_575:0973a01_9",
        "context_with_next_sentence": true
    },
    {
        "source_sentence": "曼殊室利！",
        "from": "T07n0220_575:0973a03_10",
        "context_with_next_sentence": true
    },
    {
        "source_sentence": "譬如世間卉木、叢林、藥物、種子，一切皆依大地生長；如是菩薩世、出世間一切善根及餘勝事，無不皆依甚深般若波羅蜜多而得生長。",
        "from": "T07n0220_575:0973a03_11",
        "context_with_next_sentence": true
    },
    {
        "source_sentence": "當知如是甚深般若波羅蜜多所攝受法，皆於無上正等菩提隨順證得無所乖諍。」",
        "from": "T07n0220_575:0973a06_12",
        "context_with_next_sentence": true
    },
    {
        "source_sentence": "爾時，曼殊室利童子聞佛所說，便白佛言：「此贍部洲當來之世，於何城邑聚落處所演說、開示甚深般若波羅蜜多人多信受？」",
        "from": "T07n0220_575:0973a08_13",
        "context_with_next_sentence": true
    },
    {
        "source_sentence": "佛告曼殊室利童子：「今此眾中善男子等聞說般若波羅蜜多，信受修行，歡喜發願：『願我當來隨所生處，常聞般若波羅蜜多。』",
        "from": "T07n0220_575:0973a11_14",
        "context_with_next_sentence": true
    },
    {
        "source_sentence": "隨彼當來所生之處，宿願力故，即有如是甚深般若波羅蜜多演說、開示人多信受。",
        "from": "T07n0220_575:0973a14_0",
        "context_with_next_sentence": true
    },
    {
        "source_sentence": "曼殊室利！",
        "from": "T07n0220_575:0973a15_1",
        "context_with_next_sentence": true
    },
    {
        "source_sentence": "善男子等聞說般若波羅蜜多，歡喜踊躍深信受者，我說彼類久殖善根，乘宿願力乃能如是。",
        "from": "T07n0220_575:0973a16_2",
        "context_with_next_sentence": true
    },
    {
        "source_sentence": "曼殊室利！",
        "from": "T07n0220_575:0973a18_3",
        "context_with_next_sentence": true
    },
    {
        "source_sentence": "有欲聽受甚深般若波羅蜜多，汝應告言：『善男子等！",
        "from": "T07n0220_575:0973a18_4",
        "context_with_next_sentence": true
    },
    {
        "source_sentence": "隨意聽受勿生驚怖，疑惑、不信反增謗毀。』",
        "from": "T07n0220_575:0973a19_5",
        "context_with_next_sentence": true
    },
    {
        "source_sentence": "今此般若波羅蜜多甚深經中不顯有法，謂不顯有若異生法、若聲聞法、若獨覺法、若菩薩法、若如來法成壞可得。」",
        "from": "T07n0220_575:0973a20_6",
        "context_with_next_sentence": true
    },
    {
        "source_sentence": "曼殊室利即白佛言：「若有苾芻、苾芻尼等來至我所，作是問言：『云何如來為眾宣說甚深般若波羅蜜多？』",
        "from": "T07n0220_575:0973a23_7",
        "context_with_next_sentence": true
    },
    {
        "source_sentence": "我當答言：『佛說諸法無違諍相。",
        "from": "T07n0220_575:0973a25_8",
        "context_with_next_sentence": true
    },
    {
        "source_sentence": "所以者何？",
        "from": "T07n0220_575:0973a26_9",
        "context_with_next_sentence": true
    },
    {
        "source_sentence": "都無有法能與法諍，亦無有情於佛所說能生信解。",
        "from": "T07n0220_575:0973a26_10",
        "context_with_next_sentence": true
    },
    {
        "source_sentence": "所以者何？",
        "from": "T07n0220_575:0973a27_11",
        "context_with_next_sentence": true
    },
    {
        "source_sentence": "諸有情類都不可得。』",
        "from": "T07n0220_575:0973a27_12",
        "context_with_next_sentence": true
    },
    {
        "source_sentence": "「復次，世尊！",
        "from": "T07n0220_575:0973a28_13",
        "context_with_next_sentence": true
    },
    {
        "source_sentence": "我當告彼：『如來常說諸法實際。",
        "from": "T07n0220_575:0973a28_14",
        "context_with_next_sentence": true
    },
    {
        "source_sentence": "所以者何？",
        "from": "T07n0220_575:0973a29_15",
        "context_with_next_sentence": true
    },
    {
        "source_sentence": "諸法平等，無不皆是實際所攝，此中不說阿羅漢等能逮勝法。",
        "from": "T07n0220_575:0973a29_16",
        "context_with_next_sentence": true
    },
    {
        "source_sentence": "所以者何？",
        "from": "T07n0220_575:0973b01_17",
        "context_with_next_sentence": true
    },
    {
        "source_sentence": "阿羅漢等所證得法與異生法無差別相。』",
        "from": "T07n0220_575:0973b02_18",
        "context_with_next_sentence": true
    },
    {
        "source_sentence": "「復次，世尊！",
        "from": "T07n0220_575:0973b03_19",
        "context_with_next_sentence": true
    },
    {
        "source_sentence": "我當告彼：『佛所說法，不令有情於般涅槃已、正、當得。",
        "from": "T07n0220_575:0973b03_20",
        "context_with_next_sentence": true
    },
    {
        "source_sentence": "何以故？",
        "from": "T07n0220_575:0973b04_21",
        "context_with_next_sentence": true
    },
    {
        "source_sentence": "以諸有情畢竟空故。』",
        "from": "T07n0220_575:0973b04_22",
        "context_with_next_sentence": true
    },
    {
        "source_sentence": "「復次，世尊！",
        "from": "T07n0220_575:0973b05_23",
        "context_with_next_sentence": true
    },
    {
        "source_sentence": "善男子等來至我所，作是問言：『仁與如來嘗所談論甚深般若波羅蜜多，請為說之，今希聽受！』",
        "from": "T07n0220_575:0973b05_24",
        "context_with_next_sentence": true
    },
    {
        "source_sentence": "我當告彼：『汝等欲聞，勿起聽心，勿專繫念，當起如幻如化等心，如是乃能解我所說。",
        "from": "T07n0220_575:0973b07_25",
        "context_with_next_sentence": true
    },
    {
        "source_sentence": "汝等若欲聽我法者，當起是心：「今所聞法如空鳥跡、如石女兒。」",
        "from": "T07n0220_575:0973b09_26",
        "context_with_next_sentence": true
    },
    {
        "source_sentence": "如是乃能聽我所說。",
        "from": "T07n0220_575:0973b10_27",
        "context_with_next_sentence": true
    },
    {
        "source_sentence": "汝等若欲聞我法者，勿起二想。",
        "from": "T07n0220_575:0973b11_28",
        "context_with_next_sentence": true
    },
    {
        "source_sentence": "所以者何？",
        "from": "T07n0220_575:0973b11_29",
        "context_with_next_sentence": true
    },
    {
        "source_sentence": "我所說法遠離二想。",
        "from": "T07n0220_575:0973b12_30",
        "context_with_next_sentence": true
    },
    {
        "source_sentence": "汝等今應不壞我想、不起諸見，於諸佛法無所希求，異生法中不樂遷動。",
        "from": "T07n0220_575:0973b12_31",
        "context_with_next_sentence": true
    },
    {
        "source_sentence": "何以故？",
        "from": "T07n0220_575:0973b14_32",
        "context_with_next_sentence": true
    },
    {
        "source_sentence": "二法相空，無取捨故。』",
        "from": "T07n0220_575:0973b14_33",
        "context_with_next_sentence": true
    },
    {
        "source_sentence": "「世尊！",
        "from": "T07n0220_575:0973b14_34",
        "context_with_next_sentence": true
    },
    {
        "source_sentence": "諸有請我宣說甚深般若波羅蜜多，我先如是教誡教授，以無相印印定諸法，令求聽者離取著心，然後為說甚深般若波羅蜜多相應之法。」",
        "from": "T07n0220_575:0973b15_35",
        "context_with_next_sentence": true
    },
    {
        "source_sentence": "佛讚曼殊室利童子：「善哉，善哉！",
        "from": "T07n0220_575:0973b18_36",
        "context_with_next_sentence": true
    },
    {
        "source_sentence": "汝能善說我所說法及說方便。",
        "from": "T07n0220_575:0973b18_37",
        "context_with_next_sentence": true
    },
    {
        "source_sentence": "「曼殊室利！",
        "from": "T07n0220_575:0973b19_38",
        "context_with_next_sentence": true
    },
    {
        "source_sentence": "若善男子、善女人等欲見如來，欲親近佛供養恭敬，應學如是甚深般若波羅蜜多。",
        "from": "T07n0220_575:0973b19_39",
        "context_with_next_sentence": true
    },
    {
        "source_sentence": "若諸有情欲請諸佛為大師者，應學如是甚深般若波羅蜜多。",
        "from": "T07n0220_575:0973b21_40",
        "context_with_next_sentence": true
    },
    {
        "source_sentence": "若諸有情欲證無上正等菩提，或不欲證，應學如是甚深般若波羅蜜多。",
        "from": "T07n0220_575:0973b23_41",
        "context_with_next_sentence": true
    },
    {
        "source_sentence": "若諸有情於一切定欲得善巧，應學如是甚深般若波羅蜜多。",
        "from": "T07n0220_575:0973b24_42",
        "context_with_next_sentence": true
    },
    {
        "source_sentence": "若諸有情於一切定欲自在起，應學如是甚深般若波羅蜜多。",
        "from": "T07n0220_575:0973b26_43",
        "context_with_next_sentence": true
    },
    {
        "source_sentence": "所以者何？",
        "from": "T07n0220_575:0973b27_44",
        "context_with_next_sentence": true
    },
    {
        "source_sentence": "諸三摩地要知諸法無生無滅、無作無為方自在起。",
        "from": "T07n0220_575:0973b27_45",
        "context_with_next_sentence": true
    },
    {
        "source_sentence": "何以故？",
        "from": "T07n0220_575:0973b29_46",
        "context_with_next_sentence": true
    },
    {
        "source_sentence": "達諸法空無罣礙故。",
        "from": "T07n0220_575:0973b29_47",
        "context_with_next_sentence": true
    },
    {
        "source_sentence": "若諸有情欲達諸法皆有出離，無有一法無出離者，應學如是甚深般若波羅蜜多。",
        "from": "T07n0220_575:0973b29_48",
        "context_with_next_sentence": true
    },
    {
        "source_sentence": "若諸有情欲達諸法但假施設無真實者，應學如是甚深般若波羅蜜多。",
        "from": "T07n0220_575:0973c02_49",
        "context_with_next_sentence": true
    },
    {
        "source_sentence": "若欲了知諸有情類雖趣無上正等菩提，而無有情趣菩提者亦無退沒，應學如是甚深般若波羅蜜多。",
        "from": "T07n0220_575:0973c04_50",
        "context_with_next_sentence": true
    },
    {
        "source_sentence": "何以故？",
        "from": "T07n0220_575:0973c06_51",
        "context_with_next_sentence": true
    },
    {
        "source_sentence": "達一切法即菩提故。",
        "from": "T07n0220_575:0973c06_52",
        "context_with_next_sentence": true
    },
    {
        "source_sentence": "若欲了達一切有情行菩提行，無不行者亦無退沒，應學如是甚深般若波羅蜜多。",
        "from": "T07n0220_575:0973c07_53",
        "context_with_next_sentence": true
    },
    {
        "source_sentence": "所以者何？",
        "from": "T07n0220_575:0973c09_54",
        "context_with_next_sentence": true
    },
    {
        "source_sentence": "菩提即是諸法實性，一切有情皆行諸法，無捨法者，諸行皆空，故無退沒。",
        "from": "T07n0220_575:0973c09_55",
        "context_with_next_sentence": true
    },
    {
        "source_sentence": "若欲了達一切法性即是菩提，一切菩提即是法界，此即實際，實際即空，心無退沒，應學如是甚深般若波羅蜜多。",
        "from": "T07n0220_575:0973c11_56",
        "context_with_next_sentence": true
    },
    {
        "source_sentence": "「曼殊室利！",
        "from": "T07n0220_575:0973c13_57",
        "context_with_next_sentence": true
    },
    {
        "source_sentence": "甚深般若波羅蜜多，顯示諸佛難思作用饒益有情，亦是如來所遊戲處。",
        "from": "T07n0220_575:0973c13_58",
        "context_with_next_sentence": true
    },
    {
        "source_sentence": "所以者何？",
        "from": "T07n0220_575:0973c15_59",
        "context_with_next_sentence": true
    },
    {
        "source_sentence": "甚深般若波羅蜜多不可示現，不可宣說，是無墮法；唯有如來如實覺了，方便善巧為有情說。",
        "from": "T07n0220_575:0973c15_60",
        "context_with_next_sentence": true
    },
    {
        "source_sentence": "「曼殊室利！",
        "from": "T07n0220_575:0973c17_61",
        "context_with_next_sentence": true
    },
    {
        "source_sentence": "若有苾芻、苾芻尼等於深般若波羅蜜多，下至受持一四句頌為他演說，定趣菩提住佛境界，況能如說而修行者！",
        "from": "T07n0220_575:0973c18_62",
        "context_with_next_sentence": true
    },
    {
        "source_sentence": "當知是人不墮惡趣，疾證無上正等菩提。",
        "from": "T07n0220_575:0973c20_63",
        "context_with_next_sentence": true
    },
    {
        "source_sentence": "「曼殊室利！",
        "from": "T07n0220_575:0973c21_64",
        "context_with_next_sentence": true
    },
    {
        "source_sentence": "若諸有情聞說如是甚深般若波羅蜜多，心不沈沒，亦不驚怖，歡喜信受，當知此輩於諸佛法定當證得，一切如來皆所印可，開許領受為弟子眾。",
        "from": "T07n0220_575:0973c21_65",
        "context_with_next_sentence": true
    },
    {
        "source_sentence": "「曼殊室利！",
        "from": "T07n0220_575:0973c25_66",
        "context_with_next_sentence": true
    },
    {
        "source_sentence": "若善男子、善女人等，信受如來無上法印，謂深般若波羅蜜多，獲無量福。",
        "from": "T07n0220_575:0973c25_67",
        "context_with_next_sentence": true
    },
    {
        "source_sentence": "如是法印，一切如來、應、正等覺共所護念，諸阿羅漢、菩薩、智者及諸天神皆共守衛。",
        "from": "T07n0220_575:0973c27_68",
        "context_with_next_sentence": true
    },
    {
        "source_sentence": "若菩薩乘善男子等此印所印，超諸惡趣、聲聞、獨覺，定當證得無上菩提。」",
        "from": "T07n0220_575:0973c29_0",
        "context_with_next_sentence": true
    },
    {
        "source_sentence": "時，天帝釋即與無量三十三天諸天子等，各取種種天妙華香、嗢鉢羅花、拘某陀花、鉢特摩花、奔茶利花、微妙音花、妙靈瑞花、栴檀香末，供養般若波羅蜜多，奉散如來、曼殊室利、一切菩薩及聲聞等；復奏種種天諸音樂，歌讚妙法而為供養；復發願言：「願我等輩常聞如是甚深般若波羅蜜多無上法印！」",
        "from": "T07n0220_575:0974a02_0",
        "context_with_next_sentence": true
    },
    {
        "source_sentence": "時，天帝釋復發願言：「願贍部洲諸有情類，常聞般若波羅蜜多，歡喜受持、成辦佛法！",
        "from": "T07n0220_575:0974a08_1",
        "context_with_next_sentence": true
    },
    {
        "source_sentence": "我等天眾常衛護之，令受持者無諸留難。",
        "from": "T07n0220_575:0974a10_2",
        "context_with_next_sentence": true
    },
    {
        "source_sentence": "諸有情類少用功力而得聽聞、受持、讀誦，當知皆是諸天威力。」",
        "from": "T07n0220_575:0974a11_3",
        "context_with_next_sentence": true
    },
    {
        "source_sentence": "爾時，佛讚天帝釋言：「天主！",
        "from": "T07n0220_575:0974a13_4",
        "context_with_next_sentence": true
    },
    {
        "source_sentence": "汝今能發是願，若有聞此歡喜受持，於諸佛法定能成辦，疾趣無上正等菩提。」",
        "from": "T07n0220_575:0974a13_5",
        "context_with_next_sentence": true
    },
    {
        "source_sentence": "曼殊室利即白佛言：「唯願如來以神通力，護持般若波羅蜜多久住世間饒益一切。」",
        "from": "T07n0220_575:0974a15_6",
        "context_with_next_sentence": true
    },
    {
        "source_sentence": "佛時即現大神通力，令此三千大千世界諸山、大地六反振動；復現微笑，放大光明普照三千大千世界。",
        "from": "T07n0220_575:0974a17_7",
        "context_with_next_sentence": true
    },
    {
        "source_sentence": "曼殊室利便白佛言：「此即如來現神通力護持般若波羅蜜多久住世間饒益之相。」",
        "from": "T07n0220_575:0974a19_8",
        "context_with_next_sentence": true
    },
    {
        "source_sentence": "佛言：「如是！",
        "from": "T07n0220_575:0974a21_9",
        "context_with_next_sentence": true
    },
    {
        "source_sentence": "如汝所說。",
        "from": "T07n0220_575:0974a21_10",
        "context_with_next_sentence": true
    },
    {
        "source_sentence": "我以神力護持般若波羅蜜多無上法印，令久住世饒益有情。",
        "from": "T07n0220_575:0974a22_11",
        "context_with_next_sentence": true
    },
    {
        "source_sentence": "諸佛世尊說勝法已，法爾皆起大神通力，護持此法令住世間，使諸天魔不能得便，諸惡人輩不能謗毀，一切外道深心怖畏。",
        "from": "T07n0220_575:0974a23_12",
        "context_with_next_sentence": true
    },
    {
        "source_sentence": "若有精勤學此法者，一切障難無不殄滅。」",
        "from": "T07n0220_575:0974a26_13",
        "context_with_next_sentence": true
    },
    {
        "source_sentence": "時，薄伽梵說是經已，一切菩薩摩訶薩眾，曼殊室利而為上首，及苾芻等四部大眾，天、龍、藥叉、阿素洛等一切眾會，聞佛所說皆大歡喜、信受奉行。",
        "from": "T07n0220_575:0974a27_14",
        "context_with_next_sentence": true
    },
    {
        "source_sentence": "大般若波羅蜜多經卷第五百七十五",
        "from": "T07n0220_575:0974b02_0",
        "context_with_next_sentence": false
    }
]