[
    {
        "source_sentence": "過去現在因果經卷第三",
        "from": "T03n0189_003:0636b05_0",
        "context_with_next_sentence": true
    },
    {
        "source_sentence": "宋天竺三藏求那跋陀羅譯",
        "from": "T03n0189_003:0636b07_0",
        "context_with_next_sentence": true
    },
    {
        "source_sentence": "◎「爾時白淨王，發遣王師及大臣已，即以太子瓔珞，與摩訶波闍波提，而語之言：『此是太子所服瓔珞，付車匿還，令以與汝。』",
        "from": "T03n0189_003:0636b08_0",
        "context_with_next_sentence": true
    },
    {
        "source_sentence": "摩訶波闍波提，見瓔珞已，倍增悲絕，而自念言：『四天下人，極為薄福，失此明智轉輪聖王。』",
        "from": "T03n0189_003:0636b11_0",
        "context_with_next_sentence": true
    },
    {
        "source_sentence": "又送餘莊嚴具，以與耶輸陀羅，而語之曰：『太子以此嚴身之具，令持與汝。』",
        "from": "T03n0189_003:0636b13_1",
        "context_with_next_sentence": true
    },
    {
        "source_sentence": "耶輸陀羅，既見此物，悶絕躃地。",
        "from": "T03n0189_003:0636b14_2",
        "context_with_next_sentence": true
    },
    {
        "source_sentence": "王又遣人勅耶輸陀羅，令自愛敬，無使胎子不安隱也。",
        "from": "T03n0189_003:0636b15_3",
        "context_with_next_sentence": true
    },
    {
        "source_sentence": "「爾時王師，及以大臣，至跋伽仙人苦行林中，除去從人及諸儀飾，便前仙人所住之處。",
        "from": "T03n0189_003:0636b17_0",
        "context_with_next_sentence": true
    },
    {
        "source_sentence": "仙人請坐，互相問訊，於是王師，語仙人言：『我是白淨王師，今所以來至於此者，彼白淨王，足相太子，厭惡生老病死之苦，出家學道，路由此林，大仙見不？』",
        "from": "T03n0189_003:0636b19_0",
        "context_with_next_sentence": true
    },
    {
        "source_sentence": "跋伽仙人答王師言：『我近於此見一童子，顏容端正，相好具足，來入此林，共我議論，遂經一宿，不知乃是王之太子；鄙薄我等所修之道，從此北行，詣彼仙人阿羅邏、迦蘭。』",
        "from": "T03n0189_003:0636b22_1",
        "context_with_next_sentence": true
    },
    {
        "source_sentence": "「爾時王師大臣，聞此言已，即便疾往彼仙人所，而於中路，遙見太子在於樹下，端坐思惟，相好光明，踰於日月。",
        "from": "T03n0189_003:0636b26_2",
        "context_with_next_sentence": true
    },
    {
        "source_sentence": "即便下馬，除却侍衛，脫諸儀服，前太子所，坐於一面，互相問訊。",
        "from": "T03n0189_003:0636b29_3",
        "context_with_next_sentence": true
    },
    {
        "source_sentence": "於是王師，白太子言：『大王見使尋求太子，欲有所說。』",
        "from": "T03n0189_003:0636c01_4",
        "context_with_next_sentence": true
    },
    {
        "source_sentence": "太子答曰：『父王遣汝，欲何所道？』",
        "from": "T03n0189_003:0636c03_5",
        "context_with_next_sentence": true
    },
    {
        "source_sentence": "王師即言：『大王久知太子深樂出家，此意難迴，然王於太子，恩愛情深，憂愁盛火，常自熾然，須太子歸，以滅之耳。",
        "from": "T03n0189_003:0636c03_6",
        "context_with_next_sentence": true
    },
    {
        "source_sentence": "願便迴駕，還反宮城，雖有物務，不令太子全棄道業；靜心之處，不必山林；摩訶波闍波提，耶輸陀羅，內外眷屬，皆悉沒於憂惱大海，思太子還，而拯救之。』",
        "from": "T03n0189_003:0636c06_7",
        "context_with_next_sentence": true
    },
    {
        "source_sentence": "「爾時太子，聞王師語，以深重聲答王師言：『我豈不知父王於我恩情深耶？",
        "from": "T03n0189_003:0636c11_0",
        "context_with_next_sentence": true
    },
    {
        "source_sentence": "但畏生老病死之苦，是以來此，為斷除故。",
        "from": "T03n0189_003:0636c12_1",
        "context_with_next_sentence": true
    },
    {
        "source_sentence": "若令恩愛終日合會又無生老病死苦者，我復何為來至於此？",
        "from": "T03n0189_003:0636c13_2",
        "context_with_next_sentence": true
    },
    {
        "source_sentence": "我今所以違遠父王，欲為將來和合故耳。",
        "from": "T03n0189_003:0636c15_3",
        "context_with_next_sentence": true
    },
    {
        "source_sentence": "父王憂愁大火今雖熾然，我與父王，唯餘今生有此一苦，將來自當永絕斯患。",
        "from": "T03n0189_003:0636c16_4",
        "context_with_next_sentence": true
    },
    {
        "source_sentence": "若如汝言，令吾處宮修道業者，如七寶舍，滿中焰火，當有人能止此室不？",
        "from": "T03n0189_003:0636c18_5",
        "context_with_next_sentence": true
    },
    {
        "source_sentence": "如雜毒食，設有飢人，終不食之。",
        "from": "T03n0189_003:0636c19_6",
        "context_with_next_sentence": true
    },
    {
        "source_sentence": "我既棄國，出家修道，云何令我復還宮城修學道耶？",
        "from": "T03n0189_003:0636c20_7",
        "context_with_next_sentence": true
    },
    {
        "source_sentence": "世間之人，在大苦中，為小樂故，尚復躭湎不能暫捨；況我在此極靜寂處，無諸患苦，而能捐棄，還就於惡？",
        "from": "T03n0189_003:0636c22_8",
        "context_with_next_sentence": true
    },
    {
        "source_sentence": "古昔諸王，入山學道，無有中路還受欲者；父王若欲必令我歸，便是違於先王之法。』",
        "from": "T03n0189_003:0636c24_9",
        "context_with_next_sentence": true
    },
    {
        "source_sentence": "「爾時王師白太子言：『誠如太子今之所說。",
        "from": "T03n0189_003:0636c27_0",
        "context_with_next_sentence": true
    },
    {
        "source_sentence": "然諸仙聖，一言未來定有果報，一言定無，此二仙聖尚不能知未來世中必定有無，太子云何欲捨現樂，而求未來不定果報？",
        "from": "T03n0189_003:0636c28_0",
        "context_with_next_sentence": true
    },
    {
        "source_sentence": "生死果報尚不可知決定有無，云何乃欲求解脫果？",
        "from": "T03n0189_003:0637a01_1",
        "context_with_next_sentence": true
    },
    {
        "source_sentence": "唯願太子，便還宮也。』",
        "from": "T03n0189_003:0637a03_2",
        "context_with_next_sentence": true
    },
    {
        "source_sentence": "「太子答言：『彼二仙人，說未來果，一者言有，一者言無，皆是疑心，非決定說。",
        "from": "T03n0189_003:0637a04_0",
        "context_with_next_sentence": true
    },
    {
        "source_sentence": "我今終不修順彼教，不應以此而見難詰。",
        "from": "T03n0189_003:0637a05_1",
        "context_with_next_sentence": true
    },
    {
        "source_sentence": "所以者何？",
        "from": "T03n0189_003:0637a06_2",
        "context_with_next_sentence": true
    },
    {
        "source_sentence": "我今不為希慕果報而來至此，以目所見，生老病死必應經之，故求解脫免此苦耳。",
        "from": "T03n0189_003:0637a07_3",
        "context_with_next_sentence": true
    },
    {
        "source_sentence": "令汝不久見我道成，我此志願，終不可迴。",
        "from": "T03n0189_003:0637a09_4",
        "context_with_next_sentence": true
    },
    {
        "source_sentence": "還啟父王，說如此也。』",
        "from": "T03n0189_003:0637a10_5",
        "context_with_next_sentence": true
    },
    {
        "source_sentence": "爾時太子，作此語已，即從座起，與王師大臣，辭別北行，詣阿羅邏、迦蘭仙人所。",
        "from": "T03n0189_003:0637a10_6",
        "context_with_next_sentence": true
    },
    {
        "source_sentence": "于時王師大臣，見太子去，啼泣懊惱：一者、念太子情深；二者、奉受王使，來太子所，而復不能移轉其意。",
        "from": "T03n0189_003:0637a12_7",
        "context_with_next_sentence": true
    },
    {
        "source_sentence": "徘徊路側，不能自反，互共議言：『既被王使，而無力效，今者空歸，云何奉答？",
        "from": "T03n0189_003:0637a15_8",
        "context_with_next_sentence": true
    },
    {
        "source_sentence": "我等當留所從五人，聰明智慧，心意柔軟，為性忠直，種族強者，密令伺察，看其進止。』",
        "from": "T03n0189_003:0637a16_9",
        "context_with_next_sentence": true
    },
    {
        "source_sentence": "作此言已，顧瞻其傍，見憍陳如等五人，而語之言：『汝等悉能留止此不？』",
        "from": "T03n0189_003:0637a19_10",
        "context_with_next_sentence": true
    },
    {
        "source_sentence": "五人答言：『善哉！",
        "from": "T03n0189_003:0637a20_11",
        "context_with_next_sentence": true
    },
    {
        "source_sentence": "如勅；進止去來，當密伺察。』",
        "from": "T03n0189_003:0637a21_12",
        "context_with_next_sentence": true
    },
    {
        "source_sentence": "即便辭別，趣太子所；王師大臣，還歸宮城。",
        "from": "T03n0189_003:0637a21_13",
        "context_with_next_sentence": true
    },
    {
        "source_sentence": "「爾時太子，往彼阿羅邏、迦蘭仙人住處，渡於恒河，路由王舍城。",
        "from": "T03n0189_003:0637a23_0",
        "context_with_next_sentence": true
    },
    {
        "source_sentence": "既入城已，諸人民眾，見太子顏貌相好殊特，歡喜愛敬；舉國皆悉奔馳瞻視，如是諠譁，徹頻毘娑羅王。",
        "from": "T03n0189_003:0637a24_1",
        "context_with_next_sentence": true
    },
    {
        "source_sentence": "王便驚問：『此是何聲？』",
        "from": "T03n0189_003:0637a26_2",
        "context_with_next_sentence": true
    },
    {
        "source_sentence": "諸臣答言：『白淨王太子，名薩婆悉達，昔諸相師，記其應得轉輪王位，王四天下，又復記其若出家者，必當成就一切種智。",
        "from": "T03n0189_003:0637a27_3",
        "context_with_next_sentence": true
    },
    {
        "source_sentence": "其人今者來入此城，外諸人民，馳競來看，以是之故，所以諠鬧。』",
        "from": "T03n0189_003:0637b01_4",
        "context_with_next_sentence": true
    },
    {
        "source_sentence": "時頻毘娑羅王，既聞此語，心大歡喜，踴躍遍身；即勅一人，令往伺察太子所在。",
        "from": "T03n0189_003:0637b02_5",
        "context_with_next_sentence": true
    },
    {
        "source_sentence": "使者受勅，尋求太子，見在般茶婆山，於一石上，端坐思惟。",
        "from": "T03n0189_003:0637b04_6",
        "context_with_next_sentence": true
    },
    {
        "source_sentence": "「時使即歸，具白大王。",
        "from": "T03n0189_003:0637b06_0",
        "context_with_next_sentence": true
    },
    {
        "source_sentence": "王便嚴駕，與諸臣民，詣太子所。",
        "from": "T03n0189_003:0637b06_1",
        "context_with_next_sentence": true
    },
    {
        "source_sentence": "至般茶婆山，遙見太子，相好光明，踰於日月；即便下馬，除却儀飾及諸侍衛，前坐問訊：『太子四大悉調和不？",
        "from": "T03n0189_003:0637b07_2",
        "context_with_next_sentence": true
    },
    {
        "source_sentence": "我見太子，心甚歡喜；然有一悲，太子本是日之種姓，累世相承，為轉輪王；太子今者轉輪王相，皆悉具足，云何捨之，來入深山，踐藉沙土，遠至此耶？",
        "from": "T03n0189_003:0637b09_3",
        "context_with_next_sentence": true
    },
    {
        "source_sentence": "我見是故，所以悲耳。",
        "from": "T03n0189_003:0637b13_4",
        "context_with_next_sentence": true
    },
    {
        "source_sentence": "太子若以父王今在，故欲不取聖王位者，當以我國分半治之；若謂為少，我當捨國盡以相奉，臣事太子；若復不取我此國者，當給四兵，可自攻伐取他國也。",
        "from": "T03n0189_003:0637b13_5",
        "context_with_next_sentence": true
    },
    {
        "source_sentence": "太子所欲，其不相違。』",
        "from": "T03n0189_003:0637b17_6",
        "context_with_next_sentence": true
    },
    {
        "source_sentence": "「爾時太子，聞頻毘娑羅王說此語已，深感其意，即答王言：『王之種族，本是明月，性自高涼，不為鄙事，所為所作，無不清勝；今發是言，未足為奇。",
        "from": "T03n0189_003:0637b19_0",
        "context_with_next_sentence": true
    },
    {
        "source_sentence": "然我觀王，中情懇至，倍於前後，王今便可於身命財修三堅法，亦不應以不堅之法勸獎餘人。",
        "from": "T03n0189_003:0637b22_1",
        "context_with_next_sentence": true
    },
    {
        "source_sentence": "我今既捨轉輪王位，亦復何緣應取王國？",
        "from": "T03n0189_003:0637b24_2",
        "context_with_next_sentence": true
    },
    {
        "source_sentence": "王以善心，捨國與我，猶尚不取，何緣以兵伐取他國也。",
        "from": "T03n0189_003:0637b25_3",
        "context_with_next_sentence": true
    },
    {
        "source_sentence": "我今所以辭別父母、剃除鬚髮、捨於國者，為斷生老病死苦故，非為求於五欲樂也。",
        "from": "T03n0189_003:0637b27_4",
        "context_with_next_sentence": true
    },
    {
        "source_sentence": "「『世間五欲，如大火聚，燒諸眾生，不能自出，云何勸我，貪著之耶？",
        "from": "T03n0189_003:0637c01_0",
        "context_with_next_sentence": true
    },
    {
        "source_sentence": "我今所以來至此者，有二仙人阿羅邏、迦蘭，是求解脫最上導師，欲往彼處求解脫道，不宜久停在於此也。",
        "from": "T03n0189_003:0637c02_1",
        "context_with_next_sentence": true
    },
    {
        "source_sentence": "我既違王初始之言，喜心賜我，勿致嫌恨；王今當以正法治國，勿抂人民。』",
        "from": "T03n0189_003:0637c05_2",
        "context_with_next_sentence": true
    },
    {
        "source_sentence": "作此言已，太子即起，而與王別。",
        "from": "T03n0189_003:0637c07_0",
        "context_with_next_sentence": true
    },
    {
        "source_sentence": "時頻毘娑羅王，見太子去，深大惆悵，合掌流淚，而作是言：『初見太子，心大踊躍，太子既去，倍生悲苦。",
        "from": "T03n0189_003:0637c07_1",
        "context_with_next_sentence": true
    },
    {
        "source_sentence": "汝今為於大解脫故，而欲去者，不敢相留；唯願太子，所期速果，若道成者，願先見度。』",
        "from": "T03n0189_003:0637c10_2",
        "context_with_next_sentence": true
    },
    {
        "source_sentence": "太子於是，辭別而去；時王奉送，次於路側，極目瞻矚，不見乃反。",
        "from": "T03n0189_003:0637c12_3",
        "context_with_next_sentence": true
    },
    {
        "source_sentence": "「爾時太子，即便前至彼阿羅邏仙人之所。",
        "from": "T03n0189_003:0637c14_0",
        "context_with_next_sentence": true
    },
    {
        "source_sentence": "于時諸天，語仙人言：『薩婆悉達，棄捨國土，辭別父母，為求無上正真之道，欲拔一切眾生苦故；今者已來，垂至於此。』",
        "from": "T03n0189_003:0637c14_1",
        "context_with_next_sentence": true
    },
    {
        "source_sentence": "時彼仙人，既聞天語，心大歡喜，俄爾之頃，遙見太子，即出奉迎，讚言：『善來！』",
        "from": "T03n0189_003:0637c17_2",
        "context_with_next_sentence": true
    },
    {
        "source_sentence": "俱還所住，請太子坐。",
        "from": "T03n0189_003:0637c19_3",
        "context_with_next_sentence": true
    },
    {
        "source_sentence": "是時仙人，既見太子，顏貌端正，相好具足，諸根恬靜，深生愛敬，即問太子：『所行道路，得無疲耶？",
        "from": "T03n0189_003:0637c20_4",
        "context_with_next_sentence": true
    },
    {
        "source_sentence": "太子初生，及以出家，又來至此，我悉知之；能於火聚，自覺而出；又如大象，於羂索中，而自免脫。",
        "from": "T03n0189_003:0637c22_5",
        "context_with_next_sentence": true
    },
    {
        "source_sentence": "古昔諸王，盛年之時，恣受五欲，至於根熟，然後方捨國邑樂具，出家學道，此未足奇。",
        "from": "T03n0189_003:0637c24_6",
        "context_with_next_sentence": true
    },
    {
        "source_sentence": "太子今者於此壯年，能棄五欲，遠至此間，真為殊特；當勤精進，速度彼岸。』",
        "from": "T03n0189_003:0637c26_7",
        "context_with_next_sentence": true
    },
    {
        "source_sentence": "太子聞已，即答之曰：『我聞汝言，極為歡喜，汝可為我說斷生老病死之法，我今樂聞。』",
        "from": "T03n0189_003:0637c28_8",
        "context_with_next_sentence": true
    },
    {
        "source_sentence": "仙人答言：『善哉！",
        "from": "T03n0189_003:0638a01_9",
        "context_with_next_sentence": true
    },
    {
        "source_sentence": "善哉！』",
        "from": "T03n0189_003:0638a01_10",
        "context_with_next_sentence": true
    },
    {
        "source_sentence": "即便說曰：『眾生之始，始於冥初；從於冥初，起於我慢；從於我慢，生於癡心；從於癡心，生於染愛；從於染愛，生五微塵氣；從五微塵氣，生於五大；從於五大，生貪欲瞋恚等諸煩惱；於是流轉生老病死憂悲苦惱，今為太子，略言之耳。』",
        "from": "T03n0189_003:0638a01_11",
        "context_with_next_sentence": true
    },
    {
        "source_sentence": "「爾時太子，即便問曰：『我今已知汝之所說，生死根本，復何方便，而能斷之？』",
        "from": "T03n0189_003:0638a08_0",
        "context_with_next_sentence": true
    },
    {
        "source_sentence": "仙人答言：『若欲斷此生死本者，先當出家修持戒行，謙卑忍辱；住空閑處，修習禪定；離欲惡不善法，有覺有觀，得初禪；除覺觀定，生入喜心，得第二禪；捨喜心，得正念，具樂根，得第三禪；除苦樂，得淨念，入捨根，得第四禪，獲無想報。",
        "from": "T03n0189_003:0638a09_1",
        "context_with_next_sentence": true
    },
    {
        "source_sentence": "別有一師，說如此處，名為解脫；從定覺已，然後方知非解脫處。",
        "from": "T03n0189_003:0638a15_2",
        "context_with_next_sentence": true
    },
    {
        "source_sentence": "離色想，入空處；滅有對想，入識處；滅無量識想，唯觀一識，入無所有處；離於種種想，入非想非非想處；斯處名為究竟解脫，是諸學者之彼岸也。",
        "from": "T03n0189_003:0638a16_3",
        "context_with_next_sentence": true
    },
    {
        "source_sentence": "太子若欲斷於生老病死患者，應當修學如此之行。』",
        "from": "T03n0189_003:0638a21_0",
        "context_with_next_sentence": true
    },
    {
        "source_sentence": "「爾時太子，聞仙人言，心不喜樂。",
        "from": "T03n0189_003:0638a22_1",
        "context_with_next_sentence": true
    },
    {
        "source_sentence": "即自思惟：『其所知見，非究竟處，非是永斷諸結煩惱。』",
        "from": "T03n0189_003:0638a23_0",
        "context_with_next_sentence": true
    },
    {
        "source_sentence": "即便語言：『我今於汝所說法中，有所未解，今欲相問。』",
        "from": "T03n0189_003:0638a24_1",
        "context_with_next_sentence": true
    },
    {
        "source_sentence": "仙人答言：『敬從來意。』",
        "from": "T03n0189_003:0638a25_2",
        "context_with_next_sentence": true
    },
    {
        "source_sentence": "即問之曰：『非想非非想處，為有我耶？",
        "from": "T03n0189_003:0638a26_3",
        "context_with_next_sentence": true
    },
    {
        "source_sentence": "為無我耶？",
        "from": "T03n0189_003:0638a27_0",
        "context_with_next_sentence": true
    },
    {
        "source_sentence": "若言無我，不應言非想非非想；若言有我，我為有知？",
        "from": "T03n0189_003:0638a27_1",
        "context_with_next_sentence": true
    },
    {
        "source_sentence": "我為無知？",
        "from": "T03n0189_003:0638a28_2",
        "context_with_next_sentence": true
    },
    {
        "source_sentence": "我若無知，則同木石；我若有知，則有攀緣，既有攀緣，則有染著，以染著故，則非解脫。",
        "from": "T03n0189_003:0638a28_3",
        "context_with_next_sentence": true
    },
    {
        "source_sentence": "汝以盡於麤結，而不自知細結猶存；以是之故，謂為究竟，細結滋長，復受下生，以此故知非度彼岸。",
        "from": "T03n0189_003:0638b01_4",
        "context_with_next_sentence": true
    },
    {
        "source_sentence": "若能除我及以我想，一切盡捨，是則名為真解脫也。』",
        "from": "T03n0189_003:0638b04_5",
        "context_with_next_sentence": true
    },
    {
        "source_sentence": "仙人默然，心自思惟：『太子所說，甚為微妙。』",
        "from": "T03n0189_003:0638b05_6",
        "context_with_next_sentence": true
    },
    {
        "source_sentence": "「爾時太子，復問仙人：『汝年至幾而出家耶？",
        "from": "T03n0189_003:0638b07_0",
        "context_with_next_sentence": true
    },
    {
        "source_sentence": "修梵行來，復幾許年？』",
        "from": "T03n0189_003:0638b08_0",
        "context_with_next_sentence": true
    },
    {
        "source_sentence": "仙人答言：『我年十六，而便出家，修梵行來，一百四年。』",
        "from": "T03n0189_003:0638b08_1",
        "context_with_next_sentence": true
    },
    {
        "source_sentence": "太子聞已，而心念言：『出家以來，乃如是久，而所得法，正如此乎？』",
        "from": "T03n0189_003:0638b09_2",
        "context_with_next_sentence": true
    },
    {
        "source_sentence": "于時太子，為求勝法，即從坐起，與仙人別。",
        "from": "T03n0189_003:0638b11_3",
        "context_with_next_sentence": true
    },
    {
        "source_sentence": "爾時仙人，語太子言：『我久遠來，習此苦行，而所得果，正如此耳；汝是王種，云何而能修苦行耶？』",
        "from": "T03n0189_003:0638b12_4",
        "context_with_next_sentence": true
    },
    {
        "source_sentence": "太子答言：『如汝所修，非為苦也，別有最苦難行之道。』",
        "from": "T03n0189_003:0638b14_5",
        "context_with_next_sentence": true
    },
    {
        "source_sentence": "仙人既見太子智慧，又觀志意堅固不虧，知決定成一切種智，白太子言：『汝若道成，願先度我。』",
        "from": "T03n0189_003:0638b15_6",
        "context_with_next_sentence": true
    },
    {
        "source_sentence": "於是太子，答言：『善哉！』",
        "from": "T03n0189_003:0638b18_7",
        "context_with_next_sentence": true
    },
    {
        "source_sentence": "次至迦蘭所住之處，論議問答，亦復如是，太子即便前路而去。",
        "from": "T03n0189_003:0638b18_8",
        "context_with_next_sentence": true
    },
    {
        "source_sentence": "時二仙人，見太子去，各心念言：『太子智慧，深妙奇特，乃爾難測。』",
        "from": "T03n0189_003:0638b20_9",
        "context_with_next_sentence": true
    },
    {
        "source_sentence": "合掌奉送，絕視方還。",
        "from": "T03n0189_003:0638b21_10",
        "context_with_next_sentence": true
    },
    {
        "source_sentence": "「爾時太子，調伏阿羅邏、迦蘭二仙人已，即便前進迦闍山苦行林中，是憍陳如等五人所止住處；即於尼連禪河側，靜坐思惟：『觀眾生根，宜應六年苦行，而以度之。』",
        "from": "T03n0189_003:0638b23_0",
        "context_with_next_sentence": true
    },
    {
        "source_sentence": "思惟是已，便修苦行；於是諸天，奉獻麻米。",
        "from": "T03n0189_003:0638b26_1",
        "context_with_next_sentence": true
    },
    {
        "source_sentence": "太子為求正真道故，淨心守戒，日食一麻一米；設有乞者，亦以施之。",
        "from": "T03n0189_003:0638b27_2",
        "context_with_next_sentence": true
    },
    {
        "source_sentence": "「爾時憍陳如等五人，既見太子，端坐思惟，修於苦行，或日食一麻，或日食一米，或復二日，乃至七日，食一麻米。",
        "from": "T03n0189_003:0638c01_0",
        "context_with_next_sentence": true
    },
    {
        "source_sentence": "時憍陳如等，亦修苦行，供奉太子，不離其側；既見此已，即遣一人，還白王師及以大臣，具說太子所行之事。",
        "from": "T03n0189_003:0638c03_1",
        "context_with_next_sentence": true
    },
    {
        "source_sentence": "「爾時王師大臣，俱還宮門，顏貌愁悴，身形萎熟，猶如有人喪其所親，葬送既畢，抑忍而歸。",
        "from": "T03n0189_003:0638c06_2",
        "context_with_next_sentence": true
    },
    {
        "source_sentence": "時守門者，而白王言：『師與大臣，今在門外。』",
        "from": "T03n0189_003:0638c08_3",
        "context_with_next_sentence": true
    },
    {
        "source_sentence": "王既聞已，氣奔聲絕，身首纔動，時守門人，解王此意，即呼令前。",
        "from": "T03n0189_003:0638c09_4",
        "context_with_next_sentence": true
    },
    {
        "source_sentence": "王與相見，悲不能言；如是良久，微聲而問：『太子既是我之性命，卿等今者獨作此歸，我之性命，云何而存？』",
        "from": "T03n0189_003:0638c10_5",
        "context_with_next_sentence": true
    },
    {
        "source_sentence": "王師答言：『我奉王勅，尋求太子，便至跋伽仙人住處，訪覓太子；仙人語我太子所在并說太子所言之事。",
        "from": "T03n0189_003:0638c13_6",
        "context_with_next_sentence": true
    },
    {
        "source_sentence": "我便前行，而於中路，遇見太子，在於樹下，端坐思惟，相好光明，踰於日月；即向太子，具說大王摩訶波闍波提及耶輸陀羅憂苦之情。",
        "from": "T03n0189_003:0638c15_7",
        "context_with_next_sentence": true
    },
    {
        "source_sentence": "太子即以深重之聲，而見答言：「我豈不知父王親戚恩情深耶？",
        "from": "T03n0189_003:0638c18_8",
        "context_with_next_sentence": true
    },
    {
        "source_sentence": "但畏生死愛別離苦，為欲斷除故來此耳。」",
        "from": "T03n0189_003:0638c20_9",
        "context_with_next_sentence": true
    },
    {
        "source_sentence": "如是種種言辭所說，志意堅固，如須彌山不可移動，捨我而去，如棄草芥。",
        "from": "T03n0189_003:0638c21_10",
        "context_with_next_sentence": true
    },
    {
        "source_sentence": "爾時即便選擇五人，隨從給侍，伺察所在。",
        "from": "T03n0189_003:0638c23_11",
        "context_with_next_sentence": true
    },
    {
        "source_sentence": "所遣人中，有一人還，說言：「太子當至阿羅邏、迦蘭仙人之所，路由恒河，以天神力，而得渡水，至王舍城。",
        "from": "T03n0189_003:0638c24_12",
        "context_with_next_sentence": true
    },
    {
        "source_sentence": "時頻毘娑羅王，來詣太子，方便譬說，不應出家，分國共治，及以全與，并欲與兵令伐他國；太子亦復皆悉不受，即又前行達仙人所，而為說法，降伏其心；又至伽闍山苦行林中尼連禪河側，靜坐思惟，日食一麻一米。」』",
        "from": "T03n0189_003:0638c26_13",
        "context_with_next_sentence": true
    },
    {
        "source_sentence": "「爾時白淨王，聞王師大臣說彼使人如此語已；心大悲惱，舉體戰掉，身毛皆竪。",
        "from": "T03n0189_003:0639a03_0",
        "context_with_next_sentence": true
    },
    {
        "source_sentence": "即語王師及大臣言：『太子遂捨轉輪王位，父母親屬恩愛之樂，遠在深山，修此苦行；我今薄福，生失如此珍寶之子。』",
        "from": "T03n0189_003:0639a04_1",
        "context_with_next_sentence": true
    },
    {
        "source_sentence": "王即復以使人所言，向摩訶波闍波提及耶輸陀羅，而為說之。",
        "from": "T03n0189_003:0639a07_2",
        "context_with_next_sentence": true
    },
    {
        "source_sentence": "時白淨王，即便嚴駕五百乘車，摩訶波闍波提，及耶輸陀羅，亦復相與辦五百乘，一切資生，皆悉具足。",
        "from": "T03n0189_003:0639a09_3",
        "context_with_next_sentence": true
    },
    {
        "source_sentence": "即喚車匿，而語之言：『汝送太子，遠放深山，今復令汝領此千乘，載致資糧，送與太子；隨時供養，勿使乏少，盡更來請。』",
        "from": "T03n0189_003:0639a11_4",
        "context_with_next_sentence": true
    },
    {
        "source_sentence": "「車匿受勅，即領千乘，疾速而去。",
        "from": "T03n0189_003:0639a14_5",
        "context_with_next_sentence": true
    },
    {
        "source_sentence": "至太子所，見形消瘦，皮骨相連，血脉悉現，如波羅奢花；頭面禮足，悶絕於地，良久乃起，銜淚而言：『大王憶念太子，不捨日夜，今故遣我，領此千乘，載資生具，以餉太子。』",
        "from": "T03n0189_003:0639a14_6",
        "context_with_next_sentence": true
    },
    {
        "source_sentence": "于時太子，答車匿言：『我違父母，及捨國土，遠來在此，為求至道。",
        "from": "T03n0189_003:0639a18_7",
        "context_with_next_sentence": true
    },
    {
        "source_sentence": "云何當復受此餉耶？』",
        "from": "T03n0189_003:0639a20_8",
        "context_with_next_sentence": true
    },
    {
        "source_sentence": "爾時車匿，聞此語已，心自思惟：『太子今者既不肯受如此資供，我當別覓一人，領此千乘，還歸王所，我住於此，奉事太子。』",
        "from": "T03n0189_003:0639a21_0",
        "context_with_next_sentence": true
    },
    {
        "source_sentence": "即差一人，領車而去。",
        "from": "T03n0189_003:0639a23_1",
        "context_with_next_sentence": true
    },
    {
        "source_sentence": "於是車匿，密侍太子，不離晨昏。",
        "from": "T03n0189_003:0639a24_2",
        "context_with_next_sentence": true
    },
    {
        "source_sentence": "「爾時太子，心自念言：『我今日食一麻一米，乃至七日食一麻米，身形消瘦，有若枯木；修於苦行，垂滿六年，不得解脫，故知非道；不如昔在閻浮樹下，所思惟法，離欲寂靜，是最真正。",
        "from": "T03n0189_003:0639a25_3",
        "context_with_next_sentence": true
    },
    {
        "source_sentence": "今我若復以此羸身，而取道者，彼諸外道，當言自餓是般涅槃因；我今雖復節節有那羅延力，亦不以此而取道果，我當受食然後成道。』",
        "from": "T03n0189_003:0639a29_4",
        "context_with_next_sentence": true
    },
    {
        "source_sentence": "作是念已，即從坐起，至尼連禪河，入水洗浴。",
        "from": "T03n0189_003:0639b03_5",
        "context_with_next_sentence": true
    },
    {
        "source_sentence": "洗浴既畢，身體羸瘠，不能自出；天神來下，為按樹枝，得攀出池。",
        "from": "T03n0189_003:0639b04_6",
        "context_with_next_sentence": true
    },
    {
        "source_sentence": "時彼林外，有一牧牛女人，名難陀波羅，時淨居天，來下勸言：『太子今者在於林中，汝可供養。』",
        "from": "T03n0189_003:0639b06_7",
        "context_with_next_sentence": true
    },
    {
        "source_sentence": "女人聞已，心大歡喜，于時地中，自然而生千葉蓮花，花上有乳糜。",
        "from": "T03n0189_003:0639b08_8",
        "context_with_next_sentence": true
    },
    {
        "source_sentence": "女人見此，生奇特心，即取乳糜，至太子所，頭面禮足，而以奉上。",
        "from": "T03n0189_003:0639b10_9",
        "context_with_next_sentence": true
    },
    {
        "source_sentence": "太子即便受彼女施，而呪願之：『今所施食，欲令食者，得充氣力；當使施家得膽得喜，安樂無病，終保年壽，智慧具足。』",
        "from": "T03n0189_003:0639b11_10",
        "context_with_next_sentence": true
    },
    {
        "source_sentence": "太子即復作如是言：『我為成熟一切眾生故，受此食。』",
        "from": "T03n0189_003:0639b14_11",
        "context_with_next_sentence": true
    },
    {
        "source_sentence": "呪願訖已，即受食之；身體光悅，氣力充足，堪受菩提。",
        "from": "T03n0189_003:0639b15_12",
        "context_with_next_sentence": true
    },
    {
        "source_sentence": "「爾時五人，既見此事，驚而怪之，謂為退轉，各還所住。",
        "from": "T03n0189_003:0639b18_0",
        "context_with_next_sentence": true
    },
    {
        "source_sentence": "菩薩獨行，趣畢波羅樹，自發願言：『坐彼樹下，我道不成，要終不起。』",
        "from": "T03n0189_003:0639b19_1",
        "context_with_next_sentence": true
    },
    {
        "source_sentence": "菩薩德重，地不能勝，于時步步地為震動，出大音聲。",
        "from": "T03n0189_003:0639b20_2",
        "context_with_next_sentence": true
    },
    {
        "source_sentence": "爾時盲龍，聞地動嚮，心大歡喜，兩目開明：『曾見先佛有此瑞應。』",
        "from": "T03n0189_003:0639b22_3",
        "context_with_next_sentence": true
    },
    {
        "source_sentence": "作是念已，從地踊出，禮菩薩足。",
        "from": "T03n0189_003:0639b23_4",
        "context_with_next_sentence": true
    },
    {
        "source_sentence": "時有五百青雀，飛騰虛空，右繞菩薩；雜色瑞雲，及以香風，而隨映拂。",
        "from": "T03n0189_003:0639b24_5",
        "context_with_next_sentence": true
    },
    {
        "source_sentence": "爾時盲龍，以偈讚曰：「『菩薩足踐處，　　地皆六種震，　　發大深遠音，　　我聞眼開明；　　又見虛空中，　　青雀繞菩薩，　　瑞雲極鮮映，　　香風甚清涼。",
        "from": "T03n0189_003:0639b26_6",
        "context_with_next_sentence": true
    },
    {
        "source_sentence": "　　此菩薩瑞相，　　悉同過去佛；　　以是知菩薩，　　必定成正覺。』",
        "from": "T03n0189_003:0639c02_0",
        "context_with_next_sentence": true
    },
    {
        "source_sentence": "「於是菩薩，則自思惟：『過去諸佛，以何為座，成無上道？』",
        "from": "T03n0189_003:0639c04_0",
        "context_with_next_sentence": true
    },
    {
        "source_sentence": "即便自知以草為座。",
        "from": "T03n0189_003:0639c05_1",
        "context_with_next_sentence": true
    },
    {
        "source_sentence": "釋提桓因，化為凡人，執淨軟草。",
        "from": "T03n0189_003:0639c05_2",
        "context_with_next_sentence": true
    },
    {
        "source_sentence": "菩薩問言：『汝名何等？』",
        "from": "T03n0189_003:0639c06_3",
        "context_with_next_sentence": true
    },
    {
        "source_sentence": "答：『名吉祥。』",
        "from": "T03n0189_003:0639c07_0",
        "context_with_next_sentence": true
    },
    {
        "source_sentence": "菩薩聞之，心大歡喜，我破不吉，以成吉祥。",
        "from": "T03n0189_003:0639c07_1",
        "context_with_next_sentence": true
    },
    {
        "source_sentence": "菩薩又言：『汝手中草，此可得不？』",
        "from": "T03n0189_003:0639c08_2",
        "context_with_next_sentence": true
    },
    {
        "source_sentence": "於是吉祥，即便授草，以與菩薩。",
        "from": "T03n0189_003:0639c09_0",
        "context_with_next_sentence": true
    },
    {
        "source_sentence": "因發願言：『菩薩道成，願先度我。』",
        "from": "T03n0189_003:0639c09_1",
        "context_with_next_sentence": true
    },
    {
        "source_sentence": "菩薩受已，敷以為座，而於草上，結加趺坐：『如過去佛所坐之法，而自誓言：「不成正覺，不起此座。」",
        "from": "T03n0189_003:0639c10_2",
        "context_with_next_sentence": true
    },
    {
        "source_sentence": "我亦如是。』",
        "from": "T03n0189_003:0639c12_3",
        "context_with_next_sentence": true
    },
    {
        "source_sentence": "發此誓時，天龍鬼神，皆悉歡喜；清涼好風，從四方來，禽獸息嚮，樹不鳴條，遊雲飛塵，皆悉澄淨，知是菩薩，必成道相。",
        "from": "T03n0189_003:0639c13_4",
        "context_with_next_sentence": true
    },
    {
        "source_sentence": "「爾時菩薩，在於樹下，發誓言時，天龍八部，皆悉歡喜，於虛空中，踊躍讚歎。",
        "from": "T03n0189_003:0639c16_0",
        "context_with_next_sentence": true
    },
    {
        "source_sentence": "時第六天魔王宮殿，自然動搖；於是魔王，心大懊惱，精神躁擾，聲味不御，而自念言：『沙門瞿曇，今在樹下，捨於五欲，端坐思惟，不久當成正覺之道；其道若成，廣度一切，超越我境。",
        "from": "T03n0189_003:0639c17_1",
        "context_with_next_sentence": true
    },
    {
        "source_sentence": "及道未成，往壞亂之。』",
        "from": "T03n0189_003:0639c21_2",
        "context_with_next_sentence": true
    },
    {
        "source_sentence": "「爾時魔子薩陀，見父憔悴，而往白言：『不審父王，何故憂慼？』",
        "from": "T03n0189_003:0639c23_0",
        "context_with_next_sentence": true
    },
    {
        "source_sentence": "魔王答言：『沙門瞿曇，今坐樹下，其道將成超越於我，今欲壞之。』",
        "from": "T03n0189_003:0639c24_1",
        "context_with_next_sentence": true
    },
    {
        "source_sentence": "魔子即便前諫父言：『菩薩清淨，超出三界，神通智慧，無不明了，天龍八部，咸共稱讚。",
        "from": "T03n0189_003:0639c25_2",
        "context_with_next_sentence": true
    },
    {
        "source_sentence": "此非父王所能摧屈，不須造惡自招禍咎。』",
        "from": "T03n0189_003:0639c27_3",
        "context_with_next_sentence": true
    },
    {
        "source_sentence": "魔有三女，形容儀貌，極為端正，妖冶巧媚，善能惑人，於天女中，最為第一，熏以名香，佩好瓔珞，一名染欲；二名能悅人；三名可愛樂。",
        "from": "T03n0189_003:0639c28_4",
        "context_with_next_sentence": true
    },
    {
        "source_sentence": "三女俱前白其父言：『不審今者何故憂愁？』",
        "from": "T03n0189_003:0640a03_5",
        "context_with_next_sentence": true
    },
    {
        "source_sentence": "父即寫心，語諸女言：『世間今有沙門瞿曇，身被法鎧，執自在弓，鏃智慧箭，欲伏眾生壞我境界。",
        "from": "T03n0189_003:0640a04_6",
        "context_with_next_sentence": true
    },
    {
        "source_sentence": "我若不如，眾生信彼，皆悉歸依，我土則空，是故愁耳；及未成道，欲往摧挫壞其橋梁。』",
        "from": "T03n0189_003:0640a06_7",
        "context_with_next_sentence": true
    },
    {
        "source_sentence": "於是魔王，手執強弓，又持五箭；男女眷屬，俱時往彼畢波羅樹下。",
        "from": "T03n0189_003:0640a08_8",
        "context_with_next_sentence": true
    },
    {
        "source_sentence": "見於牟尼，寂然不動，欲度生死三有之海。",
        "from": "T03n0189_003:0640a10_0",
        "context_with_next_sentence": true
    },
    {
        "source_sentence": "「爾時魔王，左手執弓，右手調箭，語菩薩言：『汝剎利種，死甚可畏，何不速起？",
        "from": "T03n0189_003:0640a11_0",
        "context_with_next_sentence": true
    },
    {
        "source_sentence": "宜應修汝轉輪王業，捨出家法，習於施會，得生天樂，此道第一勝先所行；汝是剎利轉輪王種，而為乞士，此非所應。",
        "from": "T03n0189_003:0640a12_1",
        "context_with_next_sentence": true
    },
    {
        "source_sentence": "今若不起，但好安坐，勿捨本誓。",
        "from": "T03n0189_003:0640a15_2",
        "context_with_next_sentence": true
    },
    {
        "source_sentence": "我試射汝，一放利箭，苦行仙人，聞我箭聲，莫不驚怖，惛迷失性，況汝瞿曇，能堪此毒？",
        "from": "T03n0189_003:0640a16_3",
        "context_with_next_sentence": true
    },
    {
        "source_sentence": "汝若速起，可得安全。』",
        "from": "T03n0189_003:0640a18_4",
        "context_with_next_sentence": true
    },
    {
        "source_sentence": "魔說此語，以怖菩薩，菩薩怡然，不驚不動；魔王即便挽弓放箭，并進天女。",
        "from": "T03n0189_003:0640a18_5",
        "context_with_next_sentence": true
    },
    {
        "source_sentence": "菩薩爾時，眼不視箭，箭停空中，其鏃下向，變成蓮花。",
        "from": "T03n0189_003:0640a20_6",
        "context_with_next_sentence": true
    },
    {
        "source_sentence": "「時三天女，白菩薩言：『仁者至德，天人所敬，應有供侍；我等今者年在盛時，天女端正，無踰我者；天今遣我，以相供給，晨昏寢臥，願侍左右。』",
        "from": "T03n0189_003:0640a21_7",
        "context_with_next_sentence": true
    },
    {
        "source_sentence": "菩薩答言：『汝植小善，得為天身，不念無常，而作妖媚，形體雖美，而心不端，淫惑不善，死必當墮三惡道中，受鳥獸身，免之甚難；汝等今者欲亂定意，非清淨心，今便可去，吾不相須。』",
        "from": "T03n0189_003:0640a25_8",
        "context_with_next_sentence": true
    },
    {
        "source_sentence": "時三天女，變成老姥，頭白面皺，齒落垂涎，肉消骨立，腹大如鼓，柱杖羸步，不能自復。",
        "from": "T03n0189_003:0640a29_9",
        "context_with_next_sentence": true
    },
    {
        "source_sentence": "「魔王既見如是堅固，心自思惟：『我昔曾於雪山之中，射此摩醯首羅，即便恐懼，退其善心；而今不辦動於瞿曇，既非此箭及我三女，所能移轉，令生愛恚。",
        "from": "T03n0189_003:0640b02_10",
        "context_with_next_sentence": true
    },
    {
        "source_sentence": "當復更作他餘方便。』",
        "from": "T03n0189_003:0640b06_11",
        "context_with_next_sentence": true
    },
    {
        "source_sentence": "即以軟語，誘菩薩言：『汝若不樂人間受樂，今者便可上昇天宮；我捨天位及五欲具，悉持與汝。』",
        "from": "T03n0189_003:0640b06_12",
        "context_with_next_sentence": true
    },
    {
        "source_sentence": "菩薩答言：『汝於先世，修少施因，今故得為自在天王；此福有期，要還下生沈溺三塗，出濟甚難；此為罪因，非我所須。』",
        "from": "T03n0189_003:0640b09_13",
        "context_with_next_sentence": true
    },
    {
        "source_sentence": "魔語菩薩：『我之果報，是汝所知；汝之果報，誰復知者。』",
        "from": "T03n0189_003:0640b11_14",
        "context_with_next_sentence": true
    },
    {
        "source_sentence": "菩薩答言：『我之果報，唯此地知。』",
        "from": "T03n0189_003:0640b13_15",
        "context_with_next_sentence": true
    },
    {
        "source_sentence": "說此語已，于時大地，六種震動；於是地神，持七寶瓶，滿中蓮花，從地踊出，而語魔言：『菩薩昔以頭目髓腦，以施於人，所出之血，浸潤大地；國城妻子象馬珍寶，而用布施，不可稱計；為求無上正真之道，以是之故，汝今不應惱亂菩薩。』",
        "from": "T03n0189_003:0640b13_16",
        "context_with_next_sentence": true
    },
    {
        "source_sentence": "魔聞是已，心生怖懼，身毛皆竪；時彼地神，禮菩薩足，以花供養，忽然不現。",
        "from": "T03n0189_003:0640b19_17",
        "context_with_next_sentence": true
    },
    {
        "source_sentence": "◎◎「爾時魔王，即自思惟：『我以強弓利箭并及三女，兼以方便和言誘之，不能壞亂此瞿曇心。",
        "from": "T03n0189_003:0640b21_18",
        "context_with_next_sentence": true
    },
    {
        "source_sentence": "今當更設諸種方便，廣集軍眾，以力迫脅。』",
        "from": "T03n0189_003:0640b24_19",
        "context_with_next_sentence": true
    },
    {
        "source_sentence": "作是念時，其諸軍眾，忽然來至，充滿虛空，形貌各異，或執戟操劍，頭戴大樹，手執金杵，種種戰具，皆悉備足；或猪魚驢馬、師子龍頭、熊羆虎兕，及諸獸頭；或一身多頭；或面各一目；或眾多目；或大腹長身；或羸瘦無腹；或長脚大膝；或大脚肥腨；或長爪利牙；或頭在胸前；或兩足多身；或大面傍面；或色如灰土；或身放烟焰；或象身擔山；或被髮裸形；或復面色半赤半白；或脣垂至地；或上褰覆；面或身著虎皮；或師子蛇皮；或蛇遍纏身；或頭上火燃；或瞋目努臂；或傍行跳擲；或空中旋轉；或馳步吼嚇；有如是等諸惡類形不可稱數，圍繞菩薩。",
        "from": "T03n0189_003:0640b25_20",
        "context_with_next_sentence": true
    },
    {
        "source_sentence": "或復有欲裂菩薩身；或四方烟起，焱焰衝天或狂音奮發，震動山谷，風火烟塵，暗無所見；四大海水，一時涌沸。",
        "from": "T03n0189_003:0640c09_21",
        "context_with_next_sentence": true
    },
    {
        "source_sentence": "「護法天人，諸龍鬼等，悉忿魔眾，瞋恚增盛，毛孔血流。",
        "from": "T03n0189_003:0640c11_22",
        "context_with_next_sentence": true
    },
    {
        "source_sentence": "淨居天眾，見此惡魔惱亂菩薩；以慈悲心，而愍傷之；於是來下，側塞虛空。",
        "from": "T03n0189_003:0640c13_0",
        "context_with_next_sentence": true
    },
    {
        "source_sentence": "見魔軍眾，無量無邊，圍繞菩薩，發大惡聲，震動天地；菩薩心定，顏無異相，猶如師子處於鹿群。",
        "from": "T03n0189_003:0640c14_1",
        "context_with_next_sentence": true
    },
    {
        "source_sentence": "皆悉歎言：『嗚呼奇哉！",
        "from": "T03n0189_003:0640c17_2",
        "context_with_next_sentence": true
    },
    {
        "source_sentence": "未曾有也，菩薩決定當成正覺。』",
        "from": "T03n0189_003:0640c17_3",
        "context_with_next_sentence": true
    },
    {
        "source_sentence": "是諸魔眾，互相催切，各盡威力，摧破菩薩；或角目切齒；或橫飛亂擲；菩薩觀之，如童子戲；魔益愁忿懟，更增戰力。",
        "from": "T03n0189_003:0640c18_4",
        "context_with_next_sentence": true
    },
    {
        "source_sentence": "菩薩以慈悲力故，令抱石者，不能勝舉；其勝舉者，不能得下；飛刀舞劍，停於空中；電雷雨火，成五色華；惡龍吐毒，變成香風；諸惡類形，欲毀菩薩，不能得動。",
        "from": "T03n0189_003:0640c21_0",
        "context_with_next_sentence": true
    },
    {
        "source_sentence": "魔有姊妹，一名彌伽，二名迦利，各各以手執髑髏器，在菩薩前作諸異狀，惱亂菩薩。",
        "from": "T03n0189_003:0640c24_1",
        "context_with_next_sentence": true
    },
    {
        "source_sentence": "是諸魔眾，種種醜身，欲怖菩薩，終不能動菩薩一毛，魔益憂愁。",
        "from": "T03n0189_003:0640c26_2",
        "context_with_next_sentence": true
    },
    {
        "source_sentence": "「空中有神，名曰負多，隱身而言：『我於今者見牟尼尊，心意泰然，無怨恨想；是諸魔眾，起於毒心，於無怨處，而橫生忿。",
        "from": "T03n0189_003:0640c28_3",
        "context_with_next_sentence": true
    },
    {
        "source_sentence": "是癡惡魔，徒自疲勞，永無所得。",
        "from": "T03n0189_003:0641a02_4",
        "context_with_next_sentence": true
    },
    {
        "source_sentence": "今日宜應捨恚害心，汝口乃可吹須彌山，令其崩倒；火可令冷；水可令熱；地性堅強可令柔軟；汝不能壞菩薩歷劫修習善果，正思惟定，精勤方便，淨智慧光，此四功德，無能斷截；為作留難，不成正覺，如千日照必能除暗；鑽木得火，穿地得水，精勤方便，無求不得。",
        "from": "T03n0189_003:0641a02_5",
        "context_with_next_sentence": true
    },
    {
        "source_sentence": "世間眾生，沒於三毒，無有救者，菩薩慈悲，求智慧藥，為世除患。",
        "from": "T03n0189_003:0641a09_6",
        "context_with_next_sentence": true
    },
    {
        "source_sentence": "汝今云何而惱亂之？",
        "from": "T03n0189_003:0641a10_7",
        "context_with_next_sentence": true
    },
    {
        "source_sentence": "世間眾生，癡惑無智，悉著邪見；今設法眼，修習正路，欲導眾生。",
        "from": "T03n0189_003:0641a11_8",
        "context_with_next_sentence": true
    },
    {
        "source_sentence": "汝今云何惱亂導師？",
        "from": "T03n0189_003:0641a12_9",
        "context_with_next_sentence": true
    },
    {
        "source_sentence": "是則不可。",
        "from": "T03n0189_003:0641a13_10",
        "context_with_next_sentence": true
    },
    {
        "source_sentence": "譬如在於曠野之中，而欲欺誑商人導師。",
        "from": "T03n0189_003:0641a13_11",
        "context_with_next_sentence": true
    },
    {
        "source_sentence": "眾生墮大黑暗之中，茫然不知所止之處，菩薩為然大智慧燈。",
        "from": "T03n0189_003:0641a14_12",
        "context_with_next_sentence": true
    },
    {
        "source_sentence": "汝今云何欲吹令滅？",
        "from": "T03n0189_003:0641a16_13",
        "context_with_next_sentence": true
    },
    {
        "source_sentence": "眾生今者沒生死海，菩薩為修智慧寶船。",
        "from": "T03n0189_003:0641a16_14",
        "context_with_next_sentence": true
    },
    {
        "source_sentence": "汝今云何欲令沈溺？",
        "from": "T03n0189_003:0641a17_15",
        "context_with_next_sentence": true
    },
    {
        "source_sentence": "忍辱為牙，堅固為根，無上大法以為大果。",
        "from": "T03n0189_003:0641a18_16",
        "context_with_next_sentence": true
    },
    {
        "source_sentence": "汝今云何而欲攻伐？",
        "from": "T03n0189_003:0641a19_17",
        "context_with_next_sentence": true
    },
    {
        "source_sentence": "貪恚癡鏁，縛諸眾生，菩薩苦行，欲為解之；今日決定於此樹下，結加趺坐，成無上道。",
        "from": "T03n0189_003:0641a19_18",
        "context_with_next_sentence": true
    },
    {
        "source_sentence": "此地乃是過去諸佛金剛之座；餘方悉轉，斯處不動，堪受妙定，非汝所摧。",
        "from": "T03n0189_003:0641a21_19",
        "context_with_next_sentence": true
    },
    {
        "source_sentence": "汝今宜應生欣慶心，息憍慢意，修知識想，而奉事之。』",
        "from": "T03n0189_003:0641a23_20",
        "context_with_next_sentence": true
    },
    {
        "source_sentence": "「是時魔王，聞空中聲，又見菩薩恬然不異，魔心慙愧，捨離憍慢，即便復道，還歸天宮。",
        "from": "T03n0189_003:0641a24_21",
        "context_with_next_sentence": true
    },
    {
        "source_sentence": "群魔憂慼，悉皆崩散，情意沮悴，無復威武，諸鬪戰具，縱撗林野。",
        "from": "T03n0189_003:0641a26_22",
        "context_with_next_sentence": true
    },
    {
        "source_sentence": "當於惡魔退散之時，菩薩心淨，湛然不動。",
        "from": "T03n0189_003:0641a28_23",
        "context_with_next_sentence": true
    },
    {
        "source_sentence": "天無烟霧，風不搖條；落日停光，倍更明盛；澄月映徹，眾星燦朗；幽隱暗暝，無復障礙；虛空諸天雨妙花香，作眾伎樂，供養菩薩。",
        "from": "T03n0189_003:0641a29_24",
        "context_with_next_sentence": true
    },
    {
        "source_sentence": "「爾時菩薩，以慈悲力，於二月七日夜，降伏魔已，放大光明；即便入定思惟真諦，於諸法中，禪定自在；悉知過去所造善惡，從此生彼，父母眷屬，貧富貴賤，壽夭長短，及名姓字，皆悉明了，即於眾生，起大悲心。",
        "from": "T03n0189_003:0641b04_0",
        "context_with_next_sentence": true
    },
    {
        "source_sentence": "而自念言：『一切眾生，無救濟者，輪迴五道，不知出津，皆悉虛偽，無有真實；而於其中，橫生苦樂。』",
        "from": "T03n0189_003:0641b09_0",
        "context_with_next_sentence": true
    },
    {
        "source_sentence": "作是思惟，至初夜盡。",
        "from": "T03n0189_003:0641b11_1",
        "context_with_next_sentence": true
    },
    {
        "source_sentence": "「爾時菩薩，既至中夜，即得天眼；觀察世間，皆悉徹見，如明鏡中，自覩面像。",
        "from": "T03n0189_003:0641b12_0",
        "context_with_next_sentence": true
    },
    {
        "source_sentence": "見諸眾生，種類無量，死此生彼，隨行善惡，受苦樂報。",
        "from": "T03n0189_003:0641b13_1",
        "context_with_next_sentence": true
    },
    {
        "source_sentence": "見地獄中考治眾生，或洋銅灌口；或抱銅柱；或臥鐵床；或以鐵鑊而煎煮之；或於火上而加丳炙；或為虎狼鷹犬所食；或有避火依於樹下，樹葉墜落，皆成刀劍，割截其身；或以斧鋸解剔肢體；或擲熱沸灰河之中；或復擲於糞屎坑中；受如是等種種諸苦，以業報故，命終不死。",
        "from": "T03n0189_003:0641b15_0",
        "context_with_next_sentence": true
    },
    {
        "source_sentence": "菩薩既見如此事已，而心思惟：『此等眾生，本造惡業，為世樂故，而今得果，極為大苦；若人有見如此惡報，無復更應作不善想。』",
        "from": "T03n0189_003:0641b21_1",
        "context_with_next_sentence": true
    },
    {
        "source_sentence": "「爾時菩薩，復觀畜生，隨種種行，受雜醜形；或復有為骨肉筋角皮牙毛羽而受殺者；或復為人負荷重擔，飢渴乏極，人無知者；或穿其鼻；或鈎其首；常以身肉，而供於人，還與其類，更相食噉；受於如是種種之苦。",
        "from": "T03n0189_003:0641b25_0",
        "context_with_next_sentence": true
    },
    {
        "source_sentence": "菩薩既見，生大悲心，即自思惟：『斯等眾生，恒以身力，而供於人，又加楚撻飢渴之苦，皆是本修惡行果報。』",
        "from": "T03n0189_003:0641c01_1",
        "context_with_next_sentence": true
    },
    {
        "source_sentence": "「爾時菩薩，次觀餓鬼；見其恒居黑闇之中，未曾暫覩日月之光；還是其類，亦不相見；受形長大，腹如太山，咽頸若針，口中恒有大火熾燃；常為飢渴之所燋迫，千億萬歲，不聞食聲；設值天雨灑其上者變成火珠；或時過臨江海河池，水即化為熱銅燋炭；動身舉步聲，如人牽五百乘車，支體節節，皆悉火然。",
        "from": "T03n0189_003:0641c03_2",
        "context_with_next_sentence": true
    },
    {
        "source_sentence": "菩薩既見受如是等種種諸苦，起大悲心，而自思惟：『斯等皆為本造慳貪積財不施故，令今者受斯罪報。",
        "from": "T03n0189_003:0641c10_3",
        "context_with_next_sentence": true
    },
    {
        "source_sentence": "若人見彼受此苦痛，宜應惠施勿生恡惜；設使無財，亦應割肉以用布施。』",
        "from": "T03n0189_003:0641c13_4",
        "context_with_next_sentence": true
    },
    {
        "source_sentence": "「爾時菩薩，次復觀人，見從中陰始欲入胎，父母和合，以顛倒想，起於愛心；即以不淨，而為己身；既處胎已，在於生熟二藏之間，熏炙身體，如地獄苦；至滿十月，然後方生；初生之時，而為外人之所抱執，麤澁苦痛，如被刀劍；如是不久，復歸老死，更為嬰兒，輪轉五道，不能自悟。",
        "from": "T03n0189_003:0641c15_5",
        "context_with_next_sentence": true
    },
    {
        "source_sentence": "菩薩見已，起大悲心，而自思惟：『眾生皆有如斯之患，云何於中，躭著五欲，撗計為樂，而不能斷顛倒根本。』",
        "from": "T03n0189_003:0641c21_6",
        "context_with_next_sentence": true
    },
    {
        "source_sentence": "「爾時菩薩，次觀諸天，見彼天子，其身清淨，不受塵垢，如真琉璃，有大光明，兩目不瞬；或有居在須彌山頂；或復居在須彌四鎮；或復居在虛空之中；心常歡悅，無不適事，奏天美樂以自娛樂，不識晝夜；四方諸趣，無不絕妙；視東躭著，彌歲忘轉；瞻西躭湎，經年不迴；乃至南北，皆亦如是；飲食衣服，應念即至。",
        "from": "T03n0189_003:0641c24_7",
        "context_with_next_sentence": true
    },
    {
        "source_sentence": "雖有如此適意之事，猶為欲火之所煎燋，又見彼天福盡之時，五死相現：一者、頭上花萎；二者、眼瞬；三者、身上光滅；四者、腋下汗出；五者、自然離於本座。",
        "from": "T03n0189_003:0642a02_8",
        "context_with_next_sentence": true
    },
    {
        "source_sentence": "其諸眷屬，見天子身五死相現，心生戀慕；天子亦復自見己身，有五死相；又見眷屬戀慕於己，當爾之時，生大苦惱。",
        "from": "T03n0189_003:0642a06_9",
        "context_with_next_sentence": true
    },
    {
        "source_sentence": "菩薩既見彼諸天子有如是事，起大悲心，而自思惟：『此諸天子，本修少善，得受天樂，果報將盡，生大苦惱；既命終已，捨彼天身，或有墮於三惡道中；本造善行，為求樂報；而今所得，少樂多苦，譬如飢人噉雜毒食，初雖為美，終成大患。",
        "from": "T03n0189_003:0642a09_0",
        "context_with_next_sentence": true
    },
    {
        "source_sentence": "云何智者，貪樂此耶？",
        "from": "T03n0189_003:0642a14_1",
        "context_with_next_sentence": true
    },
    {
        "source_sentence": "色無色界諸天，見壽命長，便謂常樂；既見變壞，生大苦惱，即起邪見，謗無因果；以此事故，輪迴三塗，備受諸苦。』",
        "from": "T03n0189_003:0642a15_2",
        "context_with_next_sentence": true
    },
    {
        "source_sentence": "「菩薩以天眼力，觀察五道，起大悲心，而自思惟：『三界之中，無有一樂。』",
        "from": "T03n0189_003:0642a17_3",
        "context_with_next_sentence": true
    },
    {
        "source_sentence": "如是思惟至中夜盡。",
        "from": "T03n0189_003:0642a19_4",
        "context_with_next_sentence": true
    },
    {
        "source_sentence": "「爾時菩薩，至第三夜，觀眾生性，以何因緣，而有老死？",
        "from": "T03n0189_003:0642a19_5",
        "context_with_next_sentence": true
    },
    {
        "source_sentence": "即知老死，以生為本，若離於生，則無老死；又復此生，不從天生，不從自生；非無緣生，從因緣生；因於欲有、色有、無色有業生。",
        "from": "T03n0189_003:0642a21_6",
        "context_with_next_sentence": true
    },
    {
        "source_sentence": "又觀三有業從何而生？",
        "from": "T03n0189_003:0642a24_7",
        "context_with_next_sentence": true
    },
    {
        "source_sentence": "即知三有業從四取生。",
        "from": "T03n0189_003:0642a24_8",
        "context_with_next_sentence": true
    },
    {
        "source_sentence": "又觀四取從何而生？",
        "from": "T03n0189_003:0642a25_9",
        "context_with_next_sentence": true
    },
    {
        "source_sentence": "即知四取從愛而生。",
        "from": "T03n0189_003:0642a25_10",
        "context_with_next_sentence": true
    },
    {
        "source_sentence": "又復觀愛從何而生？",
        "from": "T03n0189_003:0642a26_11",
        "context_with_next_sentence": true
    },
    {
        "source_sentence": "即便知愛從受而生。",
        "from": "T03n0189_003:0642a26_12",
        "context_with_next_sentence": true
    },
    {
        "source_sentence": "又復觀受從何而生？",
        "from": "T03n0189_003:0642a27_13",
        "context_with_next_sentence": true
    },
    {
        "source_sentence": "即便知受從觸而生。",
        "from": "T03n0189_003:0642a27_14",
        "context_with_next_sentence": true
    },
    {
        "source_sentence": "又復觀觸從何而生？",
        "from": "T03n0189_003:0642a28_15",
        "context_with_next_sentence": true
    },
    {
        "source_sentence": "即便知觸從六入生。",
        "from": "T03n0189_003:0642a28_16",
        "context_with_next_sentence": true
    },
    {
        "source_sentence": "又觀六入從何而生？",
        "from": "T03n0189_003:0642a29_17",
        "context_with_next_sentence": true
    },
    {
        "source_sentence": "即知六入從名色生。",
        "from": "T03n0189_003:0642a29_18",
        "context_with_next_sentence": true
    },
    {
        "source_sentence": "又觀名色從何而生？",
        "from": "T03n0189_003:0642b01_19",
        "context_with_next_sentence": true
    },
    {
        "source_sentence": "即知名色從識而生。",
        "from": "T03n0189_003:0642b01_20",
        "context_with_next_sentence": true
    },
    {
        "source_sentence": "又復觀識從何而生？",
        "from": "T03n0189_003:0642b02_21",
        "context_with_next_sentence": true
    },
    {
        "source_sentence": "即便知識從行而生。",
        "from": "T03n0189_003:0642b02_22",
        "context_with_next_sentence": true
    },
    {
        "source_sentence": "又復觀行從何而生？",
        "from": "T03n0189_003:0642b03_23",
        "context_with_next_sentence": true
    },
    {
        "source_sentence": "即便知行從無明生。",
        "from": "T03n0189_003:0642b03_24",
        "context_with_next_sentence": true
    },
    {
        "source_sentence": "若滅無明則行滅；行滅則識滅；識滅則名色滅；名色滅則六入滅；六入滅則觸滅；觸滅則受滅；受滅則愛滅；愛滅則取滅；取滅則有滅；有滅則生滅；生滅則老死憂悲苦惱滅。",
        "from": "T03n0189_003:0642b04_25",
        "context_with_next_sentence": true
    },
    {
        "source_sentence": "如是逆順，觀十二因緣，第三夜分，破於無明；明相出時，得智慧光，斷於習障，成一切種智。",
        "from": "T03n0189_003:0642b08_26",
        "context_with_next_sentence": true
    },
    {
        "source_sentence": "「爾時如來，心自思惟：『八正聖道，是三世諸佛之所履行，趣般涅槃路；我今已踐，智慧通達，無所罣礙。』",
        "from": "T03n0189_003:0642b11_0",
        "context_with_next_sentence": true
    },
    {
        "source_sentence": "于時大地，十八相動，遊霞飛塵，皆悉澄淨，天鼓自然，而發妙聲，香風徐起，柔軟清涼，雜色瑞雲，降甘露雨，園林花果，榮不待時。",
        "from": "T03n0189_003:0642b13_1",
        "context_with_next_sentence": true
    },
    {
        "source_sentence": "又雨曼陀羅花、摩訶曼陀羅花、曼殊沙花、摩訶曼殊沙花、金花、銀花、琉璃等花；七寶蓮花，繞菩提樹，滿三十六踰闍那。",
        "from": "T03n0189_003:0642b16_2",
        "context_with_next_sentence": true
    },
    {
        "source_sentence": "是時諸天，作天伎樂散花燒香，歌唄讚歎，執天寶蓋及以幢幡，充塞虛空，供養如來。",
        "from": "T03n0189_003:0642b19_3",
        "context_with_next_sentence": true
    },
    {
        "source_sentence": "龍神八部，所設供養，亦復如是。",
        "from": "T03n0189_003:0642b21_4",
        "context_with_next_sentence": true
    },
    {
        "source_sentence": "當爾之時，一切眾生，皆悉慈愛，無瞋害想。",
        "from": "T03n0189_003:0642b22_0",
        "context_with_next_sentence": true
    },
    {
        "source_sentence": "歡喜踊躍，如見聖跡，無怖畏情，其心調柔，離憍慢意，亦無慳嫉諂誑之心。",
        "from": "T03n0189_003:0642b23_0",
        "context_with_next_sentence": true
    },
    {
        "source_sentence": "五淨居天，離憙樂根，亦皆歡悅，不能自勝。",
        "from": "T03n0189_003:0642b24_1",
        "context_with_next_sentence": true
    },
    {
        "source_sentence": "地獄苦痛，暫得休息，生大歡喜。",
        "from": "T03n0189_003:0642b25_2",
        "context_with_next_sentence": true
    },
    {
        "source_sentence": "一切畜生，相食噉者，無復惡心。",
        "from": "T03n0189_003:0642b26_3",
        "context_with_next_sentence": true
    },
    {
        "source_sentence": "餓鬼飽滿無飢渴想。",
        "from": "T03n0189_003:0642b27_4",
        "context_with_next_sentence": true
    },
    {
        "source_sentence": "世界之中，幽瞑之處，日月威光所不能照，而皆大明。",
        "from": "T03n0189_003:0642b27_5",
        "context_with_next_sentence": true
    },
    {
        "source_sentence": "其中眾生，悉得相見，各作是言：『此中云何忽有眾生？』",
        "from": "T03n0189_003:0642b29_6",
        "context_with_next_sentence": true
    },
    {
        "source_sentence": "大聖法王，出興於世，以大法光，破非法暗故，令一切皆悉明朗。",
        "from": "T03n0189_003:0642c01_7",
        "context_with_next_sentence": true
    },
    {
        "source_sentence": "甘蔗先王，棄國學道，得五通仙；又行十善，得生天者，皆乘神通，到菩提樹，在虛空中，歡喜合掌，而讚歎言：『於我甘蔗種族之中，能斷諸漏，成一切智，為世間眼，甚為奇特。』",
        "from": "T03n0189_003:0642c03_0",
        "context_with_next_sentence": true
    },
    {
        "source_sentence": "一切莫不歡喜踊躍，唯有魔王，心獨憂愁。",
        "from": "T03n0189_003:0642c07_1",
        "context_with_next_sentence": true
    },
    {
        "source_sentence": "「爾時如來，於七日中，一心思惟，觀於樹王，而自念言：『我在此處，盡一切漏，所作已竟，本願成滿。",
        "from": "T03n0189_003:0642c09_0",
        "context_with_next_sentence": true
    },
    {
        "source_sentence": "我所得法，甚深難解，唯佛與佛，乃能知之。",
        "from": "T03n0189_003:0642c11_1",
        "context_with_next_sentence": true
    },
    {
        "source_sentence": "一切眾生，於五濁世，為貪欲、瞋恚、愚癡、邪見、憍慢、諂曲之所覆障；薄福鈍根，無有智慧，云何能解我所得法？",
        "from": "T03n0189_003:0642c12_2",
        "context_with_next_sentence": true
    },
    {
        "source_sentence": "今我若為轉法輪者，彼必迷惑，不能信受，而生誹謗，當墮惡道，受諸苦痛。",
        "from": "T03n0189_003:0642c14_3",
        "context_with_next_sentence": true
    },
    {
        "source_sentence": "我寧默然，入般涅槃。』",
        "from": "T03n0189_003:0642c16_4",
        "context_with_next_sentence": true
    },
    {
        "source_sentence": "爾時如來，以偈頌曰：「『聖道甚難登，　　智慧果難得；　　我於此難中，　　皆悉已能辦。",
        "from": "T03n0189_003:0642c17_0",
        "context_with_next_sentence": true
    },
    {
        "source_sentence": "　　我所得智慧，　　微妙最第一；　　眾生諸根鈍，　　著樂癡所盲，　　順於生死流，　　不能反其源；　　如斯之等類，　　云何而可度？』",
        "from": "T03n0189_003:0642c20_0",
        "context_with_next_sentence": true
    },
    {
        "source_sentence": "「爾時如來，作此念已，大梵天王，見於如來聖果已成，默然而住，不轉法輪，心懷憂惱，即自念言：『世尊昔於無量億劫，為眾生故，久在生死，捨國城妻子，頭目髓腦，備受眾苦，始於今者所願滿足，成阿耨多羅三藐三菩提。",
        "from": "T03n0189_003:0642c24_0",
        "context_with_next_sentence": true
    },
    {
        "source_sentence": "云何默然，而不說法？",
        "from": "T03n0189_003:0642c29_1",
        "context_with_next_sentence": true
    },
    {
        "source_sentence": "眾生長夜，沈沒生死，我今當往請轉法輪。』",
        "from": "T03n0189_003:0642c29_2",
        "context_with_next_sentence": true
    },
    {
        "source_sentence": "作是念已，即發天宮，猶如壯士屈伸臂頃，至如來所，頭面禮足，繞百千匝，却住一面，[跍*月]跪合掌，而白佛言：『世尊往昔，為眾生故，久住生死；捨身頭目，以用布施，備受諸苦，廣修德本。",
        "from": "T03n0189_003:0643a01_3",
        "context_with_next_sentence": true
    },
    {
        "source_sentence": "始於今者，成無上道，云何默然，而不說法？",
        "from": "T03n0189_003:0643a06_0",
        "context_with_next_sentence": true
    },
    {
        "source_sentence": "眾生長夜，沒溺生死，墮無明暗，出期甚難。",
        "from": "T03n0189_003:0643a07_0",
        "context_with_next_sentence": true
    },
    {
        "source_sentence": "然有眾生，過去世時，親近善友，植諸德本，堪任聞法，受於聖道。",
        "from": "T03n0189_003:0643a08_0",
        "context_with_next_sentence": true
    },
    {
        "source_sentence": "唯願世尊，為斯等故，以大悲力，轉妙法輪。』",
        "from": "T03n0189_003:0643a09_1",
        "context_with_next_sentence": true
    },
    {
        "source_sentence": "釋提桓因，乃至他化自在天，亦復如是，勸請如來，為諸眾生，轉大法輪。",
        "from": "T03n0189_003:0643a10_2",
        "context_with_next_sentence": true
    },
    {
        "source_sentence": "「爾時世尊答大梵天王及釋提桓因等言：『我亦欲為一切眾生轉於法輪，但所得法，微妙甚深，難解難知。",
        "from": "T03n0189_003:0643a13_0",
        "context_with_next_sentence": true
    },
    {
        "source_sentence": "諸眾生等，不能信受，生誹謗心，墮於地獄。",
        "from": "T03n0189_003:0643a15_1",
        "context_with_next_sentence": true
    },
    {
        "source_sentence": "我今為此，故默然耳。』",
        "from": "T03n0189_003:0643a16_2",
        "context_with_next_sentence": true
    },
    {
        "source_sentence": "時梵天王等，乃至三請；爾時如來，至滿七日，默然受之。",
        "from": "T03n0189_003:0643a17_0",
        "context_with_next_sentence": true
    },
    {
        "source_sentence": "梵天王等，知佛受請，頭面禮足，各還所住。",
        "from": "T03n0189_003:0643a18_1",
        "context_with_next_sentence": true
    },
    {
        "source_sentence": "「爾時世尊，受梵王等請已；又於七日，而以佛眼，觀諸眾生，上中下根，及諸煩惱，亦下中上，滿二七日。",
        "from": "T03n0189_003:0643a20_0",
        "context_with_next_sentence": true
    },
    {
        "source_sentence": "爾時世尊，又復思惟：『我今當開甘露法門，誰應在先，而得聞者？",
        "from": "T03n0189_003:0643a22_1",
        "context_with_next_sentence": true
    },
    {
        "source_sentence": "阿羅邏仙人，聰慧易悟，又先發願道成度我。』",
        "from": "T03n0189_003:0643a23_2",
        "context_with_next_sentence": true
    },
    {
        "source_sentence": "作是念時，空中有言：『阿羅邏仙人，昨夜命終。』",
        "from": "T03n0189_003:0643a24_3",
        "context_with_next_sentence": true
    },
    {
        "source_sentence": "爾時世尊，即便答彼空中聲言：『我亦知其昨夜命終。』",
        "from": "T03n0189_003:0643a26_0",
        "context_with_next_sentence": true
    },
    {
        "source_sentence": "又自思惟：『迦蘭仙人，利根明了，亦應先聞。』",
        "from": "T03n0189_003:0643a27_1",
        "context_with_next_sentence": true
    },
    {
        "source_sentence": "空中又言：『迦蘭仙人，昨夜命終。』",
        "from": "T03n0189_003:0643a28_2",
        "context_with_next_sentence": true
    },
    {
        "source_sentence": "爾時世尊，即復答言：『我亦知其昨夜命終。』",
        "from": "T03n0189_003:0643a29_0",
        "context_with_next_sentence": true
    },
    {
        "source_sentence": "「爾時世尊，又自思惟：『彼王師大臣所遣憍陳如等五人瞻視我者，皆悉聰明，又過去世，於我發願應先聞法；我今宜當為此五人先開法門。』",
        "from": "T03n0189_003:0643b01_0",
        "context_with_next_sentence": true
    },
    {
        "source_sentence": "又自思惟：『古昔諸佛轉法輪處，皆悉在於婆羅[木*奈]國鹿野苑中仙人住處，又此五人，所止住處，亦在於彼；我今應往至其住處，轉大法輪。』",
        "from": "T03n0189_003:0643b04_1",
        "context_with_next_sentence": true
    },
    {
        "source_sentence": "思惟是已，即從座起，詣婆羅[木*奈]國。",
        "from": "T03n0189_003:0643b07_2",
        "context_with_next_sentence": true
    },
    {
        "source_sentence": "「爾時有五百商人，二人為主，一名跋陀羅斯那，二名跋陀羅梨，行過曠野。",
        "from": "T03n0189_003:0643b08_3",
        "context_with_next_sentence": true
    },
    {
        "source_sentence": "時有天神，而語之言：『有如來、應供、正遍知、明行足、善逝、世間解、無上士、調御丈夫、天人師、佛、世尊，出興於世；最上福田，汝今宜應最前設供。』",
        "from": "T03n0189_003:0643b10_4",
        "context_with_next_sentence": true
    },
    {
        "source_sentence": "時彼商人，聞天語已，即答之曰：『善哉！",
        "from": "T03n0189_003:0643b13_5",
        "context_with_next_sentence": true
    },
    {
        "source_sentence": "如告。』",
        "from": "T03n0189_003:0643b14_6",
        "context_with_next_sentence": true
    },
    {
        "source_sentence": "又問天言：『世尊今者為在何許？』",
        "from": "T03n0189_003:0643b14_7",
        "context_with_next_sentence": true
    },
    {
        "source_sentence": "天又報言：『世尊不久當來至此。』",
        "from": "T03n0189_003:0643b15_8",
        "context_with_next_sentence": true
    },
    {
        "source_sentence": "於是如來，與無量諸天，前後導從，到多謂娑跋利村。",
        "from": "T03n0189_003:0643b15_9",
        "context_with_next_sentence": true
    },
    {
        "source_sentence": "時彼商人，既見如來威相莊嚴，又見諸天前後圍繞，倍生歡喜；即以蜜麨，而奉上佛。",
        "from": "T03n0189_003:0643b17_10",
        "context_with_next_sentence": true
    },
    {
        "source_sentence": "爾時世尊，心自思惟：『過去諸佛，用鉢多羅，而以盛食。』",
        "from": "T03n0189_003:0643b19_11",
        "context_with_next_sentence": true
    },
    {
        "source_sentence": "時四天王，知佛心念，各持一鉢，來至佛所，而以奉上。",
        "from": "T03n0189_003:0643b20_12",
        "context_with_next_sentence": true
    },
    {
        "source_sentence": "於是世尊，而自念言：『我今若受一王鉢者，餘王必當生於恨心。』",
        "from": "T03n0189_003:0643b21_13",
        "context_with_next_sentence": true
    },
    {
        "source_sentence": "即便普受四王之鉢，累置掌上，按令成一，使四際現。",
        "from": "T03n0189_003:0643b23_14",
        "context_with_next_sentence": true
    },
    {
        "source_sentence": "爾時世尊，即便呪願：『今所布施，欲令食者，得充氣力；當令施者，得色得力，得膽得喜；安快無病，終保年壽；諸善鬼神，恒隨守護；飯食布施，斷三毒根，將來當獲三堅法報；聰明智慧，篤信佛法；在在所生，正見不昧；現世之中，父母妻子，親戚眷屬，皆悉熾盛，無諸災怪不吉祥事；門族之中，若有命過墮惡道者，當令以今所施之福還生人天，不起邪見，增進功德；常得奉近，諸佛如來；得聞妙說，見諦得證，所願具足。』",
        "from": "T03n0189_003:0643b24_15",
        "context_with_next_sentence": true
    },
    {
        "source_sentence": "「爾時世尊，呪願訖已，即便受食。",
        "from": "T03n0189_003:0643c06_0",
        "context_with_next_sentence": true
    },
    {
        "source_sentence": "食既畢竟，澡漱洗鉢即授商人三歸：一、歸依佛；二、歸依法；三、歸依將來僧；授三歸竟，因與之別，而便前行，威儀庠序，步若鵝王。",
        "from": "T03n0189_003:0643c06_1",
        "context_with_next_sentence": true
    },
    {
        "source_sentence": "路逢外道，名優波伽，既見如來相好莊嚴，諸根寂定，歎為奇特，即說偈言：「『世間諸眾生，　　皆為三毒縛；　　諸根又輕躁，　　馳蕩於外境。",
        "from": "T03n0189_003:0643c09_2",
        "context_with_next_sentence": true
    },
    {
        "source_sentence": "　　而今見仁者，　　諸根極寂靜；　　必到解脫地，　　決定無有疑。",
        "from": "T03n0189_003:0643c14_0",
        "context_with_next_sentence": true
    },
    {
        "source_sentence": "　　仁者所學師，　　其姓字何等？』",
        "from": "T03n0189_003:0643c16_0",
        "context_with_next_sentence": true
    },
    {
        "source_sentence": "「爾時世尊以偈答曰：「『我今已超出，　　一切眾生表；　　微妙深遠法，　　我今已具知。",
        "from": "T03n0189_003:0643c17_0",
        "context_with_next_sentence": true
    },
    {
        "source_sentence": "　　三毒五欲境，　　永斷無餘習；　　如蓮花在水，　　不染濁水泥。",
        "from": "T03n0189_003:0643c20_0",
        "context_with_next_sentence": true
    },
    {
        "source_sentence": "　　自悟八正道，　　無師無等侶；　　以清淨智慧，　　降伏大力魔。",
        "from": "T03n0189_003:0643c22_0",
        "context_with_next_sentence": true
    },
    {
        "source_sentence": "　　今得成正覺，　　堪為天人師；　　身口意滿足，　　故號為牟尼。",
        "from": "T03n0189_003:0643c24_0",
        "context_with_next_sentence": true
    },
    {
        "source_sentence": "　　欲趣波羅[木*奈]，　　轉甘露法輪；　　是天人魔梵，　　所可不能轉。』",
        "from": "T03n0189_003:0643c26_0",
        "context_with_next_sentence": true
    },
    {
        "source_sentence": "「爾時優波伽聞此偈言，心生歡喜，歎未曾有；合掌恭敬，圍繞而去，迴顧瞻矚，不見乃止。",
        "from": "T03n0189_003:0643c28_0",
        "context_with_next_sentence": true
    },
    {
        "source_sentence": "「爾時世尊即復前行，次到阿闍婆羅水側，日暮止宿，而便入定。",
        "from": "T03n0189_003:0644a02_0",
        "context_with_next_sentence": true
    },
    {
        "source_sentence": "當於爾時，七日風雨。",
        "from": "T03n0189_003:0644a03_1",
        "context_with_next_sentence": true
    },
    {
        "source_sentence": "時彼水中，有大龍王，名目真隣陀，見佛入定，即以其身圍繞七匝。",
        "from": "T03n0189_003:0644a03_2",
        "context_with_next_sentence": true
    },
    {
        "source_sentence": "滿七日已，時彼龍王，化為人形，頭面禮足。",
        "from": "T03n0189_003:0644a05_3",
        "context_with_next_sentence": true
    },
    {
        "source_sentence": "而白佛言：『世尊在此七日之中，不至乃甚患風雨耶？』",
        "from": "T03n0189_003:0644a06_4",
        "context_with_next_sentence": true
    },
    {
        "source_sentence": "爾時世尊以偈答曰：「『諸天及世人，　　所歡於五欲；　　比我禪定樂，　　不可為譬喻。』",
        "from": "T03n0189_003:0644a07_5",
        "context_with_next_sentence": true
    },
    {
        "source_sentence": "「時彼龍王，聞佛此偈，歡喜踊躍，頭面禮足，還歸所止。",
        "from": "T03n0189_003:0644a11_0",
        "context_with_next_sentence": true
    },
    {
        "source_sentence": "「爾時世尊，即復前行，往婆羅[木*奈]國，至憍陳如、摩訶那摩、跋波阿捨、婆闍、跋陀羅闍所止住處。",
        "from": "T03n0189_003:0644a13_0",
        "context_with_next_sentence": true
    },
    {
        "source_sentence": "時彼五人，遙見佛來，共相謂言：『沙門瞿曇，棄捨苦行，而還退受飯食之樂，無復道心。",
        "from": "T03n0189_003:0644a15_1",
        "context_with_next_sentence": true
    },
    {
        "source_sentence": "今既來此，我等不須起迎之也，亦勿作禮敬、問所須、為敷坐處，若欲坐者，自隨其意。』",
        "from": "T03n0189_003:0644a17_2",
        "context_with_next_sentence": true
    },
    {
        "source_sentence": "作此語竟，而各默然。",
        "from": "T03n0189_003:0644a19_3",
        "context_with_next_sentence": true
    },
    {
        "source_sentence": "爾時世尊，來既至已，五人不覺，各從坐起，禮拜奉迎，互為執事；或復有為持衣鉢者；或有取水供盥漱者；或復有為澡洗脚者；各違本誓，猶故稱佛，以為瞿曇。",
        "from": "T03n0189_003:0644a19_4",
        "context_with_next_sentence": true
    },
    {
        "source_sentence": "爾時世尊，語憍陳如言：『汝等共約見我不起，今者何故，違先所誓，而即驚起，為我執事。』",
        "from": "T03n0189_003:0644a23_5",
        "context_with_next_sentence": true
    },
    {
        "source_sentence": "時彼五人，聞佛此語，深生慙愧，即前白言：『瞿曇行道，得無疲惓？』",
        "from": "T03n0189_003:0644a25_6",
        "context_with_next_sentence": true
    },
    {
        "source_sentence": "爾時世尊，語五人言：『汝等云何，於無上尊，而以高情，稱喚姓耶？",
        "from": "T03n0189_003:0644a27_7",
        "context_with_next_sentence": true
    },
    {
        "source_sentence": "我心如空，於諸毀譽，無所分別；但汝憍慢，自招惡報。",
        "from": "T03n0189_003:0644a28_8",
        "context_with_next_sentence": true
    },
    {
        "source_sentence": "譬如有子，稱父母名，於世儀中，猶尚不可，況我今是一切父母。』",
        "from": "T03n0189_003:0644b01_9",
        "context_with_next_sentence": true
    },
    {
        "source_sentence": "時彼五人，又聞此語，倍生慚愧，而白佛言：『我等愚癡，無有慧識；不知今者已成正覺。",
        "from": "T03n0189_003:0644b02_10",
        "context_with_next_sentence": true
    },
    {
        "source_sentence": "所以者何？",
        "from": "T03n0189_003:0644b04_11",
        "context_with_next_sentence": true
    },
    {
        "source_sentence": "往見如來日食麻米苦行六年，而今還受飲食之樂；我以是故，謂不得道。』",
        "from": "T03n0189_003:0644b04_12",
        "context_with_next_sentence": true
    },
    {
        "source_sentence": "爾時世尊，語憍陳如言：『汝等莫以小智輕量我道成與不成。",
        "from": "T03n0189_003:0644b06_13",
        "context_with_next_sentence": true
    },
    {
        "source_sentence": "何以故？",
        "from": "T03n0189_003:0644b08_14",
        "context_with_next_sentence": true
    },
    {
        "source_sentence": "形在苦者，心則惱亂；身在樂者，情則樂著。",
        "from": "T03n0189_003:0644b08_15",
        "context_with_next_sentence": true
    },
    {
        "source_sentence": "是以苦樂，兩非道因。",
        "from": "T03n0189_003:0644b09_16",
        "context_with_next_sentence": true
    },
    {
        "source_sentence": "譬如鑽火，澆之以水，則必無有破暗之照。",
        "from": "T03n0189_003:0644b09_17",
        "context_with_next_sentence": true
    },
    {
        "source_sentence": "鑽智慧火，亦復如是。",
        "from": "T03n0189_003:0644b10_18",
        "context_with_next_sentence": true
    },
    {
        "source_sentence": "有苦樂水，慧光不生，以不生故，不能滅於生死黑障。",
        "from": "T03n0189_003:0644b11_19",
        "context_with_next_sentence": true
    },
    {
        "source_sentence": "今者若能棄捨苦樂，行於中道，心則寂定，堪能修彼八正聖道，離於生老病死之患。",
        "from": "T03n0189_003:0644b12_20",
        "context_with_next_sentence": true
    },
    {
        "source_sentence": "我已隨順中道之行，得成阿耨多羅三藐三菩提。』",
        "from": "T03n0189_003:0644b14_21",
        "context_with_next_sentence": true
    },
    {
        "source_sentence": "時彼五人，既聞如來如此之言，心大歡喜，踊躍無量，瞻仰尊顏，目不暫捨。",
        "from": "T03n0189_003:0644b15_22",
        "context_with_next_sentence": true
    },
    {
        "source_sentence": "「爾時世尊，觀五人根堪任受道，而語之言：『憍陳如！",
        "from": "T03n0189_003:0644b18_0",
        "context_with_next_sentence": true
    },
    {
        "source_sentence": "汝等當知，五盛陰苦，生苦、老苦、病苦、死苦、愛別離苦、怨憎會苦、所求不得苦、失榮樂苦。",
        "from": "T03n0189_003:0644b19_1",
        "context_with_next_sentence": true
    },
    {
        "source_sentence": "憍陳如！",
        "from": "T03n0189_003:0644b21_2",
        "context_with_next_sentence": true
    },
    {
        "source_sentence": "有形、無形、無足、一足、二足、四足、多足，一切眾生，無不悉有如此苦者；譬如以灰覆於火上，若遇乾草，還復燒燃。",
        "from": "T03n0189_003:0644b21_3",
        "context_with_next_sentence": true
    },
    {
        "source_sentence": "如是諸苦，由我為本；若有眾生，起微我想，還復更受如此之苦。",
        "from": "T03n0189_003:0644b24_0",
        "context_with_next_sentence": true
    },
    {
        "source_sentence": "貪欲瞋恚，及以愚癡，皆悉緣我根本而生。",
        "from": "T03n0189_003:0644b25_1",
        "context_with_next_sentence": true
    },
    {
        "source_sentence": "又此三毒，是諸苦因；猶如種子能生於芽，眾生以是輪迴三有。",
        "from": "T03n0189_003:0644b26_2",
        "context_with_next_sentence": true
    },
    {
        "source_sentence": "若滅我想及貪瞋癡，諸苦亦皆從此而斷。",
        "from": "T03n0189_003:0644b28_3",
        "context_with_next_sentence": true
    },
    {
        "source_sentence": "莫不悉由彼八正道，如人以水澆於盛火。",
        "from": "T03n0189_003:0644b29_4",
        "context_with_next_sentence": true
    },
    {
        "source_sentence": "一切眾生不知諸苦之根本者，皆悉輪迴，在於生死。",
        "from": "T03n0189_003:0644c01_5",
        "context_with_next_sentence": true
    },
    {
        "source_sentence": "憍陳如！",
        "from": "T03n0189_003:0644c02_6",
        "context_with_next_sentence": true
    },
    {
        "source_sentence": "苦應知，習當斷，滅應證，道當修。",
        "from": "T03n0189_003:0644c02_7",
        "context_with_next_sentence": true
    },
    {
        "source_sentence": "憍陳如！",
        "from": "T03n0189_003:0644c03_8",
        "context_with_next_sentence": true
    },
    {
        "source_sentence": "我以知苦，以斷習，以證滅，以修道故，得阿耨多羅三藐三菩提。",
        "from": "T03n0189_003:0644c03_9",
        "context_with_next_sentence": true
    },
    {
        "source_sentence": "是故汝今應當知苦，斷習，證滅，修道。",
        "from": "T03n0189_003:0644c05_10",
        "context_with_next_sentence": true
    },
    {
        "source_sentence": "若人不知四聖諦者，當知是人不得解脫。",
        "from": "T03n0189_003:0644c06_11",
        "context_with_next_sentence": true
    },
    {
        "source_sentence": "四聖諦者，是真是實；苦實是苦，習實是習，滅實是滅，道實是道。",
        "from": "T03n0189_003:0644c07_12",
        "context_with_next_sentence": true
    },
    {
        "source_sentence": "憍陳如！",
        "from": "T03n0189_003:0644c08_13",
        "context_with_next_sentence": true
    },
    {
        "source_sentence": "汝等解未？』",
        "from": "T03n0189_003:0644c08_14",
        "context_with_next_sentence": true
    },
    {
        "source_sentence": "憍陳如言：『解已，世尊！",
        "from": "T03n0189_003:0644c09_15",
        "context_with_next_sentence": true
    },
    {
        "source_sentence": "知已，世尊！』",
        "from": "T03n0189_003:0644c09_16",
        "context_with_next_sentence": true
    },
    {
        "source_sentence": "以於四諦得解知故，故名阿若憍陳如。",
        "from": "T03n0189_003:0644c09_17",
        "context_with_next_sentence": true
    },
    {
        "source_sentence": "「當佛三轉四諦十二行法輪時，阿若憍陳如，於諸法中，遠塵離垢，得法眼淨。",
        "from": "T03n0189_003:0644c10_18",
        "context_with_next_sentence": true
    },
    {
        "source_sentence": "時虛空中，八萬那由他諸天，亦離塵垢，得法眼淨。",
        "from": "T03n0189_003:0644c12_19",
        "context_with_next_sentence": true
    },
    {
        "source_sentence": "爾時地神，見於如來，在其境界，而轉法輪，心大歡喜。",
        "from": "T03n0189_003:0644c13_20",
        "context_with_next_sentence": true
    },
    {
        "source_sentence": "高聲唱言：『如來於此，轉妙法輪。』",
        "from": "T03n0189_003:0644c14_21",
        "context_with_next_sentence": true
    },
    {
        "source_sentence": "虛空天神，既聞此言，又生踊躍，展轉唱聲，乃至阿迦膩吒天，諸天聞已，欣悅無量，高聲唱言：『如來今日於婆羅[木*奈]國鹿野苑中仙人住處，轉大法輪。",
        "from": "T03n0189_003:0644c15_22",
        "context_with_next_sentence": true
    },
    {
        "source_sentence": "一切世間，天、人、魔、梵、沙門、婆羅門，所不能轉。』",
        "from": "T03n0189_003:0644c19_23",
        "context_with_next_sentence": true
    },
    {
        "source_sentence": "爾時大地，十八相動；天龍八部，於虛空中，作眾伎樂，天鼓自鳴；燒眾名香，散諸妙花，寶幢幡蓋，歌唄讚歎。",
        "from": "T03n0189_003:0644c20_24",
        "context_with_next_sentence": true
    },
    {
        "source_sentence": "世界之中，自然大明。",
        "from": "T03n0189_003:0644c22_25",
        "context_with_next_sentence": true
    },
    {
        "source_sentence": "阿若憍陳如，於弟子中，以始悟故，為第一弟子。",
        "from": "T03n0189_003:0644c23_26",
        "context_with_next_sentence": true
    },
    {
        "source_sentence": "時彼摩訶那摩等四人，聞佛轉法輪已，阿若憍陳如，獨悟道跡，心自念言：『世尊若更為我說法，我等亦當復悟道跡。』",
        "from": "T03n0189_003:0644c24_27",
        "context_with_next_sentence": true
    },
    {
        "source_sentence": "作此念已，瞻仰尊顏，目不暫捨。",
        "from": "T03n0189_003:0644c26_28",
        "context_with_next_sentence": true
    },
    {
        "source_sentence": "「爾時世尊，知四人念，即便重為廣說四諦。",
        "from": "T03n0189_003:0644c28_0",
        "context_with_next_sentence": true
    },
    {
        "source_sentence": "于時四人，於諸法中，亦離塵垢，得法眼淨。",
        "from": "T03n0189_003:0644c29_0",
        "context_with_next_sentence": true
    },
    {
        "source_sentence": "時彼五人，見道跡已，頂禮佛足。",
        "from": "T03n0189_003:0645a01_0",
        "context_with_next_sentence": true
    },
    {
        "source_sentence": "而白佛言：『世尊！",
        "from": "T03n0189_003:0645a01_1",
        "context_with_next_sentence": true
    },
    {
        "source_sentence": "我等五人，已見道跡，已證道跡，我等今者欲於佛法出家修道，唯願世尊，慈愍聽許。』",
        "from": "T03n0189_003:0645a02_2",
        "context_with_next_sentence": true
    },
    {
        "source_sentence": "於時世尊，喚彼五人：『善來比丘！』",
        "from": "T03n0189_003:0645a04_3",
        "context_with_next_sentence": true
    },
    {
        "source_sentence": "鬚髮自落，袈裟著身，即成沙門。",
        "from": "T03n0189_003:0645a04_4",
        "context_with_next_sentence": true
    },
    {
        "source_sentence": "爾時世尊，問彼五人：『汝等比丘，知色、受、想、行、識為是常為無常耶？",
        "from": "T03n0189_003:0645a05_5",
        "context_with_next_sentence": true
    },
    {
        "source_sentence": "為是苦為非苦耶？",
        "from": "T03n0189_003:0645a07_6",
        "context_with_next_sentence": true
    },
    {
        "source_sentence": "為是空為非空耶？",
        "from": "T03n0189_003:0645a07_7",
        "context_with_next_sentence": true
    },
    {
        "source_sentence": "為有我為無我耶？』",
        "from": "T03n0189_003:0645a08_8",
        "context_with_next_sentence": true
    },
    {
        "source_sentence": "時五比丘，聞佛說是五陰法已，漏盡意解，成阿羅漢果。",
        "from": "T03n0189_003:0645a08_9",
        "context_with_next_sentence": true
    },
    {
        "source_sentence": "即便答言：『世尊！",
        "from": "T03n0189_003:0645a10_0",
        "context_with_next_sentence": true
    },
    {
        "source_sentence": "色、受、想、行、識，實是無常、苦、空、無我。』",
        "from": "T03n0189_003:0645a10_1",
        "context_with_next_sentence": true
    },
    {
        "source_sentence": "於是世間，始有六阿羅漢，佛阿羅漢，是為佛寶；四諦法輪，是為法寶；五阿羅漢，是為僧寶；如是世間三寶具足，為諸天人，第一福田。",
        "from": "T03n0189_003:0645a11_2",
        "context_with_next_sentence": true
    },
    {
        "source_sentence": "過去現在因果經卷第三",
        "from": "T03n0189_003:0645a15_0",
        "context_with_next_sentence": false
    }
]