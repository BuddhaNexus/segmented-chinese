[
    {
        "source_sentence": "得道梯橙錫杖經",
        "from": "T17n0785_001:0724a22_0",
        "context_with_next_sentence": true
    },
    {
        "source_sentence": "失譯人名今附東晉錄",
        "from": "T17n0785_001:0724a24_0",
        "context_with_next_sentence": true
    },
    {
        "source_sentence": "爾時世尊告諸比丘：「汝等皆應受持錫杖。",
        "from": "T17n0785_001:0724a25_0",
        "context_with_next_sentence": true
    },
    {
        "source_sentence": "所以者何？",
        "from": "T17n0785_001:0724a25_1",
        "context_with_next_sentence": true
    },
    {
        "source_sentence": "過去諸佛執持錫杖，未來諸佛執持錫杖，現在諸佛亦執是杖。",
        "from": "T17n0785_001:0724a26_2",
        "context_with_next_sentence": true
    },
    {
        "source_sentence": "如我今日成佛世尊，亦執如是應持之杖。",
        "from": "T17n0785_001:0724a27_3",
        "context_with_next_sentence": true
    },
    {
        "source_sentence": "過去、未來、現在諸佛，教諸弟子亦執錫杖。",
        "from": "T17n0785_001:0724a28_4",
        "context_with_next_sentence": true
    },
    {
        "source_sentence": "是以我今成佛世尊，如諸佛法，以教於汝。",
        "from": "T17n0785_001:0724a29_5",
        "context_with_next_sentence": true
    },
    {
        "source_sentence": "汝等今當受持錫杖。",
        "from": "T17n0785_001:0724b01_6",
        "context_with_next_sentence": true
    },
    {
        "source_sentence": "所以者何？",
        "from": "T17n0785_001:0724b01_7",
        "context_with_next_sentence": true
    },
    {
        "source_sentence": "是錫杖者，名為智杖，亦名德杖。",
        "from": "T17n0785_001:0724b02_8",
        "context_with_next_sentence": true
    },
    {
        "source_sentence": "彰顯聖智，故名智杖；行功德本，故曰德杖。",
        "from": "T17n0785_001:0724b02_9",
        "context_with_next_sentence": true
    },
    {
        "source_sentence": "如是杖者，聖人之表式、賢士之明記、趣道法之正幢、建念義之志，是故汝等咸持如法。」",
        "from": "T17n0785_001:0724b03_10",
        "context_with_next_sentence": true
    },
    {
        "source_sentence": "爾時尊者迦葉從坐而起，整衣服偏袒右肩，合掌[跍*月]跪而白佛言：「世尊！",
        "from": "T17n0785_001:0724b05_11",
        "context_with_next_sentence": true
    },
    {
        "source_sentence": "云何名錫杖？",
        "from": "T17n0785_001:0724b07_12",
        "context_with_next_sentence": true
    },
    {
        "source_sentence": "云何而受持？",
        "from": "T17n0785_001:0724b07_13",
        "context_with_next_sentence": true
    },
    {
        "source_sentence": "唯然世尊！",
        "from": "T17n0785_001:0724b08_14",
        "context_with_next_sentence": true
    },
    {
        "source_sentence": "願敷演說，我等奉行。」",
        "from": "T17n0785_001:0724b08_15",
        "context_with_next_sentence": true
    },
    {
        "source_sentence": "佛告迦葉：「諦聽善思！",
        "from": "T17n0785_001:0724b08_16",
        "context_with_next_sentence": true
    },
    {
        "source_sentence": "當為汝說。",
        "from": "T17n0785_001:0724b09_17",
        "context_with_next_sentence": true
    },
    {
        "source_sentence": "「所言錫杖者，錫者輕也。",
        "from": "T17n0785_001:0724b09_18",
        "context_with_next_sentence": true
    },
    {
        "source_sentence": "依倚是杖，得除煩惱，出於三界，故曰輕也。",
        "from": "T17n0785_001:0724b10_19",
        "context_with_next_sentence": true
    },
    {
        "source_sentence": "錫者明也。",
        "from": "T17n0785_001:0724b11_20",
        "context_with_next_sentence": true
    },
    {
        "source_sentence": "持杖之人，得智慧明，故曰明也。",
        "from": "T17n0785_001:0724b11_21",
        "context_with_next_sentence": true
    },
    {
        "source_sentence": "錫言不迴。",
        "from": "T17n0785_001:0724b12_22",
        "context_with_next_sentence": true
    },
    {
        "source_sentence": "持是杖者，能出三有，不復染著，故曰不迴。",
        "from": "T17n0785_001:0724b12_23",
        "context_with_next_sentence": true
    },
    {
        "source_sentence": "錫言惺也。",
        "from": "T17n0785_001:0724b13_24",
        "context_with_next_sentence": true
    },
    {
        "source_sentence": "持是杖者，惺寣苦、空、三界結使，明了四諦、十二緣起，故曰惺也。",
        "from": "T17n0785_001:0724b13_25",
        "context_with_next_sentence": true
    },
    {
        "source_sentence": "錫言不慢。",
        "from": "T17n0785_001:0724b15_26",
        "context_with_next_sentence": true
    },
    {
        "source_sentence": "持是杖者，除斷慢業，故曰不慢。",
        "from": "T17n0785_001:0724b15_27",
        "context_with_next_sentence": true
    },
    {
        "source_sentence": "錫者言疏。",
        "from": "T17n0785_001:0724b16_28",
        "context_with_next_sentence": true
    },
    {
        "source_sentence": "持此杖者，與五欲踈，斷貪愛結，散壞諸陰，遠離五蓋，志趣涅槃，疏有為業，故曰踈也。",
        "from": "T17n0785_001:0724b16_29",
        "context_with_next_sentence": true
    },
    {
        "source_sentence": "錫言採取，持是杖者，採取諸佛戒、定、慧寶，獲得解脫，故曰採取。",
        "from": "T17n0785_001:0724b18_30",
        "context_with_next_sentence": true
    },
    {
        "source_sentence": "錫者成也。",
        "from": "T17n0785_001:0724b19_31",
        "context_with_next_sentence": true
    },
    {
        "source_sentence": "持是杖者，成就諸佛法藏，如說修行，不令缺減，悉具成就，故曰成也。」",
        "from": "T17n0785_001:0724b20_32",
        "context_with_next_sentence": true
    },
    {
        "source_sentence": "佛告迦葉：「如是錫字，其義廣多，不可具陳，汝今且當如是受持。」",
        "from": "T17n0785_001:0724b21_33",
        "context_with_next_sentence": true
    },
    {
        "source_sentence": "迦葉白佛言：「世尊！",
        "from": "T17n0785_001:0724b23_34",
        "context_with_next_sentence": true
    },
    {
        "source_sentence": "是錫杖者，其義如是，云何智杖，乃至建念義之志？",
        "from": "T17n0785_001:0724b23_35",
        "context_with_next_sentence": true
    },
    {
        "source_sentence": "唯然世尊！",
        "from": "T17n0785_001:0724b24_36",
        "context_with_next_sentence": true
    },
    {
        "source_sentence": "願為敷演。」",
        "from": "T17n0785_001:0724b25_0",
        "context_with_next_sentence": true
    },
    {
        "source_sentence": "佛言：「是錫杖者，為修智士，廣修多聞，解世出世，分別善惡，有為無為，有漏無漏，了智無礙，智慧成就，故曰智杖。",
        "from": "T17n0785_001:0724b25_1",
        "context_with_next_sentence": true
    },
    {
        "source_sentence": "「為持禁戒、忍辱、禪定、一心不亂、常修福業、無時懈怠，如救頭然，故曰德杖。",
        "from": "T17n0785_001:0724b27_2",
        "context_with_next_sentence": true
    },
    {
        "source_sentence": "「攝持是杖，如斯之人，內具十六行（謂四諦：苦、集、滅、道。",
        "from": "T17n0785_001:0724b29_3",
        "context_with_next_sentence": true
    },
    {
        "source_sentence": "四等：慈、悲、喜、捨。",
        "from": "T17n0785_001:0724c01_4",
        "context_with_next_sentence": true
    },
    {
        "source_sentence": "四禪：初禪、二禪、三禪、四禪。",
        "from": "T17n0785_001:0724c02_5",
        "context_with_next_sentence": true
    },
    {
        "source_sentence": "四無色定：空處、識處、不用處、非想非非想處），復具三十七行（謂：三十七助道法）。",
        "from": "T17n0785_001:0724c02_6",
        "context_with_next_sentence": true
    },
    {
        "source_sentence": "於是法中，了了分別，自身作證，不隨音聲；於是法中，而自遨戲，入空、無相、無願解脫門，自在無難，名之為聖。",
        "from": "T17n0785_001:0724c04_7",
        "context_with_next_sentence": true
    },
    {
        "source_sentence": "內有是德，外執錫杖，表式此人，必有聖德。",
        "from": "T17n0785_001:0724c07_8",
        "context_with_next_sentence": true
    },
    {
        "source_sentence": "戒定忍慧，三明六通，及八解脫，皆悉具有，以記此人，望表生敬，故曰聖人之表式也。",
        "from": "T17n0785_001:0724c08_9",
        "context_with_next_sentence": true
    },
    {
        "source_sentence": "「賢士之明記者：內有智性，故曰賢士。",
        "from": "T17n0785_001:0724c10_10",
        "context_with_next_sentence": true
    },
    {
        "source_sentence": "明記此人內有智性，習功德本，於法增進，善心成辦，故曰賢士明記。",
        "from": "T17n0785_001:0724c11_0",
        "context_with_next_sentence": true
    },
    {
        "source_sentence": "「此人不久之間，智慧成就，入無為處，寂然宴靜，涅槃安樂，第一義道，故曰趣道之法幢。",
        "from": "T17n0785_001:0724c12_1",
        "context_with_next_sentence": true
    },
    {
        "source_sentence": "「建念義之志者，是杖有三鬲。",
        "from": "T17n0785_001:0724c14_2",
        "context_with_next_sentence": true
    },
    {
        "source_sentence": "見三鬲重，則念三塗苦惱，則修戒、定、慧；念三災老病死，則除三毒貪、瞋、癡；念三界之無常，則信重於三寶、除三惡、斷三漏、淨三業，欲具三明、入三解脫、得三念處、通三達智，故立三鬲，以相重也。",
        "from": "T17n0785_001:0724c15_3",
        "context_with_next_sentence": true
    },
    {
        "source_sentence": "「復有四鈷者，用斷四生、念四諦、修四等、入四禪、淨四空、明四念處、堅四正勤、得四神足，故立四楞。",
        "from": "T17n0785_001:0724c19_4",
        "context_with_next_sentence": true
    },
    {
        "source_sentence": "「通中鬲五，用斷五道苦惱輪迴，修五根、具五力、除五蓋、散五陰，得五分法身，故立五也。",
        "from": "T17n0785_001:0724c22_5",
        "context_with_next_sentence": true
    },
    {
        "source_sentence": "「十二環者，用念十二因緣，通達無礙，修行十二門禪，令心無患。",
        "from": "T17n0785_001:0725a02_6",
        "context_with_next_sentence": true
    },
    {
        "source_sentence": "「三重四楞合數成七，以念如來七覺意法，成就七聖財。",
        "from": "T17n0785_001:0725a03_7",
        "context_with_next_sentence": true
    },
    {
        "source_sentence": "「通鬲鑽八，用念八正道，得八解脫，除滅八難，故用八也。",
        "from": "T17n0785_001:0725a04_8",
        "context_with_next_sentence": true
    },
    {
        "source_sentence": "略說錫杖其義如是！",
        "from": "T17n0785_001:0725a06_9",
        "context_with_next_sentence": true
    },
    {
        "source_sentence": "汝當善持。」",
        "from": "T17n0785_001:0725a06_10",
        "context_with_next_sentence": true
    },
    {
        "source_sentence": "迦葉白佛：「如是世尊！",
        "from": "T17n0785_001:0725a07_0",
        "context_with_next_sentence": true
    },
    {
        "source_sentence": "如聖法教。」",
        "from": "T17n0785_001:0725a07_1",
        "context_with_next_sentence": true
    },
    {
        "source_sentence": "爾時迦葉復白佛言：「世尊！",
        "from": "T17n0785_001:0725a08_0",
        "context_with_next_sentence": true
    },
    {
        "source_sentence": "三世諸佛法同是也？」",
        "from": "T17n0785_001:0725a08_1",
        "context_with_next_sentence": true
    },
    {
        "source_sentence": "佛言：「有杖是同，若用不同，或有四鈷；或有二鈷，環數無別；但我今日四鈷十二環，用是之教。",
        "from": "T17n0785_001:0725a09_2",
        "context_with_next_sentence": true
    },
    {
        "source_sentence": "二鈷者，迦葉如來之所制立，令諸眾生記念二諦（世諦、第一義諦），以立其義。」",
        "from": "T17n0785_001:0725a11_3",
        "context_with_next_sentence": true
    },
    {
        "source_sentence": "爾時世尊！",
        "from": "T17n0785_001:0725a13_4",
        "context_with_next_sentence": true
    },
    {
        "source_sentence": "說此法已，尊者迦葉、千二百眾及諸大會！",
        "from": "T17n0785_001:0725a13_5",
        "context_with_next_sentence": true
    },
    {
        "source_sentence": "皆悉歡喜，頂戴奉行。",
        "from": "T17n0785_001:0725a14_6",
        "context_with_next_sentence": true
    },
    {
        "source_sentence": "◎◎凡體法，上臺法天，下臺法地，四支法四天王；十二環法十二因緣，包含天地人天上下，無不斯盡。",
        "from": "T17n0785_001:0725a14_7",
        "context_with_next_sentence": true
    },
    {
        "source_sentence": "凡發慈，廣生萬行，物不准此，已起善本。",
        "from": "T17n0785_001:0725a17_8",
        "context_with_next_sentence": true
    },
    {
        "source_sentence": "持此杖法，齎天挾地，著左脇下，以小指句之；使兩頭平正，不令高下；鳴則常鳴，不令聲絕；其聲均細調和，恒使若初；若初無聲，訖一行處不令有聲；若初有聲，訖一行處常令有聲；亦使麁細一等，不得或麁或細；僧置左足、尼置右足；不得著地；若檀越不出，近至三家，遠滿七家，若不得，更不容多過，若過非行者法。",
        "from": "T17n0785_001:0725a18_9",
        "context_with_next_sentence": true
    },
    {
        "source_sentence": "若限內得食，持杖懸之樹上，勿令著地；若無樹著地，就地平處一，不令傾側。",
        "from": "T17n0785_001:0725a25_10",
        "context_with_next_sentence": true
    },
    {
        "source_sentence": "眠時安杖與身相順，置之床後，正與身齊，不令前却。",
        "from": "T17n0785_001:0725a27_11",
        "context_with_next_sentence": true
    },
    {
        "source_sentence": "持行路、止息時，頭常向日，勿令倒逆違背。",
        "from": "T17n0785_001:0725a28_12",
        "context_with_next_sentence": true
    },
    {
        "source_sentence": "持此杖即持佛身，萬行盡在其中，謂持天挾地。",
        "from": "T17n0785_001:0725a29_13",
        "context_with_next_sentence": true
    },
    {
        "source_sentence": "并觀十二因緣，為護身一切。",
        "from": "T17n0785_001:0725b01_14",
        "context_with_next_sentence": true
    },
    {
        "source_sentence": "如其傾側，一切萬物皆亦傾側；如其平正，一切含生皆令安隱無為。",
        "from": "T17n0785_001:0725b02_15",
        "context_with_next_sentence": true
    },
    {
        "source_sentence": "若下臺著地之時，令三塗眾生苦劇踰增；若不著地，令三塗眾生因之得拔。",
        "from": "T17n0785_001:0725b04_0",
        "context_with_next_sentence": true
    },
    {
        "source_sentence": "如其顛倒，則逆世界，亦令行者其心迷亂；若能順持，彼此俱利。",
        "from": "T17n0785_001:0725b05_1",
        "context_with_next_sentence": true
    },
    {
        "source_sentence": "若如是持，具現得威儀出入護助，後得獲果，速成正覺。",
        "from": "T17n0785_001:0725b07_2",
        "context_with_next_sentence": true
    },
    {
        "source_sentence": "◎持錫杖威儀法，有二十五事。",
        "from": "T17n0785_001:0725b09_0",
        "context_with_next_sentence": true
    },
    {
        "source_sentence": "持錫杖十事法：一者、為地有蟲故。",
        "from": "T17n0785_001:0725b09_1",
        "context_with_next_sentence": true
    },
    {
        "source_sentence": "二者、為年朽老故。",
        "from": "T17n0785_001:0725b10_2",
        "context_with_next_sentence": true
    },
    {
        "source_sentence": "三者、為分越故。",
        "from": "T17n0785_001:0725b10_3",
        "context_with_next_sentence": true
    },
    {
        "source_sentence": "四者、不得手持而前却。",
        "from": "T17n0785_001:0725b11_4",
        "context_with_next_sentence": true
    },
    {
        "source_sentence": "五者、不得擔杖著肩上。",
        "from": "T17n0785_001:0725b11_5",
        "context_with_next_sentence": true
    },
    {
        "source_sentence": "六者、不得橫著肩上手垂兩頭。",
        "from": "T17n0785_001:0725b12_6",
        "context_with_next_sentence": true
    },
    {
        "source_sentence": "七者、出入見佛像，不聽有聲。",
        "from": "T17n0785_001:0725b13_7",
        "context_with_next_sentence": true
    },
    {
        "source_sentence": "八者、杖不得入眾。",
        "from": "T17n0785_001:0725b13_8",
        "context_with_next_sentence": true
    },
    {
        "source_sentence": "九者、不得妄持至舍後。",
        "from": "T17n0785_001:0725b14_9",
        "context_with_next_sentence": true
    },
    {
        "source_sentence": "十者、杖過中不出。",
        "from": "T17n0785_001:0725b14_10",
        "context_with_next_sentence": true
    },
    {
        "source_sentence": "復有五事。",
        "from": "T17n0785_001:0725b15_11",
        "context_with_next_sentence": true
    },
    {
        "source_sentence": "一者、遠請行宿過中得出。",
        "from": "T17n0785_001:0725b15_12",
        "context_with_next_sentence": true
    },
    {
        "source_sentence": "二者、至病瘦家過中得出。",
        "from": "T17n0785_001:0725b15_13",
        "context_with_next_sentence": true
    },
    {
        "source_sentence": "三者、送過世者過中得出。",
        "from": "T17n0785_001:0725b16_14",
        "context_with_next_sentence": true
    },
    {
        "source_sentence": "四者、外道請者過中得出。",
        "from": "T17n0785_001:0725b17_15",
        "context_with_next_sentence": true
    },
    {
        "source_sentence": "五者、不得將杖指人畫地作字。",
        "from": "T17n0785_001:0725b17_16",
        "context_with_next_sentence": true
    },
    {
        "source_sentence": "復有五事。",
        "from": "T17n0785_001:0725b18_17",
        "context_with_next_sentence": true
    },
    {
        "source_sentence": "一者、三師俱出不得持杖自隨。",
        "from": "T17n0785_001:0725b18_18",
        "context_with_next_sentence": true
    },
    {
        "source_sentence": "二者、四人共行除上座不得普持。",
        "from": "T17n0785_001:0725b19_19",
        "context_with_next_sentence": true
    },
    {
        "source_sentence": "三者、到檀越門好正威儀。",
        "from": "T17n0785_001:0725b20_20",
        "context_with_next_sentence": true
    },
    {
        "source_sentence": "四者、入檀越門三抖擻三反，不出，從至餘家。",
        "from": "T17n0785_001:0725b20_21",
        "context_with_next_sentence": true
    },
    {
        "source_sentence": "五者、檀越出應持杖著左肘中央。",
        "from": "T17n0785_001:0725b21_22",
        "context_with_next_sentence": true
    },
    {
        "source_sentence": "復有五事。",
        "from": "T17n0785_001:0725b23_0",
        "context_with_next_sentence": true
    },
    {
        "source_sentence": "一者、杖恒在己房中不得離身。",
        "from": "T17n0785_001:0725b23_1",
        "context_with_next_sentence": true
    },
    {
        "source_sentence": "二者、不聽下頭著地。",
        "from": "T17n0785_001:0725b23_2",
        "context_with_next_sentence": true
    },
    {
        "source_sentence": "三者、不聽杖許生衣。",
        "from": "T17n0785_001:0725b24_3",
        "context_with_next_sentence": true
    },
    {
        "source_sentence": "四者、日日須好磨拭。",
        "from": "T17n0785_001:0725b24_4",
        "context_with_next_sentence": true
    },
    {
        "source_sentence": "五者、杖欲出時當從沙彌邊受，若無沙彌白衣亦得。",
        "from": "T17n0785_001:0725b25_5",
        "context_with_next_sentence": true
    },
    {
        "source_sentence": "　錫杖四鈷應四諦，　　環應十二因緣，　中召明中道義。",
        "from": "T17n0785_001:0725b27_0",
        "context_with_next_sentence": true
    },
    {
        "source_sentence": "　　上頭應須彌頂，　第二應須彌山，　　中央木應於空，　下錯應須彌根。",
        "from": "T17n0785_001:0725b28_1",
        "context_with_next_sentence": true
    },
    {
        "source_sentence": "沙門之法，解空得道，執此惺寣世間一切眾生。",
        "from": "T17n0785_001:0725c02_0",
        "context_with_next_sentence": true
    },
    {
        "source_sentence": "諸比丘等！",
        "from": "T17n0785_001:0725c03_1",
        "context_with_next_sentence": true
    },
    {
        "source_sentence": "至心奉行。",
        "from": "T17n0785_001:0725c03_2",
        "context_with_next_sentence": true
    },
    {
        "source_sentence": "得道梯橙錫杖經",
        "from": "T17n0785_001:0725c04_0",
        "context_with_next_sentence": false
    }
]