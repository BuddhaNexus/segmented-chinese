[
    {
        "source_sentence": "大日經持誦次第儀軌",
        "from": "T18n0860_001:0181a08_0",
        "context_with_next_sentence": true
    },
    {
        "source_sentence": "淨行護持品(亦云增益守護清淨行品第二)　至誠恭敬一心住，　　五輪投地而作禮，　歸命十方正等覺，　　三世一切具三身，　歸命一切大乘法，　　歸命不退菩提眾，　歸命諸明真實言，　　歸命一切諸密契，　以身、口、意清淨業，　　慇懃無量恭敬禮。",
        "from": "T18n0860_001:0181a10_0",
        "context_with_next_sentence": true
    },
    {
        "source_sentence": "歸命方便真言曰：「唵　曩　麼　薩　婆　怛　他(去)　蘖　哆(去)　迦　野嚩(去)　枳質(二合)　跢　播　那　伴　陀　喃　迦　路弭」　右膝著地合爪掌，　　思惟說悔先罪業：「我由無明所積集，　　身、口、意業造眾罪，　貪欲恚癡覆心故，　　於佛、正法、賢聖僧、　父母二師、善知識，　　及以無量眾生所，　無始生死流轉中，　　具造極重無盡罪。",
        "from": "T18n0860_001:0181a16_0",
        "context_with_next_sentence": true
    },
    {
        "source_sentence": "　親對十方現在佛，　　悉皆懺悔不復作。」",
        "from": "T18n0860_001:0181a28_0",
        "context_with_next_sentence": true
    },
    {
        "source_sentence": "出罪方便真言曰：「唵(一)　薩　婆　播　跛(二)　薩叵(二合)　吒(半音)(三)　那訶　曩(四)　跋　惹囉(二合)　野(五)　莎　訶」「南無十方三世佛，　　三種常身正法藏，　勝願菩提大心眾，　　我今皆悉正歸依。」",
        "from": "T18n0860_001:0181a29_0",
        "context_with_next_sentence": true
    },
    {
        "source_sentence": "歸依方便真言曰：「唵　薩　婆　勃　陀　步　地　薩　怛[口*梵](二合)　捨羅　[哧*皮]　蘖　唓(車夜)　弭　跋　惹羅(二合)　達　麼嘻唎(二合、入)」「我淨此身離諸垢，　　及與三世身、口、意，　過於大海剎塵數，　　奉獻一切諸如來。」",
        "from": "T18n0860_001:0181b07_0",
        "context_with_next_sentence": true
    },
    {
        "source_sentence": "施身方便真言曰：「唵　薩　嚩　怛　他(去)　蘖　哆(去)　補　惹　跋羅(二合)伐　[口*栗]哆(二合)　曩(去)　夜　怛麼　喃　儞　利夜哆　夜　弭　薩　婆　哆　他(去)　蘖　跢枳哆始柘(二合)　地　底　瑟吒(二合)　擔　薩　婆　跢　他(去)蘖　跢　枳惹(二合)　南　謎　阿　尾　捨　覩」「淨菩提心勝願寶，　　我今起發濟群生，　生苦等集所纏繞，　　及與無知所害身，　救攝歸依令解脫，　　常當利益諸含識。」",
        "from": "T18n0860_001:0181b16_0",
        "context_with_next_sentence": true
    },
    {
        "source_sentence": "「唵　步　地　質　多　姥　怛播(二合)　那　夜　弭」「十方無量世界中，　　諸正遍知大海眾，　種種善巧方便力，　　及諸佛子為群生，　諸有所修福業等，　　我今一切皆隨喜。」",
        "from": "T18n0860_001:0181c01_0",
        "context_with_next_sentence": true
    },
    {
        "source_sentence": "隨喜方便真言曰：「唵　薩　嚩　怛　他(去)　蘖　多　補　儜　枳惹(二合)曩(去)　弩　慕　那　曩　布　惹　謎　伽　三　姥那羅(二合)　娑叵(二合)　囉　拏　三　麼　曳　吽」「我今勸請諸如來，　　菩提大心救世者，　唯願普於十方界，　　恒以大雲降法雨。」",
        "from": "T18n0860_001:0181c06_0",
        "context_with_next_sentence": true
    },
    {
        "source_sentence": "勸請方便真言曰：「唵　薩　婆　怛　他(去)　蘖　跢　悌曳(二合)　沙　拏布　惹　謎　伽　三　姥　那羅(二合)　沙叵(二合)　囉拏　三　麼　曳　吽」「願令凡夫所住處，　　速捨眾苦所集身，　當得至於無垢地，　　安住清淨法界體。」",
        "from": "T18n0860_001:0181c15_0",
        "context_with_next_sentence": true
    },
    {
        "source_sentence": "「唵　薩　婆　怛　他(去)　蘖　多　捺　悌曳　灑　夜弭　薩　婆　薩　怛嚩(二合)　呬　哆　[口*栗]他　野　達麼　駄　覩　悉[口*體](他以反)(二合)　[口*底]　[口*栗]婆(二合)　嚩　覩」「所修種種眾善業，　　利益一切諸有情，　我今盡皆正迴向，　　除生死苦至菩提。」",
        "from": "T18n0860_001:0181c24_0",
        "context_with_next_sentence": true
    },
    {
        "source_sentence": "迴向方便真言曰：「唵　薩　婆　怛　他(去)　蘖　哆(去)　嚩　枳質　多(二合)儞　利夜　哆曩　補　惹　謎　伽　三　姥那囉(二合)　娑叵(二合)　囉　拏　三　摩　曳　吽」入佛三昧耶契：　為淨三業垢，　　結三昧耶契。",
        "from": "T18n0860_001:0182a03_0",
        "context_with_next_sentence": true
    },
    {
        "source_sentence": "　先合定慧手，　　並建二空輪，　遍觸諸支分，　　誦持真實語。",
        "from": "T18n0860_001:0182a12_0",
        "context_with_next_sentence": true
    },
    {
        "source_sentence": "入佛三昧耶明曰：「曩　麼　薩　婆　怛　他(去)　蘖　帝　頻庾(二合)　尾捨嚩(二合)　穆　契　頻也(二合)　唵　阿　三　謎底哩(二合)　三　謎　三　麼　曳　娑嚩(二合)　賀」法界生契：　般若三昧手，　　俱作金剛拳，　二空在掌中，　　風幢皆正直。",
        "from": "T18n0860_001:0182a14_0",
        "context_with_next_sentence": true
    },
    {
        "source_sentence": "　以契置額上，　　繞身向下散，　觀身等法界，　　無垢如虛空。",
        "from": "T18n0860_001:0182a24_0",
        "context_with_next_sentence": true
    },
    {
        "source_sentence": "法界生真言曰：「曩　麼　三　曼　跢　勃　馱　喃　達　磨　馱　覩娑嚩(二合)　皤　嚩　句　訶吽(二合)」　金剛薩埵契，　　結金剛智印，　止觀手相背，　　地、水、火、風輪。",
        "from": "T18n0860_001:0182a26_0",
        "context_with_next_sentence": true
    },
    {
        "source_sentence": "　左右互相持，　　二空各旋轉，　合於慧掌中，　　是名為法輪，　最勝吉祥契。",
        "from": "T18n0860_001:0182b03_0",
        "context_with_next_sentence": true
    },
    {
        "source_sentence": "金剛薩埵真言曰：「曩　麼　三　曼　跢　跋　惹囉(二合)　[哧*皮]　唵　跋惹囉　怛麼(二合)　句　訶吽」　誦此真言已，　　當住於等引，　諦觀我此身，　　即是執金剛。",
        "from": "T18n0860_001:0182b06_0",
        "context_with_next_sentence": true
    },
    {
        "source_sentence": "　甲冑金剛契，　　先作三補吒，　止觀二風輪，　　糺持火輪上。",
        "from": "T18n0860_001:0182b13_0",
        "context_with_next_sentence": true
    },
    {
        "source_sentence": "　附中指上節，　　二空自相並，　而在於掌中，　　火輪想囕字。",
        "from": "T18n0860_001:0182b15_0",
        "context_with_next_sentence": true
    },
    {
        "source_sentence": "　囕字如明珠，　　置之於頂上。",
        "from": "T18n0860_001:0182b17_0",
        "context_with_next_sentence": true
    },
    {
        "source_sentence": "甲冑真言曰：「曩　麼　三　曼　跢　跋　惹囉(二合)　[哧*皮]　唵　跋惹囉(二合)　迦　嚩　者　吽」　次念無堪忍，　　能制諸大障，　囕字赫光焰，　　環繞周嚴身。",
        "from": "T18n0860_001:0182b18_0",
        "context_with_next_sentence": true
    },
    {
        "source_sentence": "無堪忍真言曰：「曩　麼　薩　婆　怛　他(去)　蘖　帝　頻庾(二合)　薩婆　播　野　尾　蘖　帝　頻也(二合)　微　濕嚩(二合)目　契　頻也(二合)　薩　婆　他(去)　訶吽(二合)　佉吽(二合)洛　訖叉(二合)　摩　訶(去)　嚩　麗　薩　婆怛　佗(去)　蘖　哆　補　儜也(二合)　儞　惹　帝　吽吽　怛喇　吒　怛喇吒　阿　跛囉(二合)　底　訶帝　娑嚩(二合)　訶」供養儀式品第三　先結三昧耶，　　次不動刀契，　乃奉閼伽水。",
        "from": "T18n0860_001:0182b25_0",
        "context_with_next_sentence": true
    },
    {
        "source_sentence": "　　復獻金剛座，　次奉香華等，　　去垢無動尊。",
        "from": "T18n0860_001:0182c13_1",
        "context_with_next_sentence": true
    },
    {
        "source_sentence": "　現前觀覽字，　　去而一肘間，　熾焰朝日暉。",
        "from": "T18n0860_001:0182c15_0",
        "context_with_next_sentence": true
    },
    {
        "source_sentence": "　　念誦真實義，　能除一切障。",
        "from": "T18n0860_001:0182c16_1",
        "context_with_next_sentence": true
    },
    {
        "source_sentence": "　　先自淨心地，　復淨道場地，　　悉皆除過患，　其相如虛空。",
        "from": "T18n0860_001:0182c17_2",
        "context_with_next_sentence": true
    },
    {
        "source_sentence": "　　下觀訶風輪，　黑光焰流布。",
        "from": "T18n0860_001:0182c19_3",
        "context_with_next_sentence": true
    },
    {
        "source_sentence": "　　次水輪嚩字，　其色如乳海。",
        "from": "T18n0860_001:0182c20_4",
        "context_with_next_sentence": true
    },
    {
        "source_sentence": "　　次地觀阿字，　四向黃金色。",
        "from": "T18n0860_001:0182c21_5",
        "context_with_next_sentence": true
    },
    {
        "source_sentence": "　　上四字觀門，　皆先誦歸命。",
        "from": "T18n0860_001:0182c22_6",
        "context_with_next_sentence": true
    },
    {
        "source_sentence": "「曩　莫　三　曼　跢　勃　駄　喃(下同)謂　覽　訶嚩　阿」　自此金剛輪，　　普現眾法相，　諦觀牟尼主，　　坐百寶蓮華。",
        "from": "T18n0860_001:0182c24_0",
        "context_with_next_sentence": true
    },
    {
        "source_sentence": "　環涌眾妙華，　　億億蓮華衛，　各於蓮華上，　　無量威德尊。",
        "from": "T18n0860_001:0183a01_0",
        "context_with_next_sentence": true
    },
    {
        "source_sentence": "　在天廣殿中，　　殿寶柱行列，　幢幡、華鬘等，　　賢瓶與遏伽。",
        "from": "T18n0860_001:0183a03_0",
        "context_with_next_sentence": true
    },
    {
        "source_sentence": "　普雨香華雲，　　周流珍寶聚，　光網垂輕蓋，　　互映諸妙像。",
        "from": "T18n0860_001:0183a05_0",
        "context_with_next_sentence": true
    },
    {
        "source_sentence": "　殿聳高廣樹，　　明徹遍法界，　偃蓋布瓊榦，　　華葉普芬馥。",
        "from": "T18n0860_001:0183a07_0",
        "context_with_next_sentence": true
    },
    {
        "source_sentence": "　菓實千般秀，　　繽紛羅法筵，　巧色摩尼燈，　　旁曳天衣降。",
        "from": "T18n0860_001:0183a09_0",
        "context_with_next_sentence": true
    },
    {
        "source_sentence": "　芳藥含滋味，　　香饍備珍味，　天樂奏妙音，　　諧韻悅意響。",
        "from": "T18n0860_001:0183a11_0",
        "context_with_next_sentence": true
    },
    {
        "source_sentence": "　雲臺無齊限，　　妙呈眾供具，　自力佛加備，　　及遍法界心。",
        "from": "T18n0860_001:0183a13_0",
        "context_with_next_sentence": true
    },
    {
        "source_sentence": "　但誦此真言，　　充廣大供養。",
        "from": "T18n0860_001:0183a15_0",
        "context_with_next_sentence": true
    },
    {
        "source_sentence": "虛空藏明妃真言曰：「曩　麼　薩　婆　怛　他(去)　蘖　帝　頻庾(二合)　尾捨縛　穆　契　頻也(二合)　唵　薩　婆　他(去)　欠搵(住沒反)　蘖　帝　薩叵　囉　呬　[牟*含]　誐　誐　曩劍　婆嚩(二合)　賀」　一切法不生，　　自性本寂故，　想念此真言，　　阿字置其中。",
        "from": "T18n0860_001:0183a16_0",
        "context_with_next_sentence": true
    },
    {
        "source_sentence": "　轉成大日尊，　　普現塵沙眾，　光焰遍法界，　　隨性令開悟。",
        "from": "T18n0860_001:0183a27_0",
        "context_with_next_sentence": true
    },
    {
        "source_sentence": "　大蓮華王上，　　諦想牟尼尊，　於尊白豪間，　　復現於明主，　諦觀明主已，　　方作加持法。",
        "from": "T18n0860_001:0183a29_0",
        "context_with_next_sentence": true
    },
    {
        "source_sentence": "大日如來心真言曰：「曩　莫　三　曼　多　勃　駄　喃　阿」慧手金拳置於眉閒上。",
        "from": "T18n0860_001:0183b03_0",
        "context_with_next_sentence": true
    },
    {
        "source_sentence": "如來毫相真言曰：「曩　麼　三　曼　多　勃　馱　喃　阿(去聲急呼)　痕　惹(急呼)」次諸尊真言，普通種子心曰：「南　麼　三　曼　多　勃　馱　喃　迦」　契經所說迦字門，　　一切諸法無造作。",
        "from": "T18n0860_001:0183b07_0",
        "context_with_next_sentence": true
    },
    {
        "source_sentence": "　真陀摩尼寶王印，　　定慧五輪互相交。",
        "from": "T18n0860_001:0183b15_0",
        "context_with_next_sentence": true
    },
    {
        "source_sentence": "　金剛合掌之標式，　　普遍一切菩薩法。",
        "from": "T18n0860_001:0183b16_0",
        "context_with_next_sentence": true
    },
    {
        "source_sentence": "一切諸菩薩真言曰：「曩　麼　三　曼　多　勃　馱　喃(一)　薩　婆　他(二)微　沫　底(三)　微　枳　羅　儜(上)(四)　達　摩　馱　睹[嗨-每+(臼/工)]　闍　多(五)　參　參　訶(六)　莎　訶」　不動尊去垢，　　辟除使光顯，　為息一切障，　　住火生三昧。",
        "from": "T18n0860_001:0183b17_0",
        "context_with_next_sentence": true
    },
    {
        "source_sentence": "不動使者真言曰(用慧刀印諸供物名為去垢)：「曩　麼　三　曼　哆　跋　惹羅(二合)　[哧*皮]　戰　荼摩　訶(去)　嚧　沙　拏　沙叵(二合)　吒　野　吽　怛囉吒(半)　訶吽(二合)　摩吽(二合)」方隅結界皆用慧刀。",
        "from": "T18n0860_001:0183b26_0",
        "context_with_next_sentence": true
    },
    {
        "source_sentence": "　次作召請法，　　堅固金剛縛，　直舒二風輪，　　俛屈其上節。",
        "from": "T18n0860_001:0183c06_0",
        "context_with_next_sentence": true
    },
    {
        "source_sentence": "　是名金剛鉤，　　能召一切眾，　聖依願而來，　　不違本誓願。",
        "from": "T18n0860_001:0183c08_0",
        "context_with_next_sentence": true
    },
    {
        "source_sentence": "召請聖眾真言曰：「曩　麼　三　曼　多　勃　馱　喃(一)　阿(去、急呼)　薩　婆怛囉(引、二合)　鉢囉(二合)　[口*底]　訶　諦(二)　怛　他(引)　蘖黨　矩　奢(三)　菩　提　淅　[口*履]耶(二合)　鉢　[口*履]　布囉　迦(四)　莎　訶」　次奉三昧耶，　　具以真言契，　契相如前說，　　諸三昧耶教。",
        "from": "T18n0860_001:0183c10_0",
        "context_with_next_sentence": true
    },
    {
        "source_sentence": "三昧耶真言曰：「曩　麼　三　曼　多　勃　駄　喃(一)　阿　三　迷(二)怛履　三　迷(三)　三　摩　曳(四)　莎　訶」　次獻遏伽水，　　奉諸善逝者，　用浴無垢身。",
        "from": "T18n0860_001:0183c21_0",
        "context_with_next_sentence": true
    },
    {
        "source_sentence": "閼伽真言曰：「曩　麼　三　曼　多　勃　馱　喃　哦　哦　曩　三麼　三麼　莎嚩(二合)　賀」　次奉蓮華座，　　遍置一切處，　二空與地輪，　　聚合以為臺，　餘輪各相遠，　　是即蓮華印。",
        "from": "T18n0860_001:0183c28_0",
        "context_with_next_sentence": true
    },
    {
        "source_sentence": "如來座真言曰：「曩　麼　三　曼　哆　勃　駄　喃　阿(引聲急呼)」　復次當辟除，　　以大慧刀印。",
        "from": "T18n0860_001:0184a06_0",
        "context_with_next_sentence": true
    },
    {
        "source_sentence": "　聖不動真言，　　當觀同於彼。",
        "from": "T18n0860_001:0184a10_0",
        "context_with_next_sentence": true
    },
    {
        "source_sentence": "　最勝金剛焰，　　燒諸障無餘，　次即當轉作，　　金剛薩埵身。",
        "from": "T18n0860_001:0184a11_0",
        "context_with_next_sentence": true
    },
    {
        "source_sentence": "　真言印相應，　　遍布諸支分。",
        "from": "T18n0860_001:0184a13_0",
        "context_with_next_sentence": true
    },
    {
        "source_sentence": "金剛種子心曰：「曩　麼　三　曼　多　勃　馱　喃　鑁」　念此真實義，　　諸法離言說。",
        "from": "T18n0860_001:0184a14_0",
        "context_with_next_sentence": true
    },
    {
        "source_sentence": "　以具印等故，　　即同執金剛。",
        "from": "T18n0860_001:0184a18_0",
        "context_with_next_sentence": true
    },
    {
        "source_sentence": "　當知彼印相，　　水輪內五股。",
        "from": "T18n0860_001:0184a19_0",
        "context_with_next_sentence": true
    },
    {
        "source_sentence": "金剛薩埵真言曰：「曩　麼　三　曼　多　伐　折囉　赧(一)　戰　拏　麼訶(引)　[口*路]　沙　赧(平)(二)　吽(或用三昧手作半金剛印)」　次當周遍身，　　被服金剛鎧，　身語之密印，　　前已依法說。",
        "from": "T18n0860_001:0184a20_0",
        "context_with_next_sentence": true
    },
    {
        "source_sentence": "　次佉字具點，　　以置於頂上，　思惟此真言，　　諸法如虛空。",
        "from": "T18n0860_001:0184a27_0",
        "context_with_next_sentence": true
    },
    {
        "source_sentence": "彼真言曰：「南　麼　三　曼　多　勃　馱　喃　欠(先轉此字作金剛薩埵身)」　次應一心住，　　摧伏諸魔印，　智者應普轉，　　真言共相應。",
        "from": "T18n0860_001:0184a29_0",
        "context_with_next_sentence": true
    },
    {
        "source_sentence": "　諸有惡心者，　　當見遍此地，　金剛熾焰光。",
        "from": "T18n0860_001:0184b05_0",
        "context_with_next_sentence": true
    },
    {
        "source_sentence": "　　當以智慧手，　而作金剛拳，　　正直舒風輪，　加於白毫際，　　如毘俱知形，　是則彼標幟。",
        "from": "T18n0860_001:0184b06_1",
        "context_with_next_sentence": true
    },
    {
        "source_sentence": "　　此印名大印，　念之除眾魔。",
        "from": "T18n0860_001:0184b09_2",
        "context_with_next_sentence": true
    },
    {
        "source_sentence": "毘俱胝真言曰：「曩　莫　三　曼　多　勃　馱　南　薩　婆　皤　耶怛囉(二合)　薩　寧　吽　娑叵(二合)　吒　耶　娑嚩(二合)訶」　次用難堪忍，　　密印及真言，　而用結周界，　　威猛無能覩。",
        "from": "T18n0860_001:0184b11_0",
        "context_with_next_sentence": true
    },
    {
        "source_sentence": "　先以三補吒，　　風輪在於掌，　二空及地輪，　　內屈猶如鉤。",
        "from": "T18n0860_001:0184b20_0",
        "context_with_next_sentence": true
    },
    {
        "source_sentence": "　火輪合為峯，　　開散其水輪，　旋轉指十方，　　是名結大界。",
        "from": "T18n0860_001:0184b22_0",
        "context_with_next_sentence": true
    },
    {
        "source_sentence": "無能堪忍真言曰：「南　麼　三　曼　多　勃　馱　喃(一)　麗　魯　補　[口*履]微　矩　麗(二)　莎　訶」　或以不動尊，　　成辦一切事，　護身處令淨，　　結諸方界等。",
        "from": "T18n0860_001:0184b24_0",
        "context_with_next_sentence": true
    },
    {
        "source_sentence": "不動尊種子心曰：「南　麼　三　曼　多　伐　折囉　赧　悍」　結彼慧刀印，　　普皆遍灑之，　是諸香華等，　　所辦供養具。",
        "from": "T18n0860_001:0184c02_0",
        "context_with_next_sentence": true
    },
    {
        "source_sentence": "　復一切遍置，　　清淨法界心，　所謂覽字門，　　如前所開示。",
        "from": "T18n0860_001:0184c07_0",
        "context_with_next_sentence": true
    },
    {
        "source_sentence": "塗香真言曰：「南　麼　三　曼　多　勃　馱　喃(一)　微　輸(上)　馱健　杜(引)　嗢婆(二合)　嚩　莎　訶」散華真言曰：「南　麼　三　曼　多　勃　馱　南(一)　摩　訶(引)　昧怛[口*履]也(三合)(二)　毘庾(二合)　嗢蘖　帝(三)　莎　訶」焚香真言曰：「南　麼　三　曼　多　勃　馱　喃(一)　達　摩　馱怛嚩(二合)　拏　蘖　帝(二)　莎　訶」燃燈真言曰：「南　麼　三　曼　多　勃　馱　喃(一)　怛　他　蘖　多喇旨(二合)(二)　薩叵(二合)　囉　儜　縛　婆(去)　娑　娜(三)伽　伽　猱　陀　里耶(二合)　莎　訶」獻食真言曰：「南　麼　三　曼　多　勃　馱　喃(一)　阿　囉　囉　迦囉　囉(二)　末　隣　捺　娜　弭　沫　隣　捺　泥(三)摩　訶(引)　沫　履(四)　莎　訶」　諸餘供養具，　　所應奉獻者，　依隨此法則，　　淨以不動尊。",
        "from": "T18n0860_001:0184c09_0",
        "context_with_next_sentence": true
    },
    {
        "source_sentence": "　當合定慧掌，　　五輪互相叉，　是則持眾物，　　普通供養印。",
        "from": "T18n0860_001:0185a10_0",
        "context_with_next_sentence": true
    },
    {
        "source_sentence": "　復作心儀式，　　所獻皆充滿，　此方及餘方，　　大供莊嚴雲，　各雨諸供物，　　供養十方界。",
        "from": "T18n0860_001:0185a12_0",
        "context_with_next_sentence": true
    },
    {
        "source_sentence": "　諸佛及菩薩，　　以空藏通印，　如法所修事，　　積集諸功德，　迴向成悉地，　　為利諸眾生。",
        "from": "T18n0860_001:0185a15_0",
        "context_with_next_sentence": true
    },
    {
        "source_sentence": "　若諸真言人，　　此生求悉地，　先依法持誦，　　所為既終竟。",
        "from": "T18n0860_001:0185a18_0",
        "context_with_next_sentence": true
    },
    {
        "source_sentence": "　又以持金剛，　　殊勝之諷詠，　供養佛、菩薩，　　當得速成就。",
        "from": "T18n0860_001:0185a20_0",
        "context_with_next_sentence": true
    },
    {
        "source_sentence": "金剛歌詠偈曰：「金剛薩埵攝受故，　　得為無上金剛寶；　金剛言詞歌詠故，　　願成金剛勝事業。」",
        "from": "T18n0860_001:0185a22_0",
        "context_with_next_sentence": true
    },
    {
        "source_sentence": "轉明妃偈曰：「以我功德所莊嚴，　　及淨法界中出生，　如來神力加持故，　　成就眾生諸義利。",
        "from": "T18n0860_001:0185a25_0",
        "context_with_next_sentence": true
    },
    {
        "source_sentence": "　三誦虛空藏轉明，　　密印相如前說也。」",
        "from": "T18n0860_001:0185a28_0",
        "context_with_next_sentence": true
    },
    {
        "source_sentence": "持誦法則品第四",
        "from": "T18n0860_001:0185a29_0",
        "context_with_next_sentence": true
    },
    {
        "source_sentence": "　如是具法供養已，　　起利無盡眾生心，　稽首諸佛、聖天等，　　住相應座入三昧。",
        "from": "T18n0860_001:0185b01_0",
        "context_with_next_sentence": true
    },
    {
        "source_sentence": "　四種靜慮之軌儀，　　能令內心生喜樂，　以真實義加持故，　　當得真言成等引。",
        "from": "T18n0860_001:0185b03_0",
        "context_with_next_sentence": true
    },
    {
        "source_sentence": "　智者如先所開示，　　現前而觀本所尊，　於其心月圓明中，　　悉皆照見真言字。",
        "from": "T18n0860_001:0185b05_0",
        "context_with_next_sentence": true
    },
    {
        "source_sentence": "　行者應生決定意，　　先當一緣觀本尊，　持彼真言祕密印，　　自作瑜伽本尊像。",
        "from": "T18n0860_001:0185b07_0",
        "context_with_next_sentence": true
    },
    {
        "source_sentence": "　由住本地相應身，　　雖少福者亦成就。",
        "from": "T18n0860_001:0185b09_0",
        "context_with_next_sentence": true
    },
    {
        "source_sentence": "　行者若持誦，　　大毘盧遮那，　正覺真言印，　　當依如是法。",
        "from": "T18n0860_001:0185b10_0",
        "context_with_next_sentence": true
    },
    {
        "source_sentence": "大日如來種子心曰：「南　麼　三　曼　多　勃　馱　喃　阿(所謂一切法本不生故，已如前說)」　是中身密印，　　正覺白毫相，　慧手金剛拳，　　而在於眉間。",
        "from": "T18n0860_001:0185b12_0",
        "context_with_next_sentence": true
    },
    {
        "source_sentence": "如來毫相真言曰：「南　麼　三　曼　多　勃　馱　喃(一)　阿(去聲急呼)　痕惹(急呼)」　如前轉阿字，　　而成大日尊，　法力所持故，　　與自身無異。",
        "from": "T18n0860_001:0185b18_0",
        "context_with_next_sentence": true
    },
    {
        "source_sentence": "　住本尊瑜伽，　　加以五支字，　下體及臍上、　　心頂與眉間。",
        "from": "T18n0860_001:0185b25_0",
        "context_with_next_sentence": true
    },
    {
        "source_sentence": "　於三摩呬多，　　運想而安立，　以依是法住，　　即同牟尼尊。",
        "from": "T18n0860_001:0185b27_0",
        "context_with_next_sentence": true
    },
    {
        "source_sentence": "　阿字加下體，　　金輪瑜伽座；　鑁字加臍上，　　素光大悲水；　覽字加心位，　　赤角智火光；　唅字白毫際，　　黑風自在力；　佉字在頂上，　　五色名大空。",
        "from": "T18n0860_001:0185b29_0",
        "context_with_next_sentence": true
    },
    {
        "source_sentence": "　五字嚴身，　　威德成就，　　熾大慧光，　除眾罪業。",
        "from": "T18n0860_001:0185c05_0",
        "context_with_next_sentence": true
    },
    {
        "source_sentence": "　　見是人赫，　　天魔軍退。",
        "from": "T18n0860_001:0185c06_1",
        "context_with_next_sentence": true
    },
    {
        "source_sentence": "等大悲空頂，無邊性空不障礙故。",
        "from": "T18n0860_001:0185c07_0",
        "context_with_next_sentence": true
    },
    {
        "source_sentence": "如虛空界，離一切分別、無分別；如是，一切智智妙觀平等，離一切分別、無分別故，云無等等也。",
        "from": "T18n0860_001:0185c07_1",
        "context_with_next_sentence": true
    },
    {
        "source_sentence": "因大悲風額，除障智風能開發故。",
        "from": "T18n0860_001:0185c10_0",
        "context_with_next_sentence": true
    },
    {
        "source_sentence": "如風能淨除塵、霧、煙、雲；如是，大智風淨除無明垢穢、煩惱、昏沈等也。",
        "from": "T18n0860_001:0185c10_1",
        "context_with_next_sentence": true
    },
    {
        "source_sentence": "塵大悲火心，三昧慧炬所溫育故。",
        "from": "T18n0860_001:0185c13_0",
        "context_with_next_sentence": true
    },
    {
        "source_sentence": "如火能燒一切薪；如是，一切智火燒無智薪，滅妄業垢，令無遺餘，於無明暗中為大明照也。",
        "from": "T18n0860_001:0185c13_1",
        "context_with_next_sentence": true
    },
    {
        "source_sentence": "言大悲水臍，功德乳海所滋潤故。",
        "from": "T18n0860_001:0185c16_0",
        "context_with_next_sentence": true
    },
    {
        "source_sentence": "如水能從高赴下，多有饒益滋潤草木、華菓，本性清淨；如是，如來智水從真言法界流趣世閒，潤諸持生助道之法，成大果實，常以洗濯菩提之心，不令染污也。",
        "from": "T18n0860_001:0185c16_1",
        "context_with_next_sentence": true
    },
    {
        "source_sentence": "座大悲地界，金剛座下金剛寶地所執持故。",
        "from": "T18n0860_001:0185c21_0",
        "context_with_next_sentence": true
    },
    {
        "source_sentence": "如地能生萬物，荷負一切世閒不可傾動；如是，一切智地從如來金剛性生，即此生者畢竟無生，能生菩提萬善，執持一切賢聖心地，不可沮壞也。",
        "from": "T18n0860_001:0185c22_1",
        "context_with_next_sentence": true
    },
    {
        "source_sentence": "　又於首中置，　　百光遍照王，　眼安無垢字，　　猶燈明顯照。",
        "from": "T18n0860_001:0185c26_0",
        "context_with_next_sentence": true
    },
    {
        "source_sentence": "　智者觀自體，　　等同如來身，　心月圓明處，　　聲鬘與相應。",
        "from": "T18n0860_001:0185c28_0",
        "context_with_next_sentence": true
    },
    {
        "source_sentence": "　字字無閒斷，　　猶如韻鈴鐸，　正等覺真言，　　隨取而受持。",
        "from": "T18n0860_001:0186a01_0",
        "context_with_next_sentence": true
    },
    {
        "source_sentence": "　當知此方便，　　速得成悉地。",
        "from": "T18n0860_001:0186a03_0",
        "context_with_next_sentence": true
    },
    {
        "source_sentence": "　或說異儀軌，　　普通三密門，　若解旋轉者，　　所作皆成就。",
        "from": "T18n0860_001:0186a04_0",
        "context_with_next_sentence": true
    },
    {
        "source_sentence": "普通種子心真言曰：「南　麼　三　曼　多　勃　馱　喃　迦(所謂一切諸法無造作)」　以是理光明，　　觀此聲實義，　摩尼寶王印，　　定、慧互相交。",
        "from": "T18n0860_001:0186a06_0",
        "context_with_next_sentence": true
    },
    {
        "source_sentence": "一切菩薩真言曰(真言如上)。",
        "from": "T18n0860_001:0186a11_0",
        "context_with_next_sentence": true
    },
    {
        "source_sentence": "　佉字含眾色，　　增加大空點，　置之於頂上，　　當得等虛空。",
        "from": "T18n0860_001:0186a12_0",
        "context_with_next_sentence": true
    },
    {
        "source_sentence": "　復於其首內，　　想念本初字，　純白點嚴飾，　　最勝百明心。",
        "from": "T18n0860_001:0186a14_0",
        "context_with_next_sentence": true
    },
    {
        "source_sentence": "　眼界猶明燈，　　大空無垢字，　住於本尊位，　　正覺當現前。",
        "from": "T18n0860_001:0186a16_0",
        "context_with_next_sentence": true
    },
    {
        "source_sentence": "　又觀彼心處，　　圓滿淨月輪，　炳現阿字門，　　遍作金剛色。",
        "from": "T18n0860_001:0186a18_0",
        "context_with_next_sentence": true
    },
    {
        "source_sentence": "　其聲真實義，　　諸法本不生。",
        "from": "T18n0860_001:0186a20_0",
        "context_with_next_sentence": true
    },
    {
        "source_sentence": "　迦字以為首，　　或所持真實，　環列有圓明。",
        "from": "T18n0860_001:0186a21_0",
        "context_with_next_sentence": true
    },
    {
        "source_sentence": "　　單字與句因，　隨意而出入，　　方迺作持誦，　懈極然後已。",
        "from": "T18n0860_001:0186a22_1",
        "context_with_next_sentence": true
    },
    {
        "source_sentence": "　　或以真言字，　運布心月中，　　隨其深密意，　思念聲真實。",
        "from": "T18n0860_001:0186a24_2",
        "context_with_next_sentence": true
    },
    {
        "source_sentence": "　　或奉香華等，　次第修供養。",
        "from": "T18n0860_001:0186a26_3",
        "context_with_next_sentence": true
    },
    {
        "source_sentence": "真實事業品第五",
        "from": "T18n0860_001:0186a28_0",
        "context_with_next_sentence": true
    },
    {
        "source_sentence": "　當如前事業，　　而自加持作，　金剛薩埵身。",
        "from": "T18n0860_001:0186a29_0",
        "context_with_next_sentence": true
    },
    {
        "source_sentence": "　　思惟佛、菩薩，　無量諸功德，　　於無盡眾生，　興大慈悲心。",
        "from": "T18n0860_001:0186b01_1",
        "context_with_next_sentence": true
    },
    {
        "source_sentence": "　　以金剛諷誦，　及餘妙言辭，　　稱歎諸如來，　真實功德。",
        "from": "T18n0860_001:0186b03_2",
        "context_with_next_sentence": true
    },
    {
        "source_sentence": "　　所造善迴向，　作如是願言：　　「如大覺世尊，　以所證功德，　　迴向大菩提。",
        "from": "T18n0860_001:0186b05_3",
        "context_with_next_sentence": true
    },
    {
        "source_sentence": "　我今亦如是，　　以所有福聚，　與法界眾生，　　共度生死海。",
        "from": "T18n0860_001:0186b08_0",
        "context_with_next_sentence": true
    },
    {
        "source_sentence": "　成正遍知道，　　自利利他法，　住如來大住，　　非獨為己身。",
        "from": "T18n0860_001:0186b10_0",
        "context_with_next_sentence": true
    },
    {
        "source_sentence": "　乃至返生死，　　濟度諸眾生，　得一切種智，　　到第一安樂，　當奉獻閼伽。」",
        "from": "T18n0860_001:0186b12_0",
        "context_with_next_sentence": true
    },
    {
        "source_sentence": "　　作歸命合掌，　置頂上思惟，　　諸佛、菩薩眾，　真實大功德，　　至誠作禮言。",
        "from": "T18n0860_001:0186b14_1",
        "context_with_next_sentence": true
    },
    {
        "source_sentence": "作禮偈言：「諸有永離一切過，　　無量功德莊嚴身，　一向饒益眾生者，　　我今悉皆歸命禮。」",
        "from": "T18n0860_001:0186b17_0",
        "context_with_next_sentence": true
    },
    {
        "source_sentence": "次啟白眾聖說是偈言：「現前諸如來、　　救世諸菩薩，　不斷大乘教，　　到殊勝位者，　唯願聖天眾，　　決定證知我，　各當隨所安，　　後復垂哀赴。」",
        "from": "T18n0860_001:0186b20_0",
        "context_with_next_sentence": true
    },
    {
        "source_sentence": "次當以三昧耶真言密印於頂上解之，而生是心：「諸有結護加持皆令解脫。」",
        "from": "T18n0860_001:0186b25_0",
        "context_with_next_sentence": true
    },
    {
        "source_sentence": "以此方便故，先所奉請諸尊各還所住，不為無礙大誓之所留止也。",
        "from": "T18n0860_001:0186b26_1",
        "context_with_next_sentence": true
    },
    {
        "source_sentence": "復用法界本性加持自體，思惟淨菩提心，而住金剛薩埵身，是中明印。",
        "from": "T18n0860_001:0186b28_2",
        "context_with_next_sentence": true
    },
    {
        "source_sentence": "前說若念誦竟，以此三印持身，所有真言行門終畢，法則皆悉圓滿。",
        "from": "T18n0860_001:0186b29_3",
        "context_with_next_sentence": true
    },
    {
        "source_sentence": "又應如前方便觀法界字以為頂相，被服金剛甲冑，由斯祕密莊嚴故，即得如金剛自性無能沮壞之者。",
        "from": "T18n0860_001:0186c02_4",
        "context_with_next_sentence": true
    },
    {
        "source_sentence": "諸有聞其音聲——或見、或觸——皆必定於阿耨多羅三藐三菩提一切功德皆悉成就，與大日如來等無有異也。",
        "from": "T18n0860_001:0186c04_5",
        "context_with_next_sentence": true
    },
    {
        "source_sentence": "次復起增上心修行殊勝事業，於清淨處嚴以香華，先令自身作觀世音菩薩、或住如來自性，依前方便以真言密印加持，然後以法施心讀誦大乘方廣經典、或以心誦，而請諸天神等令聽受之。",
        "from": "T18n0860_001:0186c07_6",
        "context_with_next_sentence": true
    },
    {
        "source_sentence": "如所說偈言：「金剛頂經說，　　觀世蓮華眼，　即同一切佛，　　無盡莊嚴身。",
        "from": "T18n0860_001:0186c11_7",
        "context_with_next_sentence": true
    },
    {
        "source_sentence": "　或以世導師，　　諸法自在者，　隨取一名號，　　作本性加持。」",
        "from": "T18n0860_001:0186c14_0",
        "context_with_next_sentence": true
    },
    {
        "source_sentence": "觀自在種子心曰：「南　麼　三　曼　多　勃　馱　喃　娑(急呼)」　字門真實義，　　諸法無染著，　音聲所流出，　　當作如是觀。",
        "from": "T18n0860_001:0186c16_0",
        "context_with_next_sentence": true
    },
    {
        "source_sentence": "　此中身密相，　　所謂蓮華印，　如前奉敷座，　　我已分別說。",
        "from": "T18n0860_001:0186c21_0",
        "context_with_next_sentence": true
    },
    {
        "source_sentence": "次說觀自在真言曰：「南　麼　三　曼　多　勃　馱　喃(一)　薩　嚩　怛　佗(引)蘖　多　嚩　路　吉　多(二)　羯　嚕　拏　麼　也(三)囉　囉　囉　吽　惹(四)(入)　莎　呵」前以法界心字置之在頂，又用此真言密印相加，隨力所堪讀誦經法、或造制底曼荼羅等。",
        "from": "T18n0860_001:0186c23_0",
        "context_with_next_sentence": true
    },
    {
        "source_sentence": "所為已畢，次從座起，以和敬相應接諸人事。",
        "from": "T18n0860_001:0187a03_1",
        "context_with_next_sentence": true
    },
    {
        "source_sentence": "又為身輪得支持故，次行乞食，或檀越請、或僧中所得，當離魚、肉、薰菜。",
        "from": "T18n0860_001:0187a04_2",
        "context_with_next_sentence": true
    },
    {
        "source_sentence": "及供養本尊諸佛之餘，乃至種種殘宿不淨、諸酒木菓等漿可以醉人者皆不應飲噉。",
        "from": "T18n0860_001:0187a05_3",
        "context_with_next_sentence": true
    },
    {
        "source_sentence": "次奉摶食用獻本尊，又作隨意食法，若由有餘，更出一分，為濟飢乏乞求故，當生是心：「我為任持身器安穩行道受是段食，如膏車轄令不敗傷有所至到，不應以滋味故。」",
        "from": "T18n0860_001:0187a07_4",
        "context_with_next_sentence": true
    },
    {
        "source_sentence": "增減其心及生悅澤嚴身之想，然後觀法界心字遍淨諸食，以事業金剛加持自身。",
        "from": "T18n0860_001:0187a11_5",
        "context_with_next_sentence": true
    },
    {
        "source_sentence": "是中種子如鑁字真言所說，復誦施十力明八遍，方乃食之。",
        "from": "T18n0860_001:0187a13_6",
        "context_with_next_sentence": true
    },
    {
        "source_sentence": "說此明曰：「南　麼　薩　婆　勃　馱　菩　提　薩　埵　南(一)　唵麼　蘭　捺　泥(去)　帝　孺　忙　栗　寗(二)　莎　訶」如是住，先成就本尊瑜伽。",
        "from": "T18n0860_001:0187a14_7",
        "context_with_next_sentence": true
    },
    {
        "source_sentence": "飯食訖已，所餘觸食以成辦諸事真言心供養所應食者。",
        "from": "T18n0860_001:0187a20_8",
        "context_with_next_sentence": true
    },
    {
        "source_sentence": "當用不空威怒增加，聖不動真言當誦一遍，受者歡喜，常隨行人與護念之。",
        "from": "T18n0860_001:0187a21_9",
        "context_with_next_sentence": true
    },
    {
        "source_sentence": "彼真言曰：「南　麼　三　曼　多　伐　折囉(引、二合)　赧(一)　怛囉(二合)吒(輕)　阿　謨　伽(二)　戰　荼　摩　訶　路　沙儜(上)(三)　娑破(二合)　吒　野　吽(四)　怛囉(二合)　麼野(五)　怛囉(二合)　麼　野(六)　吽(七)　怛囉(二合)　吒(輕)(八)悍　漫(九)」彼食竟休息少時，復當禮拜諸佛、懺悔眾罪。",
        "from": "T18n0860_001:0187a23_10",
        "context_with_next_sentence": true
    },
    {
        "source_sentence": "為淨心故，如是修常業，乃至依前誦讀經典。",
        "from": "T18n0860_001:0187b06_0",
        "context_with_next_sentence": true
    },
    {
        "source_sentence": "恒依是住，於後日分亦復如是，初夜、後夜思惟大乘無得間絕。",
        "from": "T18n0860_001:0187b07_0",
        "context_with_next_sentence": true
    },
    {
        "source_sentence": "至中夜分以事業金剛如前，被金剛甲敬禮一切諸佛、大菩薩等。",
        "from": "T18n0860_001:0187b08_1",
        "context_with_next_sentence": true
    },
    {
        "source_sentence": "次當運心如法供養，而作是念：「我為一切眾生志求大事因緣故，應當覆護是身，少時安寢，非為貪著睡眠之樂。」",
        "from": "T18n0860_001:0187b09_2",
        "context_with_next_sentence": true
    },
    {
        "source_sentence": "先當正身威儀，重累二足，右脇而臥。",
        "from": "T18n0860_001:0187b12_3",
        "context_with_next_sentence": true
    },
    {
        "source_sentence": "若支體疲懈者，隨意轉側無咎，為令速寤，常當係意在明。",
        "from": "T18n0860_001:0187b13_4",
        "context_with_next_sentence": true
    },
    {
        "source_sentence": "又復不應偃臥床上，次於餘日亦如是行之。",
        "from": "T18n0860_001:0187b14_5",
        "context_with_next_sentence": true
    },
    {
        "source_sentence": "持真言者以不虧法則無間勤修，故得真言門修菩薩行之名號也。",
        "from": "T18n0860_001:0187b15_6",
        "context_with_next_sentence": true
    },
    {
        "source_sentence": "若於數時相現等持誦法中作前方便，乃至具修勝業猶不成就者，應自警悟，倍加精進，勿得生下劣相而言：「是法非我所堪。」",
        "from": "T18n0860_001:0187b17_7",
        "context_with_next_sentence": true
    },
    {
        "source_sentence": "如是展其志力，自利、利他，常不空過。",
        "from": "T18n0860_001:0187b19_8",
        "context_with_next_sentence": true
    },
    {
        "source_sentence": "以行者懃誠不休息故，眾聖玄照其心，則蒙威神建立，得離諸障。",
        "from": "T18n0860_001:0187b20_9",
        "context_with_next_sentence": true
    },
    {
        "source_sentence": "是中有二事不應捨離：謂不捨諸佛菩薩、及饒益無盡眾生心。",
        "from": "T18n0860_001:0187b22_10",
        "context_with_next_sentence": true
    },
    {
        "source_sentence": "恒於一切智願心不傾動，此因緣必定得成，隨類悉地也。",
        "from": "T18n0860_001:0187b23_11",
        "context_with_next_sentence": true
    },
    {
        "source_sentence": "　常依內法而澡浴，　　不應執著外淨法，　於觸食等懷疑悔，　　如是皆所不應為。",
        "from": "T18n0860_001:0187b25_0",
        "context_with_next_sentence": true
    },
    {
        "source_sentence": "　若為任持是身故，　　隨時盥沐除諸垢，　於河流等如法教，　　與真言印共相應。",
        "from": "T18n0860_001:0187b27_0",
        "context_with_next_sentence": true
    },
    {
        "source_sentence": "　以法界心淨諸水，　　隨用不動降三世，　真言密印護方等，　　住於本尊自性觀。",
        "from": "T18n0860_001:0187b29_0",
        "context_with_next_sentence": true
    },
    {
        "source_sentence": "　復當三轉持淨土，　　恒以一心正思惟，　念聖不動真言等，　　智者默然應澡浴。",
        "from": "T18n0860_001:0187c02_0",
        "context_with_next_sentence": true
    },
    {
        "source_sentence": "淨法界心、不動尊種子、刀印皆如前說。",
        "from": "T18n0860_001:0187c04_0",
        "context_with_next_sentence": true
    },
    {
        "source_sentence": "降三世種子心曰：「南　麼　三　曼　多　伐　折囉　赧　南　涸」　此中訶字門，　　聲理如前說，　少分差別者，　　所謂淨除相。",
        "from": "T18n0860_001:0187c05_0",
        "context_with_next_sentence": true
    },
    {
        "source_sentence": "　降伏三界尊，　　身密之儀式，　當用成事業，　　五智金剛印。",
        "from": "T18n0860_001:0187c10_0",
        "context_with_next_sentence": true
    },
    {
        "source_sentence": "次說降三世真言曰：「南　麼　三　曼　多　伐　日囉　赧(一)　訶　訶　訶(二)微　薩麼(二合)　曳(平)(三)　薩　婆　怛　他(引)　蘖　多微　灑　也　三　婆　嚩(四)　怛囇(二合)　路　枳也(二合)微　惹　也(五)　吽　惹(急呼、二合)　莎　訶」　如是澡浴灑淨已，　　具三昧耶護支分，　思惟無量聖天眾，　　三奉掬水而獻之。",
        "from": "T18n0860_001:0187c12_0",
        "context_with_next_sentence": true
    },
    {
        "source_sentence": "　為淨身心利他故，　　敬禮如來勝生子，　遠離三毒分別等，　　寂調諸根詣精室。",
        "from": "T18n0860_001:0187c23_0",
        "context_with_next_sentence": true
    },
    {
        "source_sentence": "　或依水室異方便，　　心住如前所制儀，　自身三等為限量，　　為求上、中、下法故。",
        "from": "T18n0860_001:0187c25_0",
        "context_with_next_sentence": true
    },
    {
        "source_sentence": "　行者如是作持誦，　　所有罪流當永息，　必定成就推諸障，　　一切智句集其身。",
        "from": "T18n0860_001:0187c27_0",
        "context_with_next_sentence": true
    },
    {
        "source_sentence": "　彼依世間成就品，　　或復餘經之所說，　供養支分眾方便，　　如其次第所修行。",
        "from": "T18n0860_001:0187c29_0",
        "context_with_next_sentence": true
    },
    {
        "source_sentence": "　未離有為諸相故，　　是謂世間之悉地，　次說無相最殊勝，　　具信解者所觀察。",
        "from": "T18n0860_001:0188a02_0",
        "context_with_next_sentence": true
    },
    {
        "source_sentence": "　若真言乘深慧人，　　此生志求無上果，　隨所信解修觀照，　　如前心供養之儀。",
        "from": "T18n0860_001:0188a04_0",
        "context_with_next_sentence": true
    },
    {
        "source_sentence": "　及依悉地流出品、　　出世間品瑜伽法，　彼於真實緣生句，　　內心支分離攀緣。",
        "from": "T18n0860_001:0188a06_0",
        "context_with_next_sentence": true
    },
    {
        "source_sentence": "　依此方便而修證，　　當得出世間成就。",
        "from": "T18n0860_001:0188a08_0",
        "context_with_next_sentence": true
    },
    {
        "source_sentence": "　如所說優陀那偈言：「甚深無相法，　　劣慧所不堪，　為應彼等故，　　兼存有相說。」",
        "from": "T18n0860_001:0188a09_0",
        "context_with_next_sentence": true
    },
    {
        "source_sentence": "大毘盧遮那神變加持經供養次第法",
        "from": "T18n0860_001:0188a12_0",
        "context_with_next_sentence": false
    }
]