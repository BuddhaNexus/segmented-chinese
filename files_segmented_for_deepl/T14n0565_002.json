[
    {
        "source_sentence": "順權方便經卷下",
        "from": "T14n0565_002:0926a12_0",
        "context_with_next_sentence": true
    },
    {
        "source_sentence": "西晉月支三藏竺法護譯",
        "from": "T14n0565_002:0926a14_0",
        "context_with_next_sentence": true
    },
    {
        "source_sentence": "假號品第四",
        "from": "T14n0565_002:0926a15_0",
        "context_with_next_sentence": true
    },
    {
        "source_sentence": "於是，須菩提謂女言：「姊寧出門有夫婿乎？」",
        "from": "T14n0565_002:0926a16_0",
        "context_with_next_sentence": true
    },
    {
        "source_sentence": "其女答曰：「賢者！",
        "from": "T14n0565_002:0926a16_1",
        "context_with_next_sentence": true
    },
    {
        "source_sentence": "唯聽，我夫非一。",
        "from": "T14n0565_002:0926a17_2",
        "context_with_next_sentence": true
    },
    {
        "source_sentence": "所以者何？",
        "from": "T14n0565_002:0926a17_3",
        "context_with_next_sentence": true
    },
    {
        "source_sentence": "假使眾生好樂勤修放逸自恣，亦能奉順善權方便，斯等眾生皆我夫主。」",
        "from": "T14n0565_002:0926a18_0",
        "context_with_next_sentence": true
    },
    {
        "source_sentence": "須菩提問：「姊！",
        "from": "T14n0565_002:0926a19_1",
        "context_with_next_sentence": true
    },
    {
        "source_sentence": "何謂好樂順權方便？」",
        "from": "T14n0565_002:0926a20_0",
        "context_with_next_sentence": true
    },
    {
        "source_sentence": "其女答曰：「唯，須菩提！",
        "from": "T14n0565_002:0926a20_1",
        "context_with_next_sentence": true
    },
    {
        "source_sentence": "或有眾生先以一切欲樂之樂而娛樂之，然後乃勸化以大道，若以眾生因其愛欲而受律者，輒授愛欲悅樂之事，從是已去，現其離別，善權方便，隨時而化。」",
        "from": "T14n0565_002:0926a21_0",
        "context_with_next_sentence": true
    },
    {
        "source_sentence": "須菩提問：「姊！",
        "from": "T14n0565_002:0926a24_1",
        "context_with_next_sentence": true
    },
    {
        "source_sentence": "如來從始以何好樂？",
        "from": "T14n0565_002:0926a24_2",
        "context_with_next_sentence": true
    },
    {
        "source_sentence": "隨其時宜不違法教？」",
        "from": "T14n0565_002:0926a25_3",
        "context_with_next_sentence": true
    },
    {
        "source_sentence": "須菩提謂女曰：「如來、至真未曾教人隨愛欲也。」",
        "from": "T14n0565_002:0926a25_4",
        "context_with_next_sentence": true
    },
    {
        "source_sentence": "其女答曰：「賢者不聞乎？",
        "from": "T14n0565_002:0926a26_5",
        "context_with_next_sentence": true
    },
    {
        "source_sentence": "如來法教，若有比丘，隨心所好衣食床臥具，病瘦醫藥，慈心之種乞匃諸家，所到居業，與其同等志所慕樂，和上教師追學務訓因化入道。」",
        "from": "T14n0565_002:0926a27_6",
        "context_with_next_sentence": true
    },
    {
        "source_sentence": "須菩提報曰：「唯然，如姊今者來言。」",
        "from": "T14n0565_002:0926b01_7",
        "context_with_next_sentence": true
    },
    {
        "source_sentence": "女曰：「以是之故，賢者當了如來聽之，隨其時宜，不違所樂，以斯善權而濟度之。」",
        "from": "T14n0565_002:0926b02_8",
        "context_with_next_sentence": true
    },
    {
        "source_sentence": "須菩提問女：「眾生之類，以何善權樂隨類教？」",
        "from": "T14n0565_002:0926b04_9",
        "context_with_next_sentence": true
    },
    {
        "source_sentence": "其女答曰：「可數三千世界所有星宿，我所開化隨欲所度眾生之限，使發無上正真道意不可稱計。」",
        "from": "T14n0565_002:0926b05_10",
        "context_with_next_sentence": true
    },
    {
        "source_sentence": "須菩提問：「姊！",
        "from": "T14n0565_002:0926b07_11",
        "context_with_next_sentence": true
    },
    {
        "source_sentence": "以何方便令人歡樂？」",
        "from": "T14n0565_002:0926b07_12",
        "context_with_next_sentence": true
    },
    {
        "source_sentence": "其女答曰：「或有眾生樂于梵天，我修梵行隨無量禪，欣然志安從樂授之，然後乃化勸佛大道。",
        "from": "T14n0565_002:0926b08_13",
        "context_with_next_sentence": true
    },
    {
        "source_sentence": "或慕帝釋，現天帝位甚可愛樂，示斯自在無常之法，因而勸化發大道意。",
        "from": "T14n0565_002:0926b10_14",
        "context_with_next_sentence": true
    },
    {
        "source_sentence": "或有眾生，慕好諸天、龍、神、揵沓惒、阿須倫、迦留羅、真陀羅、摩睺勒，我悉示之斯位所樂，然後現變皆虛不實，勸化各使發大道意。",
        "from": "T14n0565_002:0926b12_15",
        "context_with_next_sentence": true
    },
    {
        "source_sentence": "或有慕樂轉輪王位，或有慕樂大臣、百官、州牧、郡守、令長、四征公卿、君子、梵志、工師、細民，或有好樂於色聲香味細滑法，或樂華香安息塗香衣服幡蓋大幢，或好金銀明月真珠水精琉璃硨磲碼碯白玉珍琦，如是所樂不可計量若干品業，或有好樂鼓舞歌戲婬樂悲聲若干種伎，我則隨意取令充飽各得所願，然後爾乃勸發道意度脫眾生，隨上中下各使得所。」",
        "from": "T14n0565_002:0926b14_16",
        "context_with_next_sentence": true
    },
    {
        "source_sentence": "須菩提問女曰：「姊當知之，欲得求習於賢聖道則為陰蓋，無所求法乃無所閡，一人得入隨受律化，離于因緣得未曾有，所作甚難。",
        "from": "T14n0565_002:0926b23_17",
        "context_with_next_sentence": true
    },
    {
        "source_sentence": "菩薩大士所為無量，乃以是法造無上業，為眾生故彼以斯法周化眾生，得順法律，我代欣慶。」",
        "from": "T14n0565_002:0926b26_18",
        "context_with_next_sentence": true
    },
    {
        "source_sentence": "時有二尊者子，俱來會彼門前中庭聽所演法，見其女姊宣說宿本所可樂行，順權方便所開化眾，勸於無上正真之道。",
        "from": "T14n0565_002:0926b29_0",
        "context_with_next_sentence": true
    },
    {
        "source_sentence": "時二童子謂尊者須菩提：「仁者！",
        "from": "T14n0565_002:0926c02_1",
        "context_with_next_sentence": true
    },
    {
        "source_sentence": "勿以己身之智度他人慧。",
        "from": "T14n0565_002:0926c03_2",
        "context_with_next_sentence": true
    },
    {
        "source_sentence": "於須菩提所趣云何？",
        "from": "T14n0565_002:0926c04_3",
        "context_with_next_sentence": true
    },
    {
        "source_sentence": "螢火之光寧能照己身掌乎？",
        "from": "T14n0565_002:0926c04_4",
        "context_with_next_sentence": true
    },
    {
        "source_sentence": "除其冥耶？」",
        "from": "T14n0565_002:0926c05_5",
        "context_with_next_sentence": true
    },
    {
        "source_sentence": "須菩提答曰：「族姓子！",
        "from": "T14n0565_002:0926c05_6",
        "context_with_next_sentence": true
    },
    {
        "source_sentence": "其螢火光明不足名，這可照掌耶！」",
        "from": "T14n0565_002:0926c05_7",
        "context_with_next_sentence": true
    },
    {
        "source_sentence": "「如是，須菩提！",
        "from": "T14n0565_002:0926c06_8",
        "context_with_next_sentence": true
    },
    {
        "source_sentence": "學聲聞乘族姓、女族姓子，德薄智尠，光燿功勳慧明樂，一思不遠得致寂滅，猶如劫燒其恒河水泉源諸流寧能滅乎？」",
        "from": "T14n0565_002:0926c07_9",
        "context_with_next_sentence": true
    },
    {
        "source_sentence": "須菩提曰：「正使一切百千巨億大海江河眾水，不能消滅劫燒盛火，況復江水大河流乎？」",
        "from": "T14n0565_002:0926c09_10",
        "context_with_next_sentence": true
    },
    {
        "source_sentence": "其女答曰：「如是，須菩提！",
        "from": "T14n0565_002:0926c11_11",
        "context_with_next_sentence": true
    },
    {
        "source_sentence": "諸菩薩眾智慧光明不可限量，功德威燿而不可計，假使菩薩江河沙劫，以五所欲而自娛樂不可盡極。",
        "from": "T14n0565_002:0926c12_12",
        "context_with_next_sentence": true
    },
    {
        "source_sentence": "菩薩智慧光明功德，威燿迴邈巍巍無量。",
        "from": "T14n0565_002:0926c14_13",
        "context_with_next_sentence": true
    },
    {
        "source_sentence": "猶如須菩提，貧匱之士得疾甚困，醫來治之應病與藥，從其輕重莫不除愈，其藥易得，薄德之士獨自遭苦困而得安。",
        "from": "T14n0565_002:0926c15_14",
        "context_with_next_sentence": true
    },
    {
        "source_sentence": "所以者何？",
        "from": "T14n0565_002:0926c18_15",
        "context_with_next_sentence": true
    },
    {
        "source_sentence": "用財不豐。",
        "from": "T14n0565_002:0926c18_16",
        "context_with_next_sentence": true
    },
    {
        "source_sentence": "「如是，須菩提！",
        "from": "T14n0565_002:0926c18_17",
        "context_with_next_sentence": true
    },
    {
        "source_sentence": "諸聲聞乘行止之德少欲無貪，處在閑居去於慳嫉，所知甚少墮一切惱，爾乃得致漏盡意解，當作是觀。",
        "from": "T14n0565_002:0926c19_18",
        "context_with_next_sentence": true
    },
    {
        "source_sentence": "「唯，須菩提！",
        "from": "T14n0565_002:0926c21_19",
        "context_with_next_sentence": true
    },
    {
        "source_sentence": "如貧匱士得見療治困而得愈，謂聲聞乘之解脫也。",
        "from": "T14n0565_002:0926c21_20",
        "context_with_next_sentence": true
    },
    {
        "source_sentence": "猶大國王頂有威相，而得疾病，醫來療之，以帝王藥應病療治，其藥色妙香美，向面面愈項頤悉安，身無眾患諸味具足，帝王財寶華香雜香擣香熏身，以眾伎樂自然為鳴，帝王將無恐懼以用懷憂。」",
        "from": "T14n0565_002:0926c23_21",
        "context_with_next_sentence": true
    },
    {
        "source_sentence": "答曰：「不也！",
        "from": "T14n0565_002:0926c27_22",
        "context_with_next_sentence": true
    },
    {
        "source_sentence": "若干品藥常服治病，以眾伎樂而自娛樂，并娛一切至使疾病除愈永安。」",
        "from": "T14n0565_002:0926c27_23",
        "context_with_next_sentence": true
    },
    {
        "source_sentence": "「如是，須菩提！",
        "from": "T14n0565_002:0926c29_24",
        "context_with_next_sentence": true
    },
    {
        "source_sentence": "或有菩薩以所娛樂善權方便，好於一切道法之樂，而自娛樂己心修行，皆以一切普安道乘，逮至無上正真之道為最正覺。",
        "from": "T14n0565_002:0926c29_25",
        "context_with_next_sentence": true
    },
    {
        "source_sentence": "「唯，須菩提！",
        "from": "T14n0565_002:0927a03_26",
        "context_with_next_sentence": true
    },
    {
        "source_sentence": "以是之故，如醫療治病，菩薩如是現智慧時而開化之。",
        "from": "T14n0565_002:0927a03_27",
        "context_with_next_sentence": true
    },
    {
        "source_sentence": "又，須菩提！",
        "from": "T14n0565_002:0927a05_28",
        "context_with_next_sentence": true
    },
    {
        "source_sentence": "以五所欲用本無故而無所住，其在是忍能自曉了，我何所造？",
        "from": "T14n0565_002:0927a05_29",
        "context_with_next_sentence": true
    },
    {
        "source_sentence": "以五所樂無有福祚，橫為功勳不可逮致悉無所有，斯一切智逮無所得亦無名勳，若斯忍者己身達想，何謂有道？",
        "from": "T14n0565_002:0927a06_30",
        "context_with_next_sentence": true
    },
    {
        "source_sentence": "何謂無道？",
        "from": "T14n0565_002:0927a09_31",
        "context_with_next_sentence": true
    },
    {
        "source_sentence": "五陰空寂然亦空，以逮忍者則無所欲，患厭己欲悉無所樂無所求習，乃曰志道。",
        "from": "T14n0565_002:0927a09_32",
        "context_with_next_sentence": true
    },
    {
        "source_sentence": "五陰犇逸不能定意，是則無道。」",
        "from": "T14n0565_002:0927a11_33",
        "context_with_next_sentence": true
    },
    {
        "source_sentence": "於是，尊者須菩提問：「二尊者子！",
        "from": "T14n0565_002:0927a12_34",
        "context_with_next_sentence": true
    },
    {
        "source_sentence": "今此女人與仁何親？」",
        "from": "T14n0565_002:0927a12_35",
        "context_with_next_sentence": true
    },
    {
        "source_sentence": "二尊者子俱共叉手，說斯頌曰：「是我之父母，　　斯慈施弘安，　此家室親厚，　　亦無上世尊，　以是威德故，　　而致諸功勳，　如是合集行，　　緣脫無數苦。",
        "from": "T14n0565_002:0927a13_36",
        "context_with_next_sentence": true
    },
    {
        "source_sentence": "　頒宣此經法，　　普具眾行業，　施吾道慧樂，　　心行於空無，　因敷演經法，　　悉周遍精進，　加我等法樂，　　訓誨于空行。",
        "from": "T14n0565_002:0927a19_0",
        "context_with_next_sentence": true
    },
    {
        "source_sentence": "　棄捨於家居，　　猶火燒骨體，　以用斯方便，　　損裂眾結網，　為蚖蛇所嚙，　　滅除眾毒害，　其貪欲如是，　　恩愛之所傷。",
        "from": "T14n0565_002:0927a23_0",
        "context_with_next_sentence": true
    },
    {
        "source_sentence": "　如人火所災，　　有來救火厄，　塵勞熱若斯，　　能脫婬欲難。",
        "from": "T14n0565_002:0927a27_0",
        "context_with_next_sentence": true
    },
    {
        "source_sentence": "　曉了諸法義，　　而消大恐畏，　以斷此諸難，　　明智所解脫。",
        "from": "T14n0565_002:0927a29_0",
        "context_with_next_sentence": true
    },
    {
        "source_sentence": "　吾不慕貪欲，　　以義解智慧，　諸義無有義，　　所謂世間欲。」",
        "from": "T14n0565_002:0927b02_0",
        "context_with_next_sentence": true
    },
    {
        "source_sentence": "爾時，賢者須菩提問其女曰：「姊以何所善權方便，而不棄捨一切眾生，隨時之宜悉開化之？",
        "from": "T14n0565_002:0927b04_0",
        "context_with_next_sentence": true
    },
    {
        "source_sentence": "又有仁者當曉此意，女人在世多慕欲樂，而不以厭踰於男子，女人情興好於欲樂，以故菩薩行權方便而導引之，故現女像因教誨之，男子之身不可現入貴人婬女。」",
        "from": "T14n0565_002:0927b06_1",
        "context_with_next_sentence": true
    },
    {
        "source_sentence": "須菩提問：「今姊何故女人之像化眾女人乎？",
        "from": "T14n0565_002:0927b09_2",
        "context_with_next_sentence": true
    },
    {
        "source_sentence": "於彼世時轉女菩薩，現女人像須臾一時，由十二年現其像貌，為尊者子清淨衣被著男子服？」",
        "from": "T14n0565_002:0927b10_3",
        "context_with_next_sentence": true
    },
    {
        "source_sentence": "問：「須菩提！",
        "from": "T14n0565_002:0927b13_0",
        "context_with_next_sentence": true
    },
    {
        "source_sentence": "仁為凡夫從學致乎？」",
        "from": "T14n0565_002:0927b13_1",
        "context_with_next_sentence": true
    },
    {
        "source_sentence": "須菩提答曰：「吾非學也，亦非凡夫。」",
        "from": "T14n0565_002:0927b13_2",
        "context_with_next_sentence": true
    },
    {
        "source_sentence": "其女報曰：「如是，如是！",
        "from": "T14n0565_002:0927b14_3",
        "context_with_next_sentence": true
    },
    {
        "source_sentence": "唯，須菩提！",
        "from": "T14n0565_002:0927b15_0",
        "context_with_next_sentence": true
    },
    {
        "source_sentence": "我無所持。」",
        "from": "T14n0565_002:0927b15_1",
        "context_with_next_sentence": true
    },
    {
        "source_sentence": "時尊者子念：「須菩提若斯成就深妙智慧菩薩之業，修平等行，以是相問。」",
        "from": "T14n0565_002:0927b15_2",
        "context_with_next_sentence": true
    },
    {
        "source_sentence": "時族姓子知須菩提心之所念，謂須菩提：「我以斯問：『唯，須菩提！",
        "from": "T14n0565_002:0927b17_3",
        "context_with_next_sentence": true
    },
    {
        "source_sentence": "云何漏盡？",
        "from": "T14n0565_002:0927b18_4",
        "context_with_next_sentence": true
    },
    {
        "source_sentence": "分別部居意之所歸？』」",
        "from": "T14n0565_002:0927b18_5",
        "context_with_next_sentence": true
    },
    {
        "source_sentence": "須菩提答曰：「吾非漏盡。」",
        "from": "T14n0565_002:0927b19_6",
        "context_with_next_sentence": true
    },
    {
        "source_sentence": "女又問曰：「何謂其漏不盡去來今現在？",
        "from": "T14n0565_002:0927b20_0",
        "context_with_next_sentence": true
    },
    {
        "source_sentence": "過去已盡，當來未至，現在無住。",
        "from": "T14n0565_002:0927b20_1",
        "context_with_next_sentence": true
    },
    {
        "source_sentence": "諸未來盡不可得，是亦無盡，又現在者，已歸於盡，而無所住，亦不可盡。」",
        "from": "T14n0565_002:0927b21_2",
        "context_with_next_sentence": true
    },
    {
        "source_sentence": "須菩提答曰：「唯，族姓子！",
        "from": "T14n0565_002:0927b24_0",
        "context_with_next_sentence": true
    },
    {
        "source_sentence": "我不堪任發遣諸問，日時且中，餘有少許食時欲到，今欲分衛將無失時。」",
        "from": "T14n0565_002:0927b24_1",
        "context_with_next_sentence": true
    },
    {
        "source_sentence": "時族姓子有三昧，名普周佛土妙華，以是三昧而以正受。",
        "from": "T14n0565_002:0927b26_2",
        "context_with_next_sentence": true
    },
    {
        "source_sentence": "其族姓子這三昧已，遙見須菩提，其身現在一切十方不可計限諸佛國土，住於佛邊而住侍焉。",
        "from": "T14n0565_002:0927b27_3",
        "context_with_next_sentence": true
    },
    {
        "source_sentence": "在於彼土，猶如日出照於天下，或旦食時未至日中，或過早食，或不復久旦至食時造立日中，或撾揵[木*遲]時，或施坐飯食，或以住立現取鉢洒，或在佛土遊行分衛。",
        "from": "T14n0565_002:0927b29_4",
        "context_with_next_sentence": true
    },
    {
        "source_sentence": "這日中時，或現晡時，或在初夜，或以夜半，或已向曉，或有佛土無有日月，眾生人物各有光明，所現功德巍巍如是。",
        "from": "T14n0565_002:0927c04_5",
        "context_with_next_sentence": true
    },
    {
        "source_sentence": "於時族姓子，謂尊者須菩提：「仁者何時當就食乎？",
        "from": "T14n0565_002:0927c08_0",
        "context_with_next_sentence": true
    },
    {
        "source_sentence": "且觀今時日在何所？」",
        "from": "T14n0565_002:0927c09_1",
        "context_with_next_sentence": true
    },
    {
        "source_sentence": "須菩提答曰：「族姓子！",
        "from": "T14n0565_002:0927c09_2",
        "context_with_next_sentence": true
    },
    {
        "source_sentence": "今不是時不應飯食，在餘佛國亦不得時。」",
        "from": "T14n0565_002:0927c10_3",
        "context_with_next_sentence": true
    },
    {
        "source_sentence": "時族姓子，即如其像三昧正受顯示神足，使日還東如日早食，謂須菩提：「賢者且觀！",
        "from": "T14n0565_002:0927c11_4",
        "context_with_next_sentence": true
    },
    {
        "source_sentence": "其時極早，是故賢者，恣安所審坐自服食。」",
        "from": "T14n0565_002:0927c13_0",
        "context_with_next_sentence": true
    },
    {
        "source_sentence": "須菩提答曰：「今我屬累問族姓子！",
        "from": "T14n0565_002:0927c14_0",
        "context_with_next_sentence": true
    },
    {
        "source_sentence": "名曰何等？」",
        "from": "T14n0565_002:0927c14_1",
        "context_with_next_sentence": true
    },
    {
        "source_sentence": "「唯，須菩提！",
        "from": "T14n0565_002:0927c15_2",
        "context_with_next_sentence": true
    },
    {
        "source_sentence": "我之名號，又當啟問於佛世尊，而見發遣。",
        "from": "T14n0565_002:0927c15_3",
        "context_with_next_sentence": true
    },
    {
        "source_sentence": "唯，須菩提！",
        "from": "T14n0565_002:0927c16_4",
        "context_with_next_sentence": true
    },
    {
        "source_sentence": "一切諸名皆無有名。",
        "from": "T14n0565_002:0927c16_5",
        "context_with_next_sentence": true
    },
    {
        "source_sentence": "所以者何？",
        "from": "T14n0565_002:0927c17_6",
        "context_with_next_sentence": true
    },
    {
        "source_sentence": "一切諸名悉從思想不真虛偽，其所妄想亦悉不真無有名號，當作是說一切本無。」",
        "from": "T14n0565_002:0927c17_7",
        "context_with_next_sentence": true
    },
    {
        "source_sentence": "須菩提曰：「又，族姓子！",
        "from": "T14n0565_002:0927c19_8",
        "context_with_next_sentence": true
    },
    {
        "source_sentence": "其一切智亦假號耳，因思想有而不真正。",
        "from": "T14n0565_002:0927c19_9",
        "context_with_next_sentence": true
    },
    {
        "source_sentence": "何謂一切智？",
        "from": "T14n0565_002:0927c20_10",
        "context_with_next_sentence": true
    },
    {
        "source_sentence": "名號因想而興不真正也。",
        "from": "T14n0565_002:0927c20_11",
        "context_with_next_sentence": true
    },
    {
        "source_sentence": "所以者何？",
        "from": "T14n0565_002:0927c21_12",
        "context_with_next_sentence": true
    },
    {
        "source_sentence": "以一切智不可限量，亦假號耳，各各遊行於諸佛國，又無本末。」",
        "from": "T14n0565_002:0927c21_13",
        "context_with_next_sentence": true
    },
    {
        "source_sentence": "須菩提問：「何謂，族姓子！",
        "from": "T14n0565_002:0927c23_14",
        "context_with_next_sentence": true
    },
    {
        "source_sentence": "一切智不可限量而假號耳？」",
        "from": "T14n0565_002:0927c23_15",
        "context_with_next_sentence": true
    },
    {
        "source_sentence": "其女答曰：「唯，須菩提！",
        "from": "T14n0565_002:0927c24_16",
        "context_with_next_sentence": true
    },
    {
        "source_sentence": "一切智光普照佛土。",
        "from": "T14n0565_002:0927c25_0",
        "context_with_next_sentence": true
    },
    {
        "source_sentence": "何謂一切智攝取佛土？",
        "from": "T14n0565_002:0927c25_1",
        "context_with_next_sentence": true
    },
    {
        "source_sentence": "何謂一切智攝取一切智？",
        "from": "T14n0565_002:0927c26_0",
        "context_with_next_sentence": true
    },
    {
        "source_sentence": "何謂普智光明所照？",
        "from": "T14n0565_002:0927c26_1",
        "context_with_next_sentence": true
    },
    {
        "source_sentence": "何謂消垢？",
        "from": "T14n0565_002:0927c27_2",
        "context_with_next_sentence": true
    },
    {
        "source_sentence": "何謂普現諸義？",
        "from": "T14n0565_002:0927c27_3",
        "context_with_next_sentence": true
    },
    {
        "source_sentence": "何謂為上？",
        "from": "T14n0565_002:0927c27_4",
        "context_with_next_sentence": true
    },
    {
        "source_sentence": "何謂為大？",
        "from": "T14n0565_002:0927c28_0",
        "context_with_next_sentence": true
    },
    {
        "source_sentence": "何謂目見？",
        "from": "T14n0565_002:0927c28_1",
        "context_with_next_sentence": true
    },
    {
        "source_sentence": "何謂持難？",
        "from": "T14n0565_002:0927c28_2",
        "context_with_next_sentence": true
    },
    {
        "source_sentence": "何謂大捨？",
        "from": "T14n0565_002:0927c28_3",
        "context_with_next_sentence": true
    },
    {
        "source_sentence": "何謂須菩提佛土大施？",
        "from": "T14n0565_002:0927c29_0",
        "context_with_next_sentence": true
    },
    {
        "source_sentence": "何謂佛國名曰假號別諸相字？",
        "from": "T14n0565_002:0927c29_1",
        "context_with_next_sentence": true
    },
    {
        "source_sentence": "假使須菩提，其一切智不可限量假號者也，如是色像各各如是名號無量，如其名色無量難限，痛想行識不可限量，陰種諸入意止意斷，神足根力覺意八道亦不可量，皆假號耳，一切道品諸法如是。",
        "from": "T14n0565_002:0928a01_2",
        "context_with_next_sentence": true
    },
    {
        "source_sentence": "諸佛國土各各不可限量，悉假號矣，何所真號？",
        "from": "T14n0565_002:0928a05_3",
        "context_with_next_sentence": true
    },
    {
        "source_sentence": "以是之故，唯，須菩提！",
        "from": "T14n0565_002:0928a07_0",
        "context_with_next_sentence": true
    },
    {
        "source_sentence": "當作是觀，一切諸名皆無有名，因其思想悉非真正，若宣名號亦由思想，而有是辭皆悉本無。」",
        "from": "T14n0565_002:0928a07_1",
        "context_with_next_sentence": true
    },
    {
        "source_sentence": "爾時，須菩提問族姓子：「仁者善利加益一切，羅閱祇長者梵志，致如是比，眾祐居士皆蒙濟度？」",
        "from": "T14n0565_002:0928a10_0",
        "context_with_next_sentence": true
    },
    {
        "source_sentence": "「又，須菩提尊者知之，所謂眾祐為何謂也？」",
        "from": "T14n0565_002:0928a12_1",
        "context_with_next_sentence": true
    },
    {
        "source_sentence": "須菩提曰：「如我今者當敷演之，其有奉戒遵真正法心定不亂，是則名曰世之眾祐。」",
        "from": "T14n0565_002:0928a13_2",
        "context_with_next_sentence": true
    },
    {
        "source_sentence": "答曰：「唯，須菩提！",
        "from": "T14n0565_002:0928a15_0",
        "context_with_next_sentence": true
    },
    {
        "source_sentence": "斯等則非真正眾祐。",
        "from": "T14n0565_002:0928a15_1",
        "context_with_next_sentence": true
    },
    {
        "source_sentence": "如仁所云，若於眾生興大悲哀，眾生人物悉不可得，斯等乃是世之眾祐，常以一定不斷三寶佛法聖眾，乃曰眾祐，若能消除一切眾生塵勞之厄，悉解眾結，乃曰眾祐。",
        "from": "T14n0565_002:0928a15_2",
        "context_with_next_sentence": true
    },
    {
        "source_sentence": "其慧無量智不可盡，乃曰眾祐。",
        "from": "T14n0565_002:0928a19_3",
        "context_with_next_sentence": true
    },
    {
        "source_sentence": "功德無窮辯才無底法藏無極，乃曰眾祐。",
        "from": "T14n0565_002:0928a20_4",
        "context_with_next_sentence": true
    },
    {
        "source_sentence": "其等凡夫賢聖之黨無有二心，乃曰眾祐。」",
        "from": "T14n0565_002:0928a21_5",
        "context_with_next_sentence": true
    },
    {
        "source_sentence": "又曰：「須菩提！",
        "from": "T14n0565_002:0928a22_6",
        "context_with_next_sentence": true
    },
    {
        "source_sentence": "眾生這覩慧見清淨三垢忽化，乃曰眾祐。」",
        "from": "T14n0565_002:0928a22_7",
        "context_with_next_sentence": true
    },
    {
        "source_sentence": "爾時，諸天常侍衛須菩提者，歡喜恒隨而奉事之，歸其威神。",
        "from": "T14n0565_002:0928a24_0",
        "context_with_next_sentence": true
    },
    {
        "source_sentence": "彼時得聞眾祐訓誨，至心和雅，悉發無上正真道意。",
        "from": "T14n0565_002:0928a25_1",
        "context_with_next_sentence": true
    },
    {
        "source_sentence": "是諸天眾這發心已，稽首自歸禮須菩提足，責己悔過：「惟願仁者，我等遇時。」",
        "from": "T14n0565_002:0928a26_2",
        "context_with_next_sentence": true
    },
    {
        "source_sentence": "族姓子問：「諸天子！",
        "from": "T14n0565_002:0928a28_3",
        "context_with_next_sentence": true
    },
    {
        "source_sentence": "今諸天子何故懺悔歸須菩提？」",
        "from": "T14n0565_002:0928a28_4",
        "context_with_next_sentence": true
    },
    {
        "source_sentence": "諸天子曰：「族姓子！",
        "from": "T14n0565_002:0928a29_5",
        "context_with_next_sentence": true
    },
    {
        "source_sentence": "我之身侍衛須菩提已來十二年，未曾得聞如是像法眾祐地說，今這得聞，至心和雅，發無上正真道意，以是之故，我自心念：『所在土地逮得聽服如是像經，亦當承斯眾祐之地聞清淨行，以是攝護諸菩薩業咸歸道法。』」",
        "from": "T14n0565_002:0928b01_0",
        "context_with_next_sentence": true
    },
    {
        "source_sentence": "於是，須菩提勸化諸天所發道心，謂諸天曰：「諸天於今為獲善利心入妙法，我亦頒宣當何所作，以自危害違失道心，於一切智無器可受，佛法雅訓諸天當了，設今我心不至解脫，必當發興無上正真道意。",
        "from": "T14n0565_002:0928b06_1",
        "context_with_next_sentence": true
    },
    {
        "source_sentence": "今已敗種無所加設。",
        "from": "T14n0565_002:0928b10_2",
        "context_with_next_sentence": true
    },
    {
        "source_sentence": "又諸天當習追慕如是比像，諸善親友稽首歸命如諸正士，承聽古來未曾有法，已得聞法尋輒奉行，無所違失。」",
        "from": "T14n0565_002:0928b11_3",
        "context_with_next_sentence": true
    },
    {
        "source_sentence": "時族姓子謂諸天言：「無上正真之道，甚難！",
        "from": "T14n0565_002:0928b13_4",
        "context_with_next_sentence": true
    },
    {
        "source_sentence": "甚難！",
        "from": "T14n0565_002:0928b14_5",
        "context_with_next_sentence": true
    },
    {
        "source_sentence": "不可趣爾。",
        "from": "T14n0565_002:0928b14_6",
        "context_with_next_sentence": true
    },
    {
        "source_sentence": "所被德鎧，得逮深遠玄妙之法。」",
        "from": "T14n0565_002:0928b15_7",
        "context_with_next_sentence": true
    },
    {
        "source_sentence": "「又族姓子！",
        "from": "T14n0565_002:0928b15_8",
        "context_with_next_sentence": true
    },
    {
        "source_sentence": "諸佛世尊本樂道慧，將復造立而奉行是無上正真因應解脫。」",
        "from": "T14n0565_002:0928b16_9",
        "context_with_next_sentence": true
    },
    {
        "source_sentence": "又問天曰：「何謂奉行？」",
        "from": "T14n0565_002:0928b17_10",
        "context_with_next_sentence": true
    },
    {
        "source_sentence": "天曰：「等心眾生而濟度之，棄于一切眾蓋重擔悉令解脫，普使眾生不遭苦樂，是族姓子所謂奉行。」",
        "from": "T14n0565_002:0928b18_11",
        "context_with_next_sentence": true
    },
    {
        "source_sentence": "又問天曰：「等心眾生非人想乎？",
        "from": "T14n0565_002:0928b20_12",
        "context_with_next_sentence": true
    },
    {
        "source_sentence": "眾生無塵及獄繫縛亦無解脫，不猗五陰即棄重擔，其諸本德而無妄想，開化眾生無彼我想，雖遭苦樂不以增損。」",
        "from": "T14n0565_002:0928b21_13",
        "context_with_next_sentence": true
    },
    {
        "source_sentence": "時諸天人為族姓子所見勸發，即時逮得柔順法忍。",
        "from": "T14n0565_002:0928b23_14",
        "context_with_next_sentence": true
    },
    {
        "source_sentence": "於是，諸天散眾雜花，供養族姓子兩門中庭。",
        "from": "T14n0565_002:0928b25_0",
        "context_with_next_sentence": true
    },
    {
        "source_sentence": "時須菩提問諸天人：「亦當忍我。",
        "from": "T14n0565_002:0928b26_0",
        "context_with_next_sentence": true
    },
    {
        "source_sentence": "如吾志性，或能不逮、所宣不及，勸諸天人行聲聞法。」",
        "from": "T14n0565_002:0928b26_1",
        "context_with_next_sentence": true
    },
    {
        "source_sentence": "諸天人曰：「唯，須菩提！",
        "from": "T14n0565_002:0928b27_2",
        "context_with_next_sentence": true
    },
    {
        "source_sentence": "向所頒宣何悔過以？",
        "from": "T14n0565_002:0928b28_3",
        "context_with_next_sentence": true
    },
    {
        "source_sentence": "為攝受何眾生性演說劣言？",
        "from": "T14n0565_002:0928b28_4",
        "context_with_next_sentence": true
    },
    {
        "source_sentence": "所以者何？",
        "from": "T14n0565_002:0928b29_5",
        "context_with_next_sentence": true
    },
    {
        "source_sentence": "唯，須菩提！",
        "from": "T14n0565_002:0928b29_6",
        "context_with_next_sentence": true
    },
    {
        "source_sentence": "今復殊勝以無所聞，慕求緣覺聽聲聞業，猶如有人，志懷妙願心在飢渴，服食甘味不興雜毒。",
        "from": "T14n0565_002:0928c01_0",
        "context_with_next_sentence": true
    },
    {
        "source_sentence": "如是，須菩提！",
        "from": "T14n0565_002:0928c03_1",
        "context_with_next_sentence": true
    },
    {
        "source_sentence": "聞殊妙義，斯菩薩法玄邈若茲，其聲聞學不利佛道，若如雜毒不聞緣覺。",
        "from": "T14n0565_002:0928c03_2",
        "context_with_next_sentence": true
    },
    {
        "source_sentence": "又族姓子猶如向者，今此女人端正姝好色像第一，人這見之無不坦然。」",
        "from": "T14n0565_002:0928c05_3",
        "context_with_next_sentence": true
    },
    {
        "source_sentence": "時彼女人謂須菩提：「賢者所歸禮習乞匃，莫餘分衛我當相施。」",
        "from": "T14n0565_002:0928c06_4",
        "context_with_next_sentence": true
    },
    {
        "source_sentence": "時彼女人自入其舍出百味食，謂須菩提：「賢者受斯分衛供具，勿以懷欲，亦莫離欲，乃應服食，勿懷怒癡，亦勿與俱，勿雜塵勞，亦莫與俱。",
        "from": "T14n0565_002:0928c08_5",
        "context_with_next_sentence": true
    },
    {
        "source_sentence": "假使賢者須菩提，不斷苦習，不造盡證惟道之行，乃受分衛；亦不奉行四意止、四意斷、四神足、五根、五力、七覺意、八正道行，乃受分衛；若不以明亦非無明而造立證，行色名識六入習更痛愛取有生老病死無大苦患，合與不合，無有識著漏盡意解，若干名色無有形像，以度三界超越六情，曉了空行志存脫門，習無所生而無妄想，不得痛痒而所志願證於脫門以暢本無，不逮愛欲不念所受，亦無所生已無所生，了諸所生分別有無，老病無言曉十二品，如是應受分衛之業。",
        "from": "T14n0565_002:0928c11_6",
        "context_with_next_sentence": true
    },
    {
        "source_sentence": "若使賢者，不隨凡夫、無賢聖俱，等法不斷，乃應受食。",
        "from": "T14n0565_002:0928c22_7",
        "context_with_next_sentence": true
    },
    {
        "source_sentence": "「若不有生亦無終沒行空之業，等於貪婬瞋恚愚癡亦等於空，乃應受食。",
        "from": "T14n0565_002:0928c23_8",
        "context_with_next_sentence": true
    },
    {
        "source_sentence": "若以賢者不越凡地、不處賢聖，若無光炎亦不闇昧，不度所生不得生死不至滅度，言不誠信亦無虛妄，乃應受食。",
        "from": "T14n0565_002:0928c25_9",
        "context_with_next_sentence": true
    },
    {
        "source_sentence": "於諸所盡而無所盡，不合不散，於陰諸種衰入不動，以無所著行寂禪思，常於眾生心不懷害，遊一切法而無所縛，乃應受食。",
        "from": "T14n0565_002:0928c27_10",
        "context_with_next_sentence": true
    },
    {
        "source_sentence": "所以本時出家已得，成就如法等施出家學業，亦以斯等得至滅度，乃應受食。",
        "from": "T14n0565_002:0929a01_11",
        "context_with_next_sentence": true
    },
    {
        "source_sentence": "「若須菩提！",
        "from": "T14n0565_002:0929a03_12",
        "context_with_next_sentence": true
    },
    {
        "source_sentence": "行空無義無欲之業順從空矣，不勤行空甚宜眾祐，乃應受食。",
        "from": "T14n0565_002:0929a03_13",
        "context_with_next_sentence": true
    },
    {
        "source_sentence": "若以興發眾祐之想，輒隨欺詐不從大聖，若使賢者不畢眾祐亦不耗損，奉行法義無有進退，乃應受食。」",
        "from": "T14n0565_002:0929a04_14",
        "context_with_next_sentence": true
    },
    {
        "source_sentence": "爾時，須菩提申其右臂稽首為禮，宣傳此言：「如今者姊所言至誠，當奉行斯，如女所言，為我身演平等之辭。」",
        "from": "T14n0565_002:0929a08_0",
        "context_with_next_sentence": true
    },
    {
        "source_sentence": "這說是已，便受分衛。",
        "from": "T14n0565_002:0929a10_1",
        "context_with_next_sentence": true
    },
    {
        "source_sentence": "時女以食施須菩提，頒宣斯教，謂須菩提：「唯且賢者，眾祐難致，乃能遵是受等分衛。",
        "from": "T14n0565_002:0929a11_0",
        "context_with_next_sentence": true
    },
    {
        "source_sentence": "又此世人多有自大棄斯平等，緣是之故，故墮地獄不以清淨，心懷篤信而受分衛。」",
        "from": "T14n0565_002:0929a13_0",
        "context_with_next_sentence": true
    },
    {
        "source_sentence": "時諸天人問其女曰：「從何因緣解一切法而心奉行？」",
        "from": "T14n0565_002:0929a14_1",
        "context_with_next_sentence": true
    },
    {
        "source_sentence": "其女答曰：「於諸天意所趣云何？",
        "from": "T14n0565_002:0929a16_2",
        "context_with_next_sentence": true
    },
    {
        "source_sentence": "能知我身是男子乎？",
        "from": "T14n0565_002:0929a16_3",
        "context_with_next_sentence": true
    },
    {
        "source_sentence": "為何所行耶？",
        "from": "T14n0565_002:0929a17_4",
        "context_with_next_sentence": true
    },
    {
        "source_sentence": "以是緣故從其本因。」",
        "from": "T14n0565_002:0929a17_5",
        "context_with_next_sentence": true
    },
    {
        "source_sentence": "天答曰：「不敏也。」",
        "from": "T14n0565_002:0929a18_6",
        "context_with_next_sentence": true
    },
    {
        "source_sentence": "其女答曰：「如是，諸天！",
        "from": "T14n0565_002:0929a18_7",
        "context_with_next_sentence": true
    },
    {
        "source_sentence": "常遵修行如幻之業，斯身所暢何所我行？",
        "from": "T14n0565_002:0929a19_0",
        "context_with_next_sentence": true
    },
    {
        "source_sentence": "猶若呼響？",
        "from": "T14n0565_002:0929a19_1",
        "context_with_next_sentence": true
    },
    {
        "source_sentence": "又諸天人隨諸眾生，若有虛實演是言教，是一切法悉為平等。",
        "from": "T14n0565_002:0929a20_2",
        "context_with_next_sentence": true
    },
    {
        "source_sentence": "所以者何？",
        "from": "T14n0565_002:0929a21_3",
        "context_with_next_sentence": true
    },
    {
        "source_sentence": "一切言辭眾諸名號，本無所有自然出辭。」",
        "from": "T14n0565_002:0929a21_4",
        "context_with_next_sentence": true
    },
    {
        "source_sentence": "說是行分衛章句教時，彼諸天眾百千天人，遠塵離垢諸法法眼淨。",
        "from": "T14n0565_002:0929a22_5",
        "context_with_next_sentence": true
    },
    {
        "source_sentence": "其時，女姊謝賢者須菩提：「仁者！",
        "from": "T14n0565_002:0929a24_6",
        "context_with_next_sentence": true
    },
    {
        "source_sentence": "往詣飯訖已，當到佛所，我等亦行至彼聽經。」",
        "from": "T14n0565_002:0929a25_7",
        "context_with_next_sentence": true
    },
    {
        "source_sentence": "時須菩提受供饍已，出羅閱祇城，心懷聞法忻然大悅志不馳越，而自念言：「我分衛食當著何所？",
        "from": "T14n0565_002:0929a26_8",
        "context_with_next_sentence": true
    },
    {
        "source_sentence": "令此篤信不墮罪難。」",
        "from": "T14n0565_002:0929a28_9",
        "context_with_next_sentence": true
    },
    {
        "source_sentence": "時有菩薩名施眾與法，知賢者須菩提心念本末，往到其所，稽首須菩提足下，因前問之：「唯，須菩提！",
        "from": "T14n0565_002:0929a28_10",
        "context_with_next_sentence": true
    },
    {
        "source_sentence": "以是供具而見惠施，以用篤信不成諍訟。」",
        "from": "T14n0565_002:0929b02_11",
        "context_with_next_sentence": true
    },
    {
        "source_sentence": "須菩提曰：「仁族姓子建立何戒？」",
        "from": "T14n0565_002:0929b03_12",
        "context_with_next_sentence": true
    },
    {
        "source_sentence": "答曰：「一切諸法悉無所受，戒皆不可得亦無犯禁。",
        "from": "T14n0565_002:0929b03_13",
        "context_with_next_sentence": true
    },
    {
        "source_sentence": "又，須菩提！",
        "from": "T14n0565_002:0929b05_0",
        "context_with_next_sentence": true
    },
    {
        "source_sentence": "我好殺生，不喜布施，習于邪婬，常行妄語，又犯兩舌，頒宣惡口，樂于綺語，恒懷瞋恚，志存貪嫉，常墮邪見。",
        "from": "T14n0565_002:0929b05_1",
        "context_with_next_sentence": true
    },
    {
        "source_sentence": "所以者何？",
        "from": "T14n0565_002:0929b07_2",
        "context_with_next_sentence": true
    },
    {
        "source_sentence": "有所行者皆為犯法，悉無所行乃應平等。」",
        "from": "T14n0565_002:0929b08_0",
        "context_with_next_sentence": true
    },
    {
        "source_sentence": "時須菩提心自念言：「聽如今者族姓子所宣言辭之教，是不退轉菩薩不疑，我寧可從問其所說。」",
        "from": "T14n0565_002:0929b08_1",
        "context_with_next_sentence": true
    },
    {
        "source_sentence": "時須菩提問：「族姓子！",
        "from": "T14n0565_002:0929b11_2",
        "context_with_next_sentence": true
    },
    {
        "source_sentence": "便以供饍而相惠與，口自宣言，唯然正士，不以是食信施之饍歸惡趣乎？」",
        "from": "T14n0565_002:0929b11_3",
        "context_with_next_sentence": true
    },
    {
        "source_sentence": "時須菩提與食已後坐，寂然宴處晡時而起，往詣佛所稽首足下，所可問法具以啟佛，與其女姊諸所訣意。",
        "from": "T14n0565_002:0929b13_4",
        "context_with_next_sentence": true
    },
    {
        "source_sentence": "世尊告須菩提：「卿具解者，禮於菩薩。」",
        "from": "T14n0565_002:0929b15_5",
        "context_with_next_sentence": true
    },
    {
        "source_sentence": "須菩提白佛：「心本不敏。」",
        "from": "T14n0565_002:0929b16_6",
        "context_with_next_sentence": true
    },
    {
        "source_sentence": "佛言：「有菩薩名曰轉女，即以此宜順權方便開化眾生，正使摩竭國中諸有大車，各各得受百千斛，滿中芥子，是尚可數知其多少，因以勸樂順權方便，在忍世界開化眾生，轉女人身，使發無上正真道不可稱計，令生天上及在人間，不可限極也。」",
        "from": "T14n0565_002:0929b17_7",
        "context_with_next_sentence": true
    },
    {
        "source_sentence": "時彼女姊與五百女人俱詣佛所，眷屬圍繞出羅閱大城，到耆闍崛山，往至佛所。",
        "from": "T14n0565_002:0929b23_0",
        "context_with_next_sentence": true
    },
    {
        "source_sentence": "佛遙見女人來，謂賢者須菩提：「汝寧見乎？",
        "from": "T14n0565_002:0929b24_1",
        "context_with_next_sentence": true
    },
    {
        "source_sentence": "五百女人俱來。」",
        "from": "T14n0565_002:0929b25_2",
        "context_with_next_sentence": true
    },
    {
        "source_sentence": "須菩提白佛：「見之，世尊！」",
        "from": "T14n0565_002:0929b26_3",
        "context_with_next_sentence": true
    },
    {
        "source_sentence": "佛言：「是五百女人眷屬圍繞行詣佛所。」",
        "from": "T14n0565_002:0929b26_4",
        "context_with_next_sentence": true
    },
    {
        "source_sentence": "時賢者須菩提從坐起，往迎其女叉手禮之。",
        "from": "T14n0565_002:0929b27_5",
        "context_with_next_sentence": true
    },
    {
        "source_sentence": "女前禮佛足右繞三匝，却住一面。",
        "from": "T14n0565_002:0929b28_6",
        "context_with_next_sentence": true
    },
    {
        "source_sentence": "時舍利弗問須菩提：「仁者為獲何賢聖法，而以身立非賢聖義，反迎女人行禮自歸？」",
        "from": "T14n0565_002:0929b29_7",
        "context_with_next_sentence": true
    },
    {
        "source_sentence": "於時女人謂舍利弗：「於賢者意所趣云何？",
        "from": "T14n0565_002:0929c02_8",
        "context_with_next_sentence": true
    },
    {
        "source_sentence": "何世聖賢誰非聖賢？",
        "from": "T14n0565_002:0929c03_9",
        "context_with_next_sentence": true
    },
    {
        "source_sentence": "而以如是興發若斯無義之辭。」",
        "from": "T14n0565_002:0929c03_10",
        "context_with_next_sentence": true
    },
    {
        "source_sentence": "舍利弗曰：「姊復知之，世之聖賢不聖賢乎？」",
        "from": "T14n0565_002:0929c04_11",
        "context_with_next_sentence": true
    },
    {
        "source_sentence": "其女答曰：「我悉了之聖與不聖。」",
        "from": "T14n0565_002:0929c05_12",
        "context_with_next_sentence": true
    },
    {
        "source_sentence": "舍利弗曰：「何謂也？」",
        "from": "T14n0565_002:0929c06_13",
        "context_with_next_sentence": true
    },
    {
        "source_sentence": "其女答曰：「唯，舍利弗！",
        "from": "T14n0565_002:0929c06_14",
        "context_with_next_sentence": true
    },
    {
        "source_sentence": "其不斷除聖賢訓教，其不違失佛法聖眾，是謂賢聖。",
        "from": "T14n0565_002:0929c07_0",
        "context_with_next_sentence": true
    },
    {
        "source_sentence": "仁和慈心，其非賢聖修行解脫，是謂賢聖。",
        "from": "T14n0565_002:0929c08_1",
        "context_with_next_sentence": true
    },
    {
        "source_sentence": "「又，舍利弗！",
        "from": "T14n0565_002:0929c10_0",
        "context_with_next_sentence": true
    },
    {
        "source_sentence": "若有女人眾寶嚴身，著淨被服珍琦飾體，以香熏之，雜香塗之，習是諸服，以用五樂而自娛樂，而不違捨一切智心，斯極賢聖，過聲聞八維務禪八寂之門，勝諸羅漢常住寂靜。",
        "from": "T14n0565_002:0929c10_1",
        "context_with_next_sentence": true
    },
    {
        "source_sentence": "故舍利弗！",
        "from": "T14n0565_002:0929c14_2",
        "context_with_next_sentence": true
    },
    {
        "source_sentence": "為仁引喻當解是義，若以水精著琉璃器，復以明月珠著瓦木器，何所勝乎？」",
        "from": "T14n0565_002:0929c14_3",
        "context_with_next_sentence": true
    },
    {
        "source_sentence": "舍利弗答曰：「以明月珠著瓦木器，勝以水精著琉璃器。」",
        "from": "T14n0565_002:0929c16_4",
        "context_with_next_sentence": true
    },
    {
        "source_sentence": "其女答曰：「如是，如是。",
        "from": "T14n0565_002:0929c17_5",
        "context_with_next_sentence": true
    },
    {
        "source_sentence": "唯，舍利弗！",
        "from": "T14n0565_002:0929c18_6",
        "context_with_next_sentence": true
    },
    {
        "source_sentence": "若有女人五樂自娛，用一切寶莊嚴其身，心立一切智，極為聖賢，踰乎羅漢八維務禪住於寂靜也。」",
        "from": "T14n0565_002:0929c18_7",
        "context_with_next_sentence": true
    },
    {
        "source_sentence": "舍利弗問女：「姊豈不志立大乘？」",
        "from": "T14n0565_002:0929c20_8",
        "context_with_next_sentence": true
    },
    {
        "source_sentence": "其女答曰：「其大乘者，無所住立亦不退還。」",
        "from": "T14n0565_002:0929c21_9",
        "context_with_next_sentence": true
    },
    {
        "source_sentence": "又問：「假使大乘無所住立亦不退還，云何學乎？」",
        "from": "T14n0565_002:0929c22_10",
        "context_with_next_sentence": true
    },
    {
        "source_sentence": "其女答曰：「唯，舍利弗！",
        "from": "T14n0565_002:0929c23_11",
        "context_with_next_sentence": true
    },
    {
        "source_sentence": "其求大乘不盡無明乃志求道。",
        "from": "T14n0565_002:0929c23_12",
        "context_with_next_sentence": true
    },
    {
        "source_sentence": "所以者何？",
        "from": "T14n0565_002:0929c24_13",
        "context_with_next_sentence": true
    },
    {
        "source_sentence": "大乘平等，其無盡者，無明無盡及老病死，法無所生亦無所滅，其有生者必歸滅盡，其無所生則不滅盡。",
        "from": "T14n0565_002:0929c24_14",
        "context_with_next_sentence": true
    },
    {
        "source_sentence": "唯，舍利弗！",
        "from": "T14n0565_002:0929c27_15",
        "context_with_next_sentence": true
    },
    {
        "source_sentence": "如是了者十二緣起無所復滅。」",
        "from": "T14n0565_002:0929c27_16",
        "context_with_next_sentence": true
    },
    {
        "source_sentence": "時舍利弗問女曰：「諸天上世人皆應為姊稽首作禮，何況於今須菩提耶？」",
        "from": "T14n0565_002:0929c28_17",
        "context_with_next_sentence": true
    },
    {
        "source_sentence": "時舍利弗前問佛言：「從今已往人不可相。",
        "from": "T14n0565_002:0930a01_0",
        "context_with_next_sentence": true
    },
    {
        "source_sentence": "所以者何？",
        "from": "T14n0565_002:0930a01_1",
        "context_with_next_sentence": true
    },
    {
        "source_sentence": "今是女人以是莊嚴瓔珞其身，辯才聖達巍巍如是。」",
        "from": "T14n0565_002:0930a02_2",
        "context_with_next_sentence": true
    },
    {
        "source_sentence": "其女答曰：「唯，舍利弗！",
        "from": "T14n0565_002:0930a03_3",
        "context_with_next_sentence": true
    },
    {
        "source_sentence": "非是莊嚴瓔珞文飾之辯才也。」",
        "from": "T14n0565_002:0930a03_4",
        "context_with_next_sentence": true
    },
    {
        "source_sentence": "又問：「何所？」",
        "from": "T14n0565_002:0930a04_5",
        "context_with_next_sentence": true
    },
    {
        "source_sentence": "辯才女答曰：「菩薩有八莊嚴瓔珞，以是瓔珞莊嚴其身，心淨如空，菩薩由是成無罣礙正真辯才。",
        "from": "T14n0565_002:0930a04_6",
        "context_with_next_sentence": true
    },
    {
        "source_sentence": "何謂為八？",
        "from": "T14n0565_002:0930a07_0",
        "context_with_next_sentence": true
    },
    {
        "source_sentence": "修開士行不捨道心，菩薩莊嚴；志懷大乘不存小節，建立莊嚴；等心眾生，無害莊嚴；精進博聞，無厭莊嚴；如所聞法輒能奉行，乃是菩薩身所莊嚴；決深妙法了諸緣起莊嚴其身；曉眾生根，菩薩莊嚴；佛所建立，菩薩莊嚴；菩薩開化，此則莊嚴行權方便。",
        "from": "T14n0565_002:0930a07_1",
        "context_with_next_sentence": true
    },
    {
        "source_sentence": "是舍利弗，菩薩所行八事莊嚴，菩薩住是逮得辯才無所罣礙，開化一切五趣闇蔽。」",
        "from": "T14n0565_002:0930a12_2",
        "context_with_next_sentence": true
    },
    {
        "source_sentence": "時，舍利弗前白佛言：「今此女人於何佛土沒來生此國？」",
        "from": "T14n0565_002:0930a15_0",
        "context_with_next_sentence": true
    },
    {
        "source_sentence": "于時其女化一女人端正姝妙，住舍利弗前，問：「舍利弗！",
        "from": "T14n0565_002:0930a16_1",
        "context_with_next_sentence": true
    },
    {
        "source_sentence": "吾故問仁：『今此女人於何所土沒而至此土？』」",
        "from": "T14n0565_002:0930a17_2",
        "context_with_next_sentence": true
    },
    {
        "source_sentence": "舍利弗曰：「今是現女為化像耳，其化自然，斯化現者無沒無生。」",
        "from": "T14n0565_002:0930a18_3",
        "context_with_next_sentence": true
    },
    {
        "source_sentence": "其女答曰：「如是，舍利弗！",
        "from": "T14n0565_002:0930a19_4",
        "context_with_next_sentence": true
    },
    {
        "source_sentence": "一切諸法，化自然相，如來因是成最正覺。",
        "from": "T14n0565_002:0930a20_5",
        "context_with_next_sentence": true
    },
    {
        "source_sentence": "若解諸法一切如化自然相者，則無有生亦無終沒，斯等高士慧猶虛空，不應問：『彼所從來生若以終沒。』」",
        "from": "T14n0565_002:0930a21_6",
        "context_with_next_sentence": true
    },
    {
        "source_sentence": "彼時世尊告舍利弗：「斯則菩薩名曰轉女，從阿閦佛所妙樂世界沒來生此，欲以開化一切眾生，順權方便現女人身。",
        "from": "T14n0565_002:0930a23_7",
        "context_with_next_sentence": true
    },
    {
        "source_sentence": "是轉女菩薩，前後勸導無央數不可計限眾生之類，使發無上正真道意。」",
        "from": "T14n0565_002:0930a26_8",
        "context_with_next_sentence": true
    },
    {
        "source_sentence": "時轉女菩薩以女人像，進前詣佛所稽首足下，口宣此言：「唯然，世尊！",
        "from": "T14n0565_002:0930a28_9",
        "context_with_next_sentence": true
    },
    {
        "source_sentence": "禮佛足已不授我決不從地起，當於將來逮無上正真之道，使沒女身化成男子。」",
        "from": "T14n0565_002:0930a29_10",
        "context_with_next_sentence": true
    },
    {
        "source_sentence": "及五百女禮佛足下，各自歎曰：「再反稽首，唯然，世尊！",
        "from": "T14n0565_002:0930b02_11",
        "context_with_next_sentence": true
    },
    {
        "source_sentence": "不見授決終不從起，使沒女像得成男子，當逮無上正真道也。」",
        "from": "T14n0565_002:0930b03_12",
        "context_with_next_sentence": true
    },
    {
        "source_sentence": "爾時世尊便則忻笑，諸佛本法自然瑞應，無央數色從佛口出，青黃白黑紅紫之色，周照十方無量佛土，還繞三匝從頂上入。",
        "from": "T14n0565_002:0930b05_13",
        "context_with_next_sentence": true
    },
    {
        "source_sentence": "於時，阿難即從坐起，偏袒右臂右膝著地，叉手白佛言：「何因緣笑？",
        "from": "T14n0565_002:0930b08_0",
        "context_with_next_sentence": true
    },
    {
        "source_sentence": "既笑當有意。」",
        "from": "T14n0565_002:0930b09_1",
        "context_with_next_sentence": true
    },
    {
        "source_sentence": "佛告阿難：「汝寧見此轉女菩薩與五百眾，稽首佛足患厭女像不？」",
        "from": "T14n0565_002:0930b09_2",
        "context_with_next_sentence": true
    },
    {
        "source_sentence": "阿難白佛：「唯然，見之。」",
        "from": "T14n0565_002:0930b11_3",
        "context_with_next_sentence": true
    },
    {
        "source_sentence": "佛言：「此轉女菩薩，已越諸劫數逮無上正真之道，成最正覺，號曰光明重王，當以成佛道。",
        "from": "T14n0565_002:0930b11_4",
        "context_with_next_sentence": true
    },
    {
        "source_sentence": "五百女人變為男子，成五百菩薩，常與五百菩薩眾，俱逮得總持辯才無礙，以若干變瓔珞嚴身，亦當效斯轉女菩薩，化嚴飾身開化度眾，亦當法效光明重王如來。",
        "from": "T14n0565_002:0930b13_5",
        "context_with_next_sentence": true
    },
    {
        "source_sentence": "光明重王如來，皆當受決當逮無上正真之道。",
        "from": "T14n0565_002:0930b17_6",
        "context_with_next_sentence": true
    },
    {
        "source_sentence": "光明重王如來佛土，豐熾太平五穀極賤安隱快樂，人民滋茂天人充備，居宅宮殿飲食自然化生，猶兜術天。",
        "from": "T14n0565_002:0930b18_7",
        "context_with_next_sentence": true
    },
    {
        "source_sentence": "其佛國土無女人名，況復有形乎？",
        "from": "T14n0565_002:0930b21_8",
        "context_with_next_sentence": true
    },
    {
        "source_sentence": "諸菩薩眾皆當化生，七寶蓮華自然而坐，淨修梵行，以是八法，莊嚴其身。」",
        "from": "T14n0565_002:0930b22_0",
        "context_with_next_sentence": true
    },
    {
        "source_sentence": "時轉女菩薩及五百女人，聞佛授決，因得如是自然欣喜，踊在虛空去地七仞，自然其年如十二童子，無有女像莫不見者，從虛空下稽首佛足。",
        "from": "T14n0565_002:0930b23_1",
        "context_with_next_sentence": true
    },
    {
        "source_sentence": "時佛以手悉摩其頭，應時皆逮普明三昧。",
        "from": "T14n0565_002:0930b26_2",
        "context_with_next_sentence": true
    },
    {
        "source_sentence": "爾時，世尊告賢者阿難：「受是經典，持諷誦讀為他人說。」",
        "from": "T14n0565_002:0930b28_0",
        "context_with_next_sentence": true
    },
    {
        "source_sentence": "阿難曰：「諾！",
        "from": "T14n0565_002:0930b29_1",
        "context_with_next_sentence": true
    },
    {
        "source_sentence": "請受宣傳。",
        "from": "T14n0565_002:0930b29_2",
        "context_with_next_sentence": true
    },
    {
        "source_sentence": "又，是經法名為何等？",
        "from": "T14n0565_002:0930b29_3",
        "context_with_next_sentence": true
    },
    {
        "source_sentence": "云何奉號？」",
        "from": "T14n0565_002:0930c01_4",
        "context_with_next_sentence": true
    },
    {
        "source_sentence": "佛言：「名曰『順權方便品轉女菩薩所問授決』，當奉持之。」",
        "from": "T14n0565_002:0930c01_5",
        "context_with_next_sentence": true
    },
    {
        "source_sentence": "阿難復曰：「唯諾受命。」",
        "from": "T14n0565_002:0930c02_6",
        "context_with_next_sentence": true
    },
    {
        "source_sentence": "佛說如是。",
        "from": "T14n0565_002:0930c03_7",
        "context_with_next_sentence": true
    },
    {
        "source_sentence": "賢者阿難、轉女菩薩、五百之眾，一切眾會諸天人民、揵沓惒、阿須輪，聞佛所說莫不歡喜，作禮而去。",
        "from": "T14n0565_002:0930c03_8",
        "context_with_next_sentence": true
    },
    {
        "source_sentence": "順權方便經卷下",
        "from": "T14n0565_002:0930c06_0",
        "context_with_next_sentence": false
    }
]