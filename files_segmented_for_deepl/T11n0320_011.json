[
    {
        "source_sentence": "父子合集經卷第十一",
        "from": "T11n0320_011:0949b21_0",
        "context_with_next_sentence": true
    },
    {
        "source_sentence": "西天譯經三藏朝散大夫",
        "from": "T11n0320_011:0949b23_0",
        "context_with_next_sentence": true
    },
    {
        "source_sentence": "試鴻臚卿宣梵大師賜紫",
        "from": "T11n0320_011:0949b24_0",
        "context_with_next_sentence": true
    },
    {
        "source_sentence": "沙門臣日稱等奉　詔譯",
        "from": "T11n0320_011:0949b25_0",
        "context_with_next_sentence": true
    },
    {
        "source_sentence": "遍淨天授記品第二十二",
        "from": "T11n0320_011:0949b26_0",
        "context_with_next_sentence": true
    },
    {
        "source_sentence": "爾時會中，有十二那由他遍淨天子，見諸阿脩羅王乃至光音天等，於世尊所設諸供養，復聞如來與授佛記，心生歡喜，得未曾有。",
        "from": "T11n0320_011:0949b27_0",
        "context_with_next_sentence": true
    },
    {
        "source_sentence": "此諸天子，已於過去無量佛所植眾德本，入解正法，充足法財，有大神力，自在無礙，從座而起，頭面禮足，白言：「世尊！",
        "from": "T11n0320_011:0949b29_1",
        "context_with_next_sentence": true
    },
    {
        "source_sentence": "有三摩地，名超諸法樂，若菩薩摩訶薩，獲證如是妙三摩地，所作事業離諸攀緣，得最上樂，不生苦受，無一因緣，而非樂想。",
        "from": "T11n0320_011:0949c03_2",
        "context_with_next_sentence": true
    },
    {
        "source_sentence": "假使入於諸地獄中，種種苦具，治罰逼迫；由是菩薩三摩地力，一切苦惱悉為快樂。",
        "from": "T11n0320_011:0949c06_3",
        "context_with_next_sentence": true
    },
    {
        "source_sentence": "如彼世間諸有情類，造作諸惡、不律儀事，劫奪他財，王法所戮，或截耳鼻，或斷手足，或杖捶打，或繩繫縛，為諸獄卒禁閉囹圄，雖受楚毒，心無追悔，為貪所蔽，翻如樂想。",
        "from": "T11n0320_011:0949c08_4",
        "context_with_next_sentence": true
    },
    {
        "source_sentence": "又諸有情，傭力自濟，艱辛求索，以苦為樂，謂裁衣者、造蠟炬者、壓蔗漿者、作伎樂者，造飲食者，供象酒者，或然酥燈及油燈者。",
        "from": "T11n0320_011:0949c11_5",
        "context_with_next_sentence": true
    },
    {
        "source_sentence": "如是等輩種種所作，或不如法，或復遲惰，為彼主者呵罵驅遣，受諸陵辱，皆如樂想。",
        "from": "T11n0320_011:0949c14_6",
        "context_with_next_sentence": true
    },
    {
        "source_sentence": "又如世間諸俳優者，令他喜悅，易己形狀，作鵂鶹面，或師子面，或打或縛，翻為樂想。",
        "from": "T11n0320_011:0949c16_7",
        "context_with_next_sentence": true
    },
    {
        "source_sentence": "何以故？",
        "from": "T11n0320_011:0949c18_8",
        "context_with_next_sentence": true
    },
    {
        "source_sentence": "以彼眾生作業決定，為貪所使，心無悔故。",
        "from": "T11n0320_011:0949c18_9",
        "context_with_next_sentence": true
    },
    {
        "source_sentence": "菩薩摩訶薩亦復如是：為利有情，能於生死長夜之中，修習種種難行苦行，志求阿耨多羅三藐三菩提，乃至救濟饑渴眾生，噉己血肉，常生樂想。",
        "from": "T11n0320_011:0949c19_10",
        "context_with_next_sentence": true
    },
    {
        "source_sentence": "或於菩薩惡罵捶縛，及斷命根，雖受苦惱皆生樂想。",
        "from": "T11n0320_011:0949c22_11",
        "context_with_next_sentence": true
    },
    {
        "source_sentence": "如是具足廣大願力，能與眾生種種快樂，長時修作無有間斷，則能獲得彼三摩地，不為惡魔之所動亂，復能破壞一切魔業，當得如是五種自在。",
        "from": "T11n0320_011:0949c24_12",
        "context_with_next_sentence": true
    },
    {
        "source_sentence": "何等為五？",
        "from": "T11n0320_011:0949c27_13",
        "context_with_next_sentence": true
    },
    {
        "source_sentence": "一者、壽命自在，二者、所生自在，三者、業報自在，四者、尋伺自在，五者、受用自在。",
        "from": "T11n0320_011:0949c27_14",
        "context_with_next_sentence": true
    },
    {
        "source_sentence": "彼菩薩若求一生成等正覺，由得如是妙三摩地，即能如意滿菩提願。",
        "from": "T11n0320_011:0949c29_15",
        "context_with_next_sentence": true
    },
    {
        "source_sentence": "若不速求無上菩提，則能久住無量無數阿僧祇劫，利樂有情，嚴淨佛土。",
        "from": "T11n0320_011:0950a02_0",
        "context_with_next_sentence": true
    },
    {
        "source_sentence": "何以故？",
        "from": "T11n0320_011:0950a03_1",
        "context_with_next_sentence": true
    },
    {
        "source_sentence": "由彼菩薩從初發心，普為攝受一切有情，不怖惡道，於彼受生，皆令習學諸菩薩行，善巧方便通達諸法，成熟般若波羅蜜多；是為善住菩薩乘者。",
        "from": "T11n0320_011:0950a03_2",
        "context_with_next_sentence": true
    },
    {
        "source_sentence": "世尊！",
        "from": "T11n0320_011:0950a07_3",
        "context_with_next_sentence": true
    },
    {
        "source_sentence": "若菩薩樂修如是三摩地者，當知是人，皆是如來威神功德之所加持，則能決定入解諸法自性本空，無有疑惑。」",
        "from": "T11n0320_011:0950a07_4",
        "context_with_next_sentence": true
    },
    {
        "source_sentence": "時遍淨天子作是說已，合掌作禮，以偈讚佛：「我等遍淨諸天子，　　於佛正法能了知，　頭頂禮敬調御師，　　諸根寂靜無所畏。",
        "from": "T11n0320_011:0950a09_5",
        "context_with_next_sentence": true
    },
    {
        "source_sentence": "　如來以大智慧力，　　悉能破壞諸魔軍，　歸依最上牟尼尊，　　引導群萌登彼岸。",
        "from": "T11n0320_011:0950a13_0",
        "context_with_next_sentence": true
    },
    {
        "source_sentence": "　諸法自性無所有，　　亦復畢竟無所住，　妄想攀緣悉了知，　　猶如幻師明幻事。",
        "from": "T11n0320_011:0950a15_0",
        "context_with_next_sentence": true
    },
    {
        "source_sentence": "　如是六趣諸眾生，　　皆從虛妄因緣有，　谷響求之自性無，　　如來證法亦同彼。",
        "from": "T11n0320_011:0950a17_0",
        "context_with_next_sentence": true
    },
    {
        "source_sentence": "　人中最上釋師子，　　觀諸妄法悉皆空，　彼無我相亦無人，　　及與眾生壽者想。",
        "from": "T11n0320_011:0950a19_0",
        "context_with_next_sentence": true
    },
    {
        "source_sentence": "　如來大慈無與等，　　為度愚夫出世間，　演實相法妙難思，　　一切無能測量者。",
        "from": "T11n0320_011:0950a21_0",
        "context_with_next_sentence": true
    },
    {
        "source_sentence": "　佛觀眾生界平等，　　常起清淨無緣慈，　故能憐愍諸世間，　　畢竟不見眾生相。",
        "from": "T11n0320_011:0950a23_0",
        "context_with_next_sentence": true
    },
    {
        "source_sentence": "　我今於佛智慧海，　　心無垢染離諸疑，　清淨慈門利有情，　　堪受諸天廣供養。",
        "from": "T11n0320_011:0950a25_0",
        "context_with_next_sentence": true
    },
    {
        "source_sentence": "　如來最勝天中天，　　常於眾生起慈護，　而於十方世界中，　　求其苦性不可得。",
        "from": "T11n0320_011:0950a27_0",
        "context_with_next_sentence": true
    },
    {
        "source_sentence": "　既無眾生亦無苦，　　是故如來無所緣，　已能除遣諸憂疑，　　獲證真常寂靜樂。",
        "from": "T11n0320_011:0950a29_0",
        "context_with_next_sentence": true
    },
    {
        "source_sentence": "　佛於諸趣不見苦，　　亦無所證大菩提，　以此愍念於有情，　　皆令棄背生死縛。",
        "from": "T11n0320_011:0950b02_0",
        "context_with_next_sentence": true
    },
    {
        "source_sentence": "　無苦無救無眾生，　　亦無菩提而可得，　佛知法性本如然，　　故我於佛伸妙供。",
        "from": "T11n0320_011:0950b04_0",
        "context_with_next_sentence": true
    },
    {
        "source_sentence": "　如來出現於世間，　　以四無量利含識，　不見慈悲喜捨心，　　亦不見有眾生相，　不見行於放逸者，　　亦復不見修聖道，　知佛如是方便門，　　故我於佛興供養。",
        "from": "T11n0320_011:0950b06_0",
        "context_with_next_sentence": true
    },
    {
        "source_sentence": "　牟尼常說四念處，　　觀身畢竟不可得，　我於佛教如是知，　　今得供養救世者。",
        "from": "T11n0320_011:0950b10_0",
        "context_with_next_sentence": true
    },
    {
        "source_sentence": "　佛說觀受不可得，　　以受無有真實性，　乃至受者亦復然，　　故我於佛興供養。",
        "from": "T11n0320_011:0950b12_0",
        "context_with_next_sentence": true
    },
    {
        "source_sentence": "　佛說觀心及觀法，　　二相求之不可得，　亦不見有所修念，　　及以安住念處者。",
        "from": "T11n0320_011:0950b14_0",
        "context_with_next_sentence": true
    },
    {
        "source_sentence": "　我今不見有諸法，　　亦復不見修法者，　佛以念處度眾生，　　彼念自性常空寂。",
        "from": "T11n0320_011:0950b16_0",
        "context_with_next_sentence": true
    },
    {
        "source_sentence": "　復說念與法和合，　　欲求解脫應修習，　我於佛教如是知，　　今得供養一切智。",
        "from": "T11n0320_011:0950b18_0",
        "context_with_next_sentence": true
    },
    {
        "source_sentence": "　念處一尚不可得，　　況復說有二三四，　是故我今達佛意，　　畢竟無受苦樂者。",
        "from": "T11n0320_011:0950b20_0",
        "context_with_next_sentence": true
    },
    {
        "source_sentence": "　如來常說四正勤，　　有諸比丘專修習，　斯則能為解脫因，　　得越輪迴生死海。",
        "from": "T11n0320_011:0950b22_0",
        "context_with_next_sentence": true
    },
    {
        "source_sentence": "　如是無解亦無縛，　　無佛無法及菩提，　而復不壞其假名，　　故我於佛伸敬禮。",
        "from": "T11n0320_011:0950b24_0",
        "context_with_next_sentence": true
    },
    {
        "source_sentence": "　佛說如意四神足，　　最上殊勝安隱樂，　諸根寂靜解脫人，　　修此能得涅盤道。",
        "from": "T11n0320_011:0950b26_0",
        "context_with_next_sentence": true
    },
    {
        "source_sentence": "　又彼如意及神足，　　諦觀彼體不可見，　非動非靜非無作，　　如是顯現難思議。",
        "from": "T11n0320_011:0950b28_0",
        "context_with_next_sentence": true
    },
    {
        "source_sentence": "　今此眾會諸天子，　　而不見有眾生想，　我於佛教正了知，　　皆能遠離諸疑惑。",
        "from": "T11n0320_011:0950c01_0",
        "context_with_next_sentence": true
    },
    {
        "source_sentence": "　此為最上法供養，　　唯佛堪任受此供，　如來妙智無等倫，　　故我一心生讚歎。",
        "from": "T11n0320_011:0950c03_0",
        "context_with_next_sentence": true
    },
    {
        "source_sentence": "　又復牟尼說五根，　　此法能得菩提道，　出生福智二資糧，　　善觀察者除放逸。",
        "from": "T11n0320_011:0950c05_0",
        "context_with_next_sentence": true
    },
    {
        "source_sentence": "　所謂信進念定慧，　　不見能修及所得，　我於佛法無有疑，　　是故今當興供養。",
        "from": "T11n0320_011:0950c07_0",
        "context_with_next_sentence": true
    },
    {
        "source_sentence": "　如來宣說五種力，　　能除邪見心諂曲，　息諸煩惱破諸魔，　　趣向無為寂靜道。",
        "from": "T11n0320_011:0950c09_0",
        "context_with_next_sentence": true
    },
    {
        "source_sentence": "　如是諸力無能屈，　　無有所縛及縛者，　我於佛法離諸疑，　　今當供養調御士。",
        "from": "T11n0320_011:0950c11_0",
        "context_with_next_sentence": true
    },
    {
        "source_sentence": "　大仙開示七覺分，　　最上清淨菩提道，　善修習者諸有情，　　得證真常安隱處。",
        "from": "T11n0320_011:0950c13_0",
        "context_with_next_sentence": true
    },
    {
        "source_sentence": "　牟尼復說八聖道，　　成熟眾生諸善根，　常修聖智現其前，　　能盡苦際諸纏縛。",
        "from": "T11n0320_011:0950c15_0",
        "context_with_next_sentence": true
    },
    {
        "source_sentence": "　如是聖智及諸惑，　　畢竟清淨無有餘，　諸天於此得無疑，　　故我供養人中聖。",
        "from": "T11n0320_011:0950c17_0",
        "context_with_next_sentence": true
    },
    {
        "source_sentence": "　於奢摩他善修習，　　毘鉢舍那亦復然，　如來曠劫悉圓成，　　能斷諸惑及習氣。",
        "from": "T11n0320_011:0950c19_0",
        "context_with_next_sentence": true
    },
    {
        "source_sentence": "　如是相應因與果，　　及觀察者悉皆空，　諸天於此得無疑，　　故我供養牟尼主。",
        "from": "T11n0320_011:0950c21_0",
        "context_with_next_sentence": true
    },
    {
        "source_sentence": "　說不淨觀除貪欲，　　慈心對治彼瞋恚，　以其智慧遣愚癡，　　為利眾生佛所說。",
        "from": "T11n0320_011:0950c23_0",
        "context_with_next_sentence": true
    },
    {
        "source_sentence": "　彼皆無作無罪相，　　是故不垢亦不淨，　諸天於此得無疑，　　由此供養無上士。",
        "from": "T11n0320_011:0950c25_0",
        "context_with_next_sentence": true
    },
    {
        "source_sentence": "　又復佛說十不善，　　殺盜婬妄及兩舌，　惡言綺語貪恚癡，　　此等名為十業道。",
        "from": "T11n0320_011:0950c27_0",
        "context_with_next_sentence": true
    },
    {
        "source_sentence": "　眾生非有亦無殺，　　餘九過惡理同然，　無善惡相無對治，　　以彼罪性本空寂。",
        "from": "T11n0320_011:0950c29_0",
        "context_with_next_sentence": true
    },
    {
        "source_sentence": "　此義非無佛正教，　　然其不壞法體性。",
        "from": "T11n0320_011:0951a02_0",
        "context_with_next_sentence": true
    },
    {
        "source_sentence": "　如是牟尼最上法，　　宣揚引導諸群迷，　如理作意正思惟。",
        "from": "T11n0320_011:0951a03_0",
        "context_with_next_sentence": true
    },
    {
        "source_sentence": "　　是名最上真佛子。」",
        "from": "T11n0320_011:0951a04_1",
        "context_with_next_sentence": true
    },
    {
        "source_sentence": "爾時遍淨諸天子說是偈已，咸各默然，住在一面。",
        "from": "T11n0320_011:0951a05_0",
        "context_with_next_sentence": true
    },
    {
        "source_sentence": "時佛世尊，知諸天子心之所念，希授佛記，口中忽放清淨光明。",
        "from": "T11n0320_011:0951a06_1",
        "context_with_next_sentence": true
    },
    {
        "source_sentence": "尊者馬勝見是事已，合掌向佛，以偈問曰：「善哉調御大聖主，　　為利群生出於世，　甚深智慧妙難思，　　而能化伏諸天眾。",
        "from": "T11n0320_011:0951a07_2",
        "context_with_next_sentence": true
    },
    {
        "source_sentence": "　窮盡諸法救世者，　　現斯瑞相非無因，　能與眾生作導師，　　唯冀能仁為演說。",
        "from": "T11n0320_011:0951a11_0",
        "context_with_next_sentence": true
    },
    {
        "source_sentence": "　此諸遍淨天子眾，　　合掌稱讚甚希有，　瞻仰如來功德山，　　聞已一心而頂受。",
        "from": "T11n0320_011:0951a13_0",
        "context_with_next_sentence": true
    },
    {
        "source_sentence": "　佛為最上天人師，　　了達諸法無罣礙，　當願憐念諸眾生，　　說此放光神變事。",
        "from": "T11n0320_011:0951a15_0",
        "context_with_next_sentence": true
    },
    {
        "source_sentence": "　何人於此生淨心，　　解於微妙甘露句，　彼於十方世界中，　　當得圓明一切智？",
        "from": "T11n0320_011:0951a17_0",
        "context_with_next_sentence": true
    },
    {
        "source_sentence": "　誰於未來佛剎土，　　饒益攝受諸群迷，　善宣無上妙法輪，　　降伏魔軍及異論？",
        "from": "T11n0320_011:0951a19_0",
        "context_with_next_sentence": true
    },
    {
        "source_sentence": "　是諸天子於佛教，　　深入義味心決定，　唯願如來震法音，　　使諸時會除疑網。",
        "from": "T11n0320_011:0951a21_0",
        "context_with_next_sentence": true
    },
    {
        "source_sentence": "　百福莊嚴無上士，　　慈心普覆於世間，　八種功德梵音聲，　　咸願聞持佛教勅。",
        "from": "T11n0320_011:0951a23_0",
        "context_with_next_sentence": true
    },
    {
        "source_sentence": "　若有眾生於佛所，　　樂聞正法勤修習，　堅固不退菩提心，　　漸能成就一切智。",
        "from": "T11n0320_011:0951a25_0",
        "context_with_next_sentence": true
    },
    {
        "source_sentence": "　如來善說微妙法，　　能盡有情生死苦，　佛子淨心當奉持，　　則令佛種永不斷。」",
        "from": "T11n0320_011:0951a27_0",
        "context_with_next_sentence": true
    },
    {
        "source_sentence": "爾時世尊為馬勝比丘說伽佗曰：「馬勝善問放光事，　　我為利樂諸天人，　汝所得福叵思量，　　比喻說之尚無盡。",
        "from": "T11n0320_011:0951a29_0",
        "context_with_next_sentence": true
    },
    {
        "source_sentence": "　善哉尊者應其機，　　一切大眾心忻悅，　此等遍淨諸天人，　　於我法中得解脫。",
        "from": "T11n0320_011:0951b03_0",
        "context_with_next_sentence": true
    },
    {
        "source_sentence": "　往昔曾供於諸佛，　　其數千億那由他，　達諸法性無有疑，　　各於彼佛問斯義。",
        "from": "T11n0320_011:0951b05_0",
        "context_with_next_sentence": true
    },
    {
        "source_sentence": "　彼由往昔因緣故，　　以妙伽佗讚於佛，　此生復以清淨心，　　稱揚賢劫諸善逝。",
        "from": "T11n0320_011:0951b07_0",
        "context_with_next_sentence": true
    },
    {
        "source_sentence": "　後於優曇鉢羅劫，　　成佛號曰那羅延，　教化那由他眾生，　　悉證無為寂靜樂。",
        "from": "T11n0320_011:0951b09_0",
        "context_with_next_sentence": true
    },
    {
        "source_sentence": "　同一劫中出於世，　　皆名法幢正等覺，　化度眾生數同等，　　次第皆當成佛道。",
        "from": "T11n0320_011:0951b11_0",
        "context_with_next_sentence": true
    },
    {
        "source_sentence": "　是諸如來化緣畢，　　分布遺形諸舍利，　建立無量窣堵波，　　猶若散花嚴佛剎。",
        "from": "T11n0320_011:0951b13_0",
        "context_with_next_sentence": true
    },
    {
        "source_sentence": "　如是所有眾生類，　　各於舍利興供養，　咸登寂靜甘露門，　　一切如來所稱歎。",
        "from": "T11n0320_011:0951b15_0",
        "context_with_next_sentence": true
    },
    {
        "source_sentence": "　若有稱彼佛名號，　　發生淨信歡喜心，　當知由是善因緣，　　得值當來彌勒佛。",
        "from": "T11n0320_011:0951b17_0",
        "context_with_next_sentence": true
    },
    {
        "source_sentence": "　彼得慈尊攝受故，　　勤加精進斷諸結，　樂修寂靜奢摩他，　　漸次得成無學果。",
        "from": "T11n0320_011:0951b19_0",
        "context_with_next_sentence": true
    },
    {
        "source_sentence": "　從一佛剎至佛剎，　　供養親近無疲懈，　於諸天人大眾中，　　稱揚最上佛功德。",
        "from": "T11n0320_011:0951b21_0",
        "context_with_next_sentence": true
    },
    {
        "source_sentence": "　今此遍淨諸天子，　　皆具威德大名聞，　深達佛智不思議，　　各各頂禮如來足。」",
        "from": "T11n0320_011:0951b23_0",
        "context_with_next_sentence": true
    },
    {
        "source_sentence": "父子合集經廣果天授記品第二十三",
        "from": "T11n0320_011:0951b25_0",
        "context_with_next_sentence": true
    },
    {
        "source_sentence": "爾時會中，有八俱胝廣果天子，見諸阿修羅王乃至遍淨天等，於世尊所，種種施設作諸供養，奉上如來。",
        "from": "T11n0320_011:0951b26_0",
        "context_with_next_sentence": true
    },
    {
        "source_sentence": "復聞與授成佛之記，心大歡喜，得未曾有。",
        "from": "T11n0320_011:0951b28_1",
        "context_with_next_sentence": true
    },
    {
        "source_sentence": "是諸天子即作是念：「如來所說一切諸法，於三際中求不可得，一切諸根皆不可說，若能入解彼法界者，則能通達一切諸法。",
        "from": "T11n0320_011:0951b29_2",
        "context_with_next_sentence": true
    },
    {
        "source_sentence": "若能了知一切諸法，則能證得四如實諦，所謂苦諦集諦滅諦道諦，如世尊說，一切諸法皆悉空寂，無我、無人、無眾生、無壽者、無想、無作。",
        "from": "T11n0320_011:0951c03_3",
        "context_with_next_sentence": true
    },
    {
        "source_sentence": "我等天子，於此法中心得決了，不生疑惑。",
        "from": "T11n0320_011:0951c06_4",
        "context_with_next_sentence": true
    },
    {
        "source_sentence": "世尊！",
        "from": "T11n0320_011:0951c07_5",
        "context_with_next_sentence": true
    },
    {
        "source_sentence": "以諸眾生本寂靜故，則無有苦；當如是知。",
        "from": "T11n0320_011:0951c07_6",
        "context_with_next_sentence": true
    },
    {
        "source_sentence": "所以者何？",
        "from": "T11n0320_011:0951c08_7",
        "context_with_next_sentence": true
    },
    {
        "source_sentence": "眾生無故，苦諦亦無。",
        "from": "T11n0320_011:0951c08_8",
        "context_with_next_sentence": true
    },
    {
        "source_sentence": "以無苦故，集諦亦無。",
        "from": "T11n0320_011:0951c08_9",
        "context_with_next_sentence": true
    },
    {
        "source_sentence": "何以故？",
        "from": "T11n0320_011:0951c09_10",
        "context_with_next_sentence": true
    },
    {
        "source_sentence": "若無是因，則無其果。",
        "from": "T11n0320_011:0951c09_11",
        "context_with_next_sentence": true
    },
    {
        "source_sentence": "世尊！",
        "from": "T11n0320_011:0951c10_0",
        "context_with_next_sentence": true
    },
    {
        "source_sentence": "以無集故，滅諦亦無。",
        "from": "T11n0320_011:0951c10_1",
        "context_with_next_sentence": true
    },
    {
        "source_sentence": "何以故？",
        "from": "T11n0320_011:0951c10_2",
        "context_with_next_sentence": true
    },
    {
        "source_sentence": "若無集諦，則無斷集。",
        "from": "T11n0320_011:0951c10_3",
        "context_with_next_sentence": true
    },
    {
        "source_sentence": "以無滅故，道諦亦無。",
        "from": "T11n0320_011:0951c11_4",
        "context_with_next_sentence": true
    },
    {
        "source_sentence": "何以故？",
        "from": "T11n0320_011:0951c11_5",
        "context_with_next_sentence": true
    },
    {
        "source_sentence": "無有是道，不斷集者。",
        "from": "T11n0320_011:0951c11_6",
        "context_with_next_sentence": true
    },
    {
        "source_sentence": "世尊！",
        "from": "T11n0320_011:0951c12_7",
        "context_with_next_sentence": true
    },
    {
        "source_sentence": "彼煩惱業不可得故，斷煩惱滅亦不可得。",
        "from": "T11n0320_011:0951c12_8",
        "context_with_next_sentence": true
    },
    {
        "source_sentence": "以滅不可得故，道亦不可得，未有是道，無其果者。",
        "from": "T11n0320_011:0951c13_9",
        "context_with_next_sentence": true
    },
    {
        "source_sentence": "此四聖諦，但是分別假施設有。",
        "from": "T11n0320_011:0951c14_10",
        "context_with_next_sentence": true
    },
    {
        "source_sentence": "以非有故，不可說為過現未來。",
        "from": "T11n0320_011:0951c15_11",
        "context_with_next_sentence": true
    },
    {
        "source_sentence": "何以故？",
        "from": "T11n0320_011:0951c15_12",
        "context_with_next_sentence": true
    },
    {
        "source_sentence": "過去已滅，現在不住，未來未至。",
        "from": "T11n0320_011:0951c16_13",
        "context_with_next_sentence": true
    },
    {
        "source_sentence": "於三際中，皆不可得。",
        "from": "T11n0320_011:0951c16_14",
        "context_with_next_sentence": true
    },
    {
        "source_sentence": "依世俗諦，有種種相；若三際非有，彼則無生亦非有滅，無想、無作、無施、無受、無說、無聽，無所說法，無了悟者，以彼三世未曾有故。",
        "from": "T11n0320_011:0951c17_15",
        "context_with_next_sentence": true
    },
    {
        "source_sentence": "若法若空，皆不可說，眾生顛倒不能入解，無因無緣，無名無相，無所詮表，無所趣向，自性離故皆不可得。",
        "from": "T11n0320_011:0951c20_16",
        "context_with_next_sentence": true
    },
    {
        "source_sentence": "彼不可得亦不可得，何以故？",
        "from": "T11n0320_011:0951c22_17",
        "context_with_next_sentence": true
    },
    {
        "source_sentence": "以眾生界本非有故，若彼彼法皆不可得，則無染淨，無作無證，無凡夫地，無聲聞地，無緣覺地，無菩薩地，無如來地，非地非無地，此即真如寂靜無相。",
        "from": "T11n0320_011:0951c23_18",
        "context_with_next_sentence": true
    },
    {
        "source_sentence": "若說有表、有為限量，名如來者；依世俗說，非勝義中有如來也。",
        "from": "T11n0320_011:0951c26_19",
        "context_with_next_sentence": true
    },
    {
        "source_sentence": "何以故？",
        "from": "T11n0320_011:0951c28_0",
        "context_with_next_sentence": true
    },
    {
        "source_sentence": "法無得故。",
        "from": "T11n0320_011:0951c28_1",
        "context_with_next_sentence": true
    },
    {
        "source_sentence": "若彼如來廣大宣說色界乃至識界，如是意界乃至法界。",
        "from": "T11n0320_011:0951c28_2",
        "context_with_next_sentence": true
    },
    {
        "source_sentence": "若無法界，無所依止，亦無詮表，無四諦、無五根、無緣生等。",
        "from": "T11n0320_011:0951c29_3",
        "context_with_next_sentence": true
    },
    {
        "source_sentence": "世尊！",
        "from": "T11n0320_011:0952a02_0",
        "context_with_next_sentence": true
    },
    {
        "source_sentence": "彼一切法隨其所在，安布建立種種名字，然不壞彼法界體性。",
        "from": "T11n0320_011:0952a02_1",
        "context_with_next_sentence": true
    },
    {
        "source_sentence": "世尊！",
        "from": "T11n0320_011:0952a03_2",
        "context_with_next_sentence": true
    },
    {
        "source_sentence": "如彼地界，隨其方處建立名字，亦不壞彼地界本性。",
        "from": "T11n0320_011:0952a03_3",
        "context_with_next_sentence": true
    },
    {
        "source_sentence": "如是水界、火界、風界、空界，立異名字亦復如是。",
        "from": "T11n0320_011:0952a04_4",
        "context_with_next_sentence": true
    },
    {
        "source_sentence": "世尊！",
        "from": "T11n0320_011:0952a05_5",
        "context_with_next_sentence": true
    },
    {
        "source_sentence": "又若證入彼法界者，即能入解二十二根，所謂眼根、耳根、鼻根、舌根、身根、女根、男根、命根、苦根、樂根、憂根、喜根、捨根、意根、信根、精進根、念根、定根、慧根，未知、當知根、已知根、具知根。",
        "from": "T11n0320_011:0952a06_0",
        "context_with_next_sentence": true
    },
    {
        "source_sentence": "世尊！",
        "from": "T11n0320_011:0952a10_0",
        "context_with_next_sentence": true
    },
    {
        "source_sentence": "若眼、眼體不可得，若根、根體亦不可得。",
        "from": "T11n0320_011:0952a10_1",
        "context_with_next_sentence": true
    },
    {
        "source_sentence": "何以故？",
        "from": "T11n0320_011:0952a11_2",
        "context_with_next_sentence": true
    },
    {
        "source_sentence": "眼離自性不可見故，若法自性不有，彼即非物，以非物故，即不可作，若不可作，彼即不生。",
        "from": "T11n0320_011:0952a11_3",
        "context_with_next_sentence": true
    },
    {
        "source_sentence": "若不生者，即是不滅，以不生不滅故，不可說為過現未來。",
        "from": "T11n0320_011:0952a13_4",
        "context_with_next_sentence": true
    },
    {
        "source_sentence": "於三世中無生滅者，彼即非眼，亦非眼根；何有作用世俗詮表？",
        "from": "T11n0320_011:0952a14_5",
        "context_with_next_sentence": true
    },
    {
        "source_sentence": "世尊！",
        "from": "T11n0320_011:0952a15_6",
        "context_with_next_sentence": true
    },
    {
        "source_sentence": "譬如空拳中無有物，但誑愚童，唯假名爾。",
        "from": "T11n0320_011:0952a16_7",
        "context_with_next_sentence": true
    },
    {
        "source_sentence": "勝義諦中，以至空拳，所立名字，亦不可得。",
        "from": "T11n0320_011:0952a17_0",
        "context_with_next_sentence": true
    },
    {
        "source_sentence": "如是乃至眼及眼根，於勝義中，亦復非有。",
        "from": "T11n0320_011:0952a17_1",
        "context_with_next_sentence": true
    },
    {
        "source_sentence": "父子合集經卷第十一",
        "from": "T11n0320_011:0952a19_0",
        "context_with_next_sentence": false
    }
]