[
    {
        "source_sentence": "根本說一切有部尼陀那卷第一",
        "from": "T24n1452_001:0415a03_0",
        "context_with_next_sentence": true
    },
    {
        "source_sentence": "大唐三藏法師義淨奉　制譯",
        "from": "T24n1452_001:0415a05_0",
        "context_with_next_sentence": true
    },
    {
        "source_sentence": "大門總攝頌曰：　初明受近圓，　　次分亡人物，　圓壇并戶鉤，　　菩薩像五門。",
        "from": "T24n1452_001:0415a06_0",
        "context_with_next_sentence": true
    },
    {
        "source_sentence": "別門初總攝頌曰：　近圓知日數，　　界別不入地，　界邊五眾居，　　不截皮生肉。",
        "from": "T24n1452_001:0415a09_0",
        "context_with_next_sentence": true
    },
    {
        "source_sentence": "第一子攝頌曰：　近圓男女狀，　　非近圓為師，　難等十無師，　　莫授我七歲。",
        "from": "T24n1452_001:0415a12_0",
        "context_with_next_sentence": true
    },
    {
        "source_sentence": "爾時薄伽梵在室羅伐城逝多林給孤獨園。",
        "from": "T24n1452_001:0415a15_0",
        "context_with_next_sentence": true
    },
    {
        "source_sentence": "具壽鄔波離來詣佛所，禮雙足已在一面坐，合掌恭敬白佛言：「世尊！",
        "from": "T24n1452_001:0415a16_0",
        "context_with_next_sentence": true
    },
    {
        "source_sentence": "若苾芻與他受近圓時，彼若根轉，得名善受不？」",
        "from": "T24n1452_001:0415a17_1",
        "context_with_next_sentence": true
    },
    {
        "source_sentence": "佛言：「是受近圓，應可移向苾芻尼處。」",
        "from": "T24n1452_001:0415a18_2",
        "context_with_next_sentence": true
    },
    {
        "source_sentence": "「復次世尊！",
        "from": "T24n1452_001:0415a20_0",
        "context_with_next_sentence": true
    },
    {
        "source_sentence": "若苾芻與他男子受近圓時，而此男子作女人音聲、女人意樂及形狀法式，此人得名為受近圓不？」",
        "from": "T24n1452_001:0415a20_1",
        "context_with_next_sentence": true
    },
    {
        "source_sentence": "佛言：「鄔波離！",
        "from": "T24n1452_001:0415a22_2",
        "context_with_next_sentence": true
    },
    {
        "source_sentence": "是受近圓，諸苾芻得越法罪。」",
        "from": "T24n1452_001:0415a22_3",
        "context_with_next_sentence": true
    },
    {
        "source_sentence": "「若苾芻尼與他女人受近圓時，而此女人作男子音聲、男子意樂及形狀法式，此人得名受近圓不？」",
        "from": "T24n1452_001:0415a24_0",
        "context_with_next_sentence": true
    },
    {
        "source_sentence": "佛言：「是受近圓，諸苾芻尼得越法罪。」",
        "from": "T24n1452_001:0415a26_1",
        "context_with_next_sentence": true
    },
    {
        "source_sentence": "「若以不受近圓人為親教師，此人得名受近圓不？」",
        "from": "T24n1452_001:0415a28_0",
        "context_with_next_sentence": true
    },
    {
        "source_sentence": "佛言：「是受近圓，諸苾芻得越法罪。」",
        "from": "T24n1452_001:0415a29_1",
        "context_with_next_sentence": true
    },
    {
        "source_sentence": "「若人身有難事，自言我有，諸苾芻為受近圓，此人得名受近圓不？」",
        "from": "T24n1452_001:0415b01_0",
        "context_with_next_sentence": true
    },
    {
        "source_sentence": "佛言：「不名受近圓，諸苾芻得越法罪。」",
        "from": "T24n1452_001:0415b02_1",
        "context_with_next_sentence": true
    },
    {
        "source_sentence": "「若人身無難事，自言我有，諸苾芻為受近圓，此人得名受近圓不？」",
        "from": "T24n1452_001:0415b04_0",
        "context_with_next_sentence": true
    },
    {
        "source_sentence": "佛言：「是受近圓，諸苾芻得越法罪。」",
        "from": "T24n1452_001:0415b05_1",
        "context_with_next_sentence": true
    },
    {
        "source_sentence": "「若人實有難事，自言我無諸難，苾芻為受近圓，此人得名受近圓不？」",
        "from": "T24n1452_001:0415b07_0",
        "context_with_next_sentence": true
    },
    {
        "source_sentence": "佛言：「不名受近圓，諸苾芻無犯。」",
        "from": "T24n1452_001:0415b08_1",
        "context_with_next_sentence": true
    },
    {
        "source_sentence": "「若人實無難事，復自言無，諸苾芻為受近圓，此人得名受近圓不？」",
        "from": "T24n1452_001:0415b10_0",
        "context_with_next_sentence": true
    },
    {
        "source_sentence": "佛言：「此名善受。」",
        "from": "T24n1452_001:0415b11_1",
        "context_with_next_sentence": true
    },
    {
        "source_sentence": "「若苾芻與出家者未受十戒而受近圓，此人得名受近圓不？」",
        "from": "T24n1452_001:0415b12_0",
        "context_with_next_sentence": true
    },
    {
        "source_sentence": "佛言：「是受，諸苾芻得越法罪。」",
        "from": "T24n1452_001:0415b13_1",
        "context_with_next_sentence": true
    },
    {
        "source_sentence": "「若人受近圓時，親教師不現前，諸苾芻為受近圓，此人得名受近圓不？」",
        "from": "T24n1452_001:0415b15_0",
        "context_with_next_sentence": true
    },
    {
        "source_sentence": "佛言：「是受近圓，諸苾芻得越法罪。」",
        "from": "T24n1452_001:0415b16_1",
        "context_with_next_sentence": true
    },
    {
        "source_sentence": "「若人受近圓時，作如是語：『莫授我近圓。』",
        "from": "T24n1452_001:0415b18_0",
        "context_with_next_sentence": true
    },
    {
        "source_sentence": "諸苾芻為受，此人得名受近圓不？」",
        "from": "T24n1452_001:0415b18_1",
        "context_with_next_sentence": true
    },
    {
        "source_sentence": "佛言：「非受近圓，諸苾芻得越法罪。」",
        "from": "T24n1452_001:0415b19_2",
        "context_with_next_sentence": true
    },
    {
        "source_sentence": "「如世尊說：『若人年滿七歲能驅烏鳥，應與出家。』",
        "from": "T24n1452_001:0415b21_0",
        "context_with_next_sentence": true
    },
    {
        "source_sentence": "者，大德！",
        "from": "T24n1452_001:0415b22_1",
        "context_with_next_sentence": true
    },
    {
        "source_sentence": "若有童子年始六歲，於僧食厨能驅烏鳥，此人應與出家不？」",
        "from": "T24n1452_001:0415b22_2",
        "context_with_next_sentence": true
    },
    {
        "source_sentence": "佛言：「許滿七歲，此不應與。」",
        "from": "T24n1452_001:0415b23_3",
        "context_with_next_sentence": true
    },
    {
        "source_sentence": "「若滿七歲不能驅烏，與出家不？」",
        "from": "T24n1452_001:0415b24_4",
        "context_with_next_sentence": true
    },
    {
        "source_sentence": "佛言：「不應，許能驅烏故。」",
        "from": "T24n1452_001:0415b24_5",
        "context_with_next_sentence": true
    },
    {
        "source_sentence": "第二子攝頌曰：　日數每應知、　　告白夜須減、　六日十八日、　　說戒不應頻。",
        "from": "T24n1452_001:0415b26_0",
        "context_with_next_sentence": true
    },
    {
        "source_sentence": "爾時佛在室羅伐城，有婆羅門居士等至苾芻所問言：「阿離耶！",
        "from": "T24n1452_001:0415b29_0",
        "context_with_next_sentence": true
    },
    {
        "source_sentence": "今是何日？」",
        "from": "T24n1452_001:0415c01_1",
        "context_with_next_sentence": true
    },
    {
        "source_sentence": "答言：「不知。」",
        "from": "T24n1452_001:0415c01_2",
        "context_with_next_sentence": true
    },
    {
        "source_sentence": "諸人告曰：「聖者！",
        "from": "T24n1452_001:0415c01_3",
        "context_with_next_sentence": true
    },
    {
        "source_sentence": "外道之類於諸日數及以星曆悉皆善識，仁等亦應知日數星曆。",
        "from": "T24n1452_001:0415c02_4",
        "context_with_next_sentence": true
    },
    {
        "source_sentence": "云何不解而為出家？」",
        "from": "T24n1452_001:0415c03_5",
        "context_with_next_sentence": true
    },
    {
        "source_sentence": "遂默不答。",
        "from": "T24n1452_001:0415c04_6",
        "context_with_next_sentence": true
    },
    {
        "source_sentence": "諸苾芻以緣白佛，佛言：「我今聽諸苾芻知日數星曆。」",
        "from": "T24n1452_001:0415c04_7",
        "context_with_next_sentence": true
    },
    {
        "source_sentence": "時諸苾芻悉皆學數星曆及以算法，便生擾亂廢修善業，佛言：「應令一人學數。」",
        "from": "T24n1452_001:0415c05_8",
        "context_with_next_sentence": true
    },
    {
        "source_sentence": "雖聞佛教，不知誰當合數？",
        "from": "T24n1452_001:0415c07_9",
        "context_with_next_sentence": true
    },
    {
        "source_sentence": "佛言：「應令眾首上座數之。」",
        "from": "T24n1452_001:0415c08_0",
        "context_with_next_sentence": true
    },
    {
        "source_sentence": "是時上座忘失其數，使知事人亦不能憶，佛言：「可作泥珠、或作竹籌，滿十五枚，每日移一。」",
        "from": "T24n1452_001:0415c08_1",
        "context_with_next_sentence": true
    },
    {
        "source_sentence": "如此作時被風吹亂，佛言：「應取十五枚竹片，可長四五指，一頭穿孔以繩貫之，挂壁要處，每日移一。」",
        "from": "T24n1452_001:0415c10_2",
        "context_with_next_sentence": true
    },
    {
        "source_sentence": "時彼舉眾皆共移籌，佛言：「上座及知事者應移。」",
        "from": "T24n1452_001:0415c13_3",
        "context_with_next_sentence": true
    },
    {
        "source_sentence": "時有婆羅門居士至苾芻所問言：「聖者！",
        "from": "T24n1452_001:0415c14_4",
        "context_with_next_sentence": true
    },
    {
        "source_sentence": "今是何日？」",
        "from": "T24n1452_001:0415c15_0",
        "context_with_next_sentence": true
    },
    {
        "source_sentence": "彼便報曰：「仁今可問上座及知事人。」",
        "from": "T24n1452_001:0415c15_1",
        "context_with_next_sentence": true
    },
    {
        "source_sentence": "諸人告曰：「仁等亦有計番當直知日人耶？」",
        "from": "T24n1452_001:0415c16_2",
        "context_with_next_sentence": true
    },
    {
        "source_sentence": "時諸苾芻默然無答。",
        "from": "T24n1452_001:0415c17_3",
        "context_with_next_sentence": true
    },
    {
        "source_sentence": "以緣白佛，佛言：「應可作白普告眾人。」",
        "from": "T24n1452_001:0415c17_4",
        "context_with_next_sentence": true
    },
    {
        "source_sentence": "時諸苾芻隨處告白，佛言：「不應隨處作白，然於眾集，在上座前而為秉白：『大眾應知：今是月一日。』」",
        "from": "T24n1452_001:0415c18_5",
        "context_with_next_sentence": true
    },
    {
        "source_sentence": "諸俗聞說復云：「仁等豈可不說半月黑白分耶？」",
        "from": "T24n1452_001:0415c20_6",
        "context_with_next_sentence": true
    },
    {
        "source_sentence": "答言：「不作。」",
        "from": "T24n1452_001:0415c21_7",
        "context_with_next_sentence": true
    },
    {
        "source_sentence": "苾芻白佛，佛言：「當稱黑白月分。",
        "from": "T24n1452_001:0415c21_8",
        "context_with_next_sentence": true
    },
    {
        "source_sentence": "應如是說：若於晡後大眾集時，令一苾芻於上座前合掌而立，一心恭敬作如是白：『大德僧伽聽！",
        "from": "T24n1452_001:0415c22_9",
        "context_with_next_sentence": true
    },
    {
        "source_sentence": "今是黑月一日，仁等應為造寺施主及護寺天神，并舊住天神各誦經中清淨妙頌。』」",
        "from": "T24n1452_001:0415c24_10",
        "context_with_next_sentence": true
    },
    {
        "source_sentence": "時諸苾芻雖復日日告白，不稱造寺施主名字，佛言：「當稱造寺施主名字，亦應稱說明日設食施主名字，令彼施主所願隨意福善彌增。",
        "from": "T24n1452_001:0415c26_11",
        "context_with_next_sentence": true
    },
    {
        "source_sentence": "若更有餘施主皆同此說，及餘天眾八部之類，師僧父母皆悉稱名，普及一切眾生，皆令福利增長。」",
        "from": "T24n1452_001:0416a01_0",
        "context_with_next_sentence": true
    },
    {
        "source_sentence": "時諸苾芻聞是語已，即皆各說清淨伽他曰：「所為布施者，　　必獲其義利；　若為樂故施，　　後必得安樂。",
        "from": "T24n1452_001:0416a03_1",
        "context_with_next_sentence": true
    },
    {
        "source_sentence": "　菩薩之福報，　　無盡若虛空；　施獲如是果，　　增長無休息。」",
        "from": "T24n1452_001:0416a07_0",
        "context_with_next_sentence": true
    },
    {
        "source_sentence": "時有施主，請諸苾芻當設供養，苾芻知已不為宣告施主名及以住處，佛言：「應預宣告施主名字云：『施主某甲，明日當為大眾設食，住在某處！』」",
        "from": "T24n1452_001:0416a09_0",
        "context_with_next_sentence": true
    },
    {
        "source_sentence": "復有婆羅門居士，至苾芻處問言：「聖者！",
        "from": "T24n1452_001:0416a12_1",
        "context_with_next_sentence": true
    },
    {
        "source_sentence": "今是何日？」",
        "from": "T24n1452_001:0416a13_2",
        "context_with_next_sentence": true
    },
    {
        "source_sentence": "答言：「是十五日。」",
        "from": "T24n1452_001:0416a13_3",
        "context_with_next_sentence": true
    },
    {
        "source_sentence": "彼復問曰：「時人皆云十四日，如何仁等言十五耶？",
        "from": "T24n1452_001:0416a13_4",
        "context_with_next_sentence": true
    },
    {
        "source_sentence": "豈可苾芻不為減夜？」",
        "from": "T24n1452_001:0416a14_5",
        "context_with_next_sentence": true
    },
    {
        "source_sentence": "答言：「不作。」",
        "from": "T24n1452_001:0416a15_6",
        "context_with_next_sentence": true
    },
    {
        "source_sentence": "時諸苾芻以緣白佛，佛言：「應為減夜。」",
        "from": "T24n1452_001:0416a15_7",
        "context_with_next_sentence": true
    },
    {
        "source_sentence": "時諸苾芻頻於半月而為減夜，俗人問言：「聖者！",
        "from": "T24n1452_001:0416a16_8",
        "context_with_next_sentence": true
    },
    {
        "source_sentence": "今是何日？」",
        "from": "T24n1452_001:0416a17_9",
        "context_with_next_sentence": true
    },
    {
        "source_sentence": "答：「是十四。」",
        "from": "T24n1452_001:0416a17_10",
        "context_with_next_sentence": true
    },
    {
        "source_sentence": "彼言：「聖者！",
        "from": "T24n1452_001:0416a17_11",
        "context_with_next_sentence": true
    },
    {
        "source_sentence": "時人皆云十五日，如何仁等頻於半月而為減夜？」",
        "from": "T24n1452_001:0416a18_12",
        "context_with_next_sentence": true
    },
    {
        "source_sentence": "時諸苾芻以緣白佛，佛言：「汝等不應頻於半月而減其夜。",
        "from": "T24n1452_001:0416a19_13",
        "context_with_next_sentence": true
    },
    {
        "source_sentence": "然須計時過月半已應為減夜(謂從正月十六日至二月十五日為一月。",
        "from": "T24n1452_001:0416a20_14",
        "context_with_next_sentence": true
    },
    {
        "source_sentence": "從二月十六日至月盡，即是月半，令減一夜為其小月，餘皆倣此，為東西不同故)，如是一歲總有六日是十四日，有六日是十五日為長淨事。」",
        "from": "T24n1452_001:0416a21_15",
        "context_with_next_sentence": true
    },
    {
        "source_sentence": "時有婆羅門居士來問苾芻曰：「聖者！",
        "from": "T24n1452_001:0416a23_16",
        "context_with_next_sentence": true
    },
    {
        "source_sentence": "今是何月？」",
        "from": "T24n1452_001:0416a24_17",
        "context_with_next_sentence": true
    },
    {
        "source_sentence": "答言：「今是室羅末拏月(當五月十六日已去至六月十五日)。」",
        "from": "T24n1452_001:0416a24_18",
        "context_with_next_sentence": true
    },
    {
        "source_sentence": "彼復問言：「聖者！",
        "from": "T24n1452_001:0416a25_19",
        "context_with_next_sentence": true
    },
    {
        "source_sentence": "諸人咸云阿沙荼月(從四月十六日至五月十五日)，仁等乃云室羅末拏月，豈可仁等不為閏月耶？」",
        "from": "T24n1452_001:0416a26_20",
        "context_with_next_sentence": true
    },
    {
        "source_sentence": "答言：「不為。」",
        "from": "T24n1452_001:0416a28_0",
        "context_with_next_sentence": true
    },
    {
        "source_sentence": "人皆共笑。",
        "from": "T24n1452_001:0416a28_1",
        "context_with_next_sentence": true
    },
    {
        "source_sentence": "時諸苾芻以緣白佛，佛言：「應為閏月。」",
        "from": "T24n1452_001:0416a28_2",
        "context_with_next_sentence": true
    },
    {
        "source_sentence": "時諸苾芻於每年中恒為閏月，俗人來問：「聖者！",
        "from": "T24n1452_001:0416a29_3",
        "context_with_next_sentence": true
    },
    {
        "source_sentence": "今是何月？」",
        "from": "T24n1452_001:0416b01_4",
        "context_with_next_sentence": true
    },
    {
        "source_sentence": "答言：「是阿沙荼月。」",
        "from": "T24n1452_001:0416b01_5",
        "context_with_next_sentence": true
    },
    {
        "source_sentence": "彼復問言：「聖者！",
        "from": "T24n1452_001:0416b02_0",
        "context_with_next_sentence": true
    },
    {
        "source_sentence": "諸人咸云：『今是室羅末拏月。』",
        "from": "T24n1452_001:0416b02_1",
        "context_with_next_sentence": true
    },
    {
        "source_sentence": "仁等乃云：『是阿沙荼月。』",
        "from": "T24n1452_001:0416b03_0",
        "context_with_next_sentence": true
    },
    {
        "source_sentence": "豈可仁等於每年中為閏月耶？」",
        "from": "T24n1452_001:0416b03_1",
        "context_with_next_sentence": true
    },
    {
        "source_sentence": "答言：「如是。」",
        "from": "T24n1452_001:0416b04_2",
        "context_with_next_sentence": true
    },
    {
        "source_sentence": "同前譏笑。",
        "from": "T24n1452_001:0416b04_3",
        "context_with_next_sentence": true
    },
    {
        "source_sentence": "苾芻以緣白佛，佛言：「不應於年年中而作閏月，應至六歲方為閏月(即是五六當三十月。",
        "from": "T24n1452_001:0416b04_4",
        "context_with_next_sentence": true
    },
    {
        "source_sentence": "此謂古法，與今不同)。」",
        "from": "T24n1452_001:0416b06_5",
        "context_with_next_sentence": true
    },
    {
        "source_sentence": "時有國王，至二年半便為一閏，苾芻不隨，人共嫌恥。",
        "from": "T24n1452_001:0416b06_6",
        "context_with_next_sentence": true
    },
    {
        "source_sentence": "佛言：「苾芻應隨王法為其閏月，若星道行參差者，亦應隨其星道而數用之。",
        "from": "T24n1452_001:0416b07_7",
        "context_with_next_sentence": true
    },
    {
        "source_sentence": "是故汝等應可識知日月星分與俗同行，令諸外道來求過者不得其便。」",
        "from": "T24n1452_001:0416b09_8",
        "context_with_next_sentence": true
    },
    {
        "source_sentence": "「大德！",
        "from": "T24n1452_001:0416b11_9",
        "context_with_next_sentence": true
    },
    {
        "source_sentence": "頗有苾芻住處令授學人得說戒不？」",
        "from": "T24n1452_001:0416b11_10",
        "context_with_next_sentence": true
    },
    {
        "source_sentence": "佛言：「不得。」",
        "from": "T24n1452_001:0416b12_11",
        "context_with_next_sentence": true
    },
    {
        "source_sentence": "第三子攝頌曰：　界別不告淨，　　亦不為羯磨，　乘空不持欲，　　解前方結後。",
        "from": "T24n1452_001:0416b13_0",
        "context_with_next_sentence": true
    },
    {
        "source_sentence": "爾時佛在室羅伐城，具壽鄔波離請世尊曰：「住界內人得向界外者告清淨不？」",
        "from": "T24n1452_001:0416b16_0",
        "context_with_next_sentence": true
    },
    {
        "source_sentence": "佛言：「不得。」",
        "from": "T24n1452_001:0416b17_1",
        "context_with_next_sentence": true
    },
    {
        "source_sentence": "「住界外人得向界內者告清淨不？」",
        "from": "T24n1452_001:0416b18_0",
        "context_with_next_sentence": true
    },
    {
        "source_sentence": "佛言：「不得。」",
        "from": "T24n1452_001:0416b18_1",
        "context_with_next_sentence": true
    },
    {
        "source_sentence": "「住界內人得為界外者作羯磨不？」",
        "from": "T24n1452_001:0416b19_0",
        "context_with_next_sentence": true
    },
    {
        "source_sentence": "佛言：「不得。」",
        "from": "T24n1452_001:0416b19_1",
        "context_with_next_sentence": true
    },
    {
        "source_sentence": "「住界外人得為界內者作羯磨不？」",
        "from": "T24n1452_001:0416b20_0",
        "context_with_next_sentence": true
    },
    {
        "source_sentence": "佛言：「不得。」",
        "from": "T24n1452_001:0416b20_1",
        "context_with_next_sentence": true
    },
    {
        "source_sentence": "「若有乘空持欲去，時成持欲不？」",
        "from": "T24n1452_001:0416b21_0",
        "context_with_next_sentence": true
    },
    {
        "source_sentence": "佛言：「不成，應更取欲。」",
        "from": "T24n1452_001:0416b21_1",
        "context_with_next_sentence": true
    },
    {
        "source_sentence": "「若不解前界得結後界不？」",
        "from": "T24n1452_001:0416b22_2",
        "context_with_next_sentence": true
    },
    {
        "source_sentence": "佛言：「不得，應以白四解前然後方結。」",
        "from": "T24n1452_001:0416b22_3",
        "context_with_next_sentence": true
    },
    {
        "source_sentence": "第四子攝頌曰：　不入界捨界，　　樹界有世尊，　不越及可越，　　羯磨者身死。",
        "from": "T24n1452_001:0416b24_0",
        "context_with_next_sentence": true
    },
    {
        "source_sentence": "具壽鄔波離請世尊曰：「頗得以界入餘界不？」",
        "from": "T24n1452_001:0416b27_0",
        "context_with_next_sentence": true
    },
    {
        "source_sentence": "佛言：「不得。」",
        "from": "T24n1452_001:0416b28_0",
        "context_with_next_sentence": true
    },
    {
        "source_sentence": "「有幾種界不相涉入？」",
        "from": "T24n1452_001:0416b28_1",
        "context_with_next_sentence": true
    },
    {
        "source_sentence": "佛言：「謂小壇場及現停水處，并苾芻、苾芻尼界，此皆不入。」",
        "from": "T24n1452_001:0416b28_2",
        "context_with_next_sentence": true
    },
    {
        "source_sentence": "「若先結界，有幾種捨法？」",
        "from": "T24n1452_001:0416c01_0",
        "context_with_next_sentence": true
    },
    {
        "source_sentence": "佛言：「有五：一謂大眾悉皆歸俗，二謂大眾同時轉根，三謂大眾決心捨去，四謂大眾俱時命過，五謂秉白四羯磨解。」",
        "from": "T24n1452_001:0416c01_1",
        "context_with_next_sentence": true
    },
    {
        "source_sentence": "「得以一樹為二界標不？」",
        "from": "T24n1452_001:0416c04_2",
        "context_with_next_sentence": true
    },
    {
        "source_sentence": "佛言：「各取一邊得為三界標，或為四界標，量知分齊皆得成就。」",
        "from": "T24n1452_001:0416c04_3",
        "context_with_next_sentence": true
    },
    {
        "source_sentence": "爾時世尊在迦尸國人間遊行，遇到一處遂便微笑。",
        "from": "T24n1452_001:0416c07_0",
        "context_with_next_sentence": true
    },
    {
        "source_sentence": "世尊常法，若微笑時，即於口中，出五種色：青、黃、赤、白及以紅光，或時下照、或復上昇。",
        "from": "T24n1452_001:0416c08_1",
        "context_with_next_sentence": true
    },
    {
        "source_sentence": "其光下者，至等活地獄、黑繩地獄、眾合地獄、號叫地獄、大號叫地獄、燒然地獄、大燒然地獄、無間地獄、疱形地獄、連疱地獄、阿吒吒地獄、阿呵呵地獄、阿呼呼地獄、青蓮花地獄、紅蓮花地獄、大紅蓮花地獄。",
        "from": "T24n1452_001:0416c10_2",
        "context_with_next_sentence": true
    },
    {
        "source_sentence": "如是等處，若受炎熱皆得清涼，居處寒氷便獲溫暖。",
        "from": "T24n1452_001:0416c14_3",
        "context_with_next_sentence": true
    },
    {
        "source_sentence": "彼諸有情各得安樂，皆作是語：「我與汝等，為從此死生餘處耶？」",
        "from": "T24n1452_001:0416c15_4",
        "context_with_next_sentence": true
    },
    {
        "source_sentence": "爾時世尊令彼有情生信心故，復現餘相。",
        "from": "T24n1452_001:0416c18_0",
        "context_with_next_sentence": true
    },
    {
        "source_sentence": "彼見相已咸作是語：「我等不於此死而生餘處，然我必由希有大人威神力故，令我身心現處安樂。」",
        "from": "T24n1452_001:0416c18_1",
        "context_with_next_sentence": true
    },
    {
        "source_sentence": "既生敬信，能滅地獄所有諸苦，於人天處受勝妙身，當為法器得見真理。",
        "from": "T24n1452_001:0416c21_2",
        "context_with_next_sentence": true
    },
    {
        "source_sentence": "其光上昇者，從四大王眾天，至三十三天、夜摩天、覩史多天、樂變化天、他化自在天、梵眾天、梵輔天、大梵天、少光天、無量光天、極光淨天、少淨天、無量淨天、遍淨天、無雲天、福生天、廣果天、無煩天、無熱天、善現天、善見天，乃至色究竟天，於此光中演說苦空無常無我等法，并說二伽他曰：「汝當求出離，　　於佛教勤修，　降伏生死軍，　　如象摧草舍。",
        "from": "T24n1452_001:0416c22_3",
        "context_with_next_sentence": true
    },
    {
        "source_sentence": "　於此法律中，　　常為不放逸，　能竭煩惱海，　　當盡苦邊際。」",
        "from": "T24n1452_001:0417a03_0",
        "context_with_next_sentence": true
    },
    {
        "source_sentence": "時彼光明遍照三千大千世界已，還至佛所。",
        "from": "T24n1452_001:0417a05_0",
        "context_with_next_sentence": true
    },
    {
        "source_sentence": "若佛世尊說過去事，光從背入。",
        "from": "T24n1452_001:0417a06_0",
        "context_with_next_sentence": true
    },
    {
        "source_sentence": "若說未來事，光從胸入。",
        "from": "T24n1452_001:0417a06_1",
        "context_with_next_sentence": true
    },
    {
        "source_sentence": "若說地獄事，光從足下入。",
        "from": "T24n1452_001:0417a07_2",
        "context_with_next_sentence": true
    },
    {
        "source_sentence": "若說傍生事，光從足跟入。",
        "from": "T24n1452_001:0417a07_3",
        "context_with_next_sentence": true
    },
    {
        "source_sentence": "若說餓鬼事，光從足指入。",
        "from": "T24n1452_001:0417a08_4",
        "context_with_next_sentence": true
    },
    {
        "source_sentence": "若說人事，光從膝入。",
        "from": "T24n1452_001:0417a09_0",
        "context_with_next_sentence": true
    },
    {
        "source_sentence": "若說力輪王事，光從左手掌入。",
        "from": "T24n1452_001:0417a09_1",
        "context_with_next_sentence": true
    },
    {
        "source_sentence": "若說轉輪王事，光從右手掌入。",
        "from": "T24n1452_001:0417a10_2",
        "context_with_next_sentence": true
    },
    {
        "source_sentence": "若說天事，光從臍入。",
        "from": "T24n1452_001:0417a10_3",
        "context_with_next_sentence": true
    },
    {
        "source_sentence": "若說聲聞事，光從口入。",
        "from": "T24n1452_001:0417a11_4",
        "context_with_next_sentence": true
    },
    {
        "source_sentence": "若說獨覺事，光從眉間入。",
        "from": "T24n1452_001:0417a11_5",
        "context_with_next_sentence": true
    },
    {
        "source_sentence": "若說阿耨多羅三藐三菩提事，光從頂入。",
        "from": "T24n1452_001:0417a12_6",
        "context_with_next_sentence": true
    },
    {
        "source_sentence": "是時光明遶佛三匝從頂而入。",
        "from": "T24n1452_001:0417a13_7",
        "context_with_next_sentence": true
    },
    {
        "source_sentence": "時具壽阿難陀合掌恭敬而白佛言：「世尊！",
        "from": "T24n1452_001:0417a14_8",
        "context_with_next_sentence": true
    },
    {
        "source_sentence": "如來、應、正等覺熙怡微笑，非無因緣。」",
        "from": "T24n1452_001:0417a15_9",
        "context_with_next_sentence": true
    },
    {
        "source_sentence": "即說伽他而請佛曰：「口出種種妙光明，　　流滿大千非一相；　周遍十方諸剎土，　　如日光照盡虛空。",
        "from": "T24n1452_001:0417a15_10",
        "context_with_next_sentence": true
    },
    {
        "source_sentence": "　佛是眾生最勝因，　　能除憍慢及憂慼；　無緣不啟於金口，　　微笑當必演希奇。",
        "from": "T24n1452_001:0417a19_0",
        "context_with_next_sentence": true
    },
    {
        "source_sentence": "　安詳審諦牟尼尊，　　樂欲聞者能為說；　如師子王發大吼，　　願為我等決疑心。",
        "from": "T24n1452_001:0417a21_0",
        "context_with_next_sentence": true
    },
    {
        "source_sentence": "　如大海內妙山王，　　若無因緣不搖動；　自在慈悲現微笑，　　為渴仰者說因緣。」",
        "from": "T24n1452_001:0417a23_0",
        "context_with_next_sentence": true
    },
    {
        "source_sentence": "爾時世尊告阿難陀曰：「如是，如是。",
        "from": "T24n1452_001:0417a25_0",
        "context_with_next_sentence": true
    },
    {
        "source_sentence": "阿難陀！",
        "from": "T24n1452_001:0417a25_1",
        "context_with_next_sentence": true
    },
    {
        "source_sentence": "非無因緣，如來、應、正等覺輒現微笑。",
        "from": "T24n1452_001:0417a25_2",
        "context_with_next_sentence": true
    },
    {
        "source_sentence": "阿難陀！",
        "from": "T24n1452_001:0417a26_3",
        "context_with_next_sentence": true
    },
    {
        "source_sentence": "此地方所，乃是過去迦攝波佛為聲聞眾說法之處。」",
        "from": "T24n1452_001:0417a26_4",
        "context_with_next_sentence": true
    },
    {
        "source_sentence": "時阿難陀聞是語已，疾疾取七條衣疊為四重，白佛言：「世尊！",
        "from": "T24n1452_001:0417a28_5",
        "context_with_next_sentence": true
    },
    {
        "source_sentence": "我已敷座，願佛知時可於斯坐，冀令此地有二正覺受用之處，謂迦攝波佛及今世尊。」",
        "from": "T24n1452_001:0417a29_6",
        "context_with_next_sentence": true
    },
    {
        "source_sentence": "佛告阿難陀曰：「善哉，善哉！",
        "from": "T24n1452_001:0417b02_7",
        "context_with_next_sentence": true
    },
    {
        "source_sentence": "我雖不說汝自知時。」",
        "from": "T24n1452_001:0417b03_0",
        "context_with_next_sentence": true
    },
    {
        "source_sentence": "爾時世尊即便就座，復告阿難陀曰：「此地方所，是迦攝波佛所住之寺、此是經行處、此是廊宇門屋洗足之處、此是淨厨地、此是浴室處，汝等應知。」",
        "from": "T24n1452_001:0417b03_1",
        "context_with_next_sentence": true
    },
    {
        "source_sentence": "是時鄔波離白佛言：「世尊！",
        "from": "T24n1452_001:0417b06_2",
        "context_with_next_sentence": true
    },
    {
        "source_sentence": "如佛所說，淨不淨地者，不知齊何名淨不淨？」",
        "from": "T24n1452_001:0417b07_3",
        "context_with_next_sentence": true
    },
    {
        "source_sentence": "佛言：「乃至正法住世，有淨不淨。",
        "from": "T24n1452_001:0417b08_4",
        "context_with_next_sentence": true
    },
    {
        "source_sentence": "正法若滅，悉皆不淨。」",
        "from": "T24n1452_001:0417b09_5",
        "context_with_next_sentence": true
    },
    {
        "source_sentence": "「世尊！",
        "from": "T24n1452_001:0417b09_6",
        "context_with_next_sentence": true
    },
    {
        "source_sentence": "齊何名正法住世？",
        "from": "T24n1452_001:0417b09_7",
        "context_with_next_sentence": true
    },
    {
        "source_sentence": "云何名滅？」",
        "from": "T24n1452_001:0417b10_8",
        "context_with_next_sentence": true
    },
    {
        "source_sentence": "佛告鄔波離：「乃至有秉羯磨，有如說行者，是則名為正法住世。",
        "from": "T24n1452_001:0417b10_9",
        "context_with_next_sentence": true
    },
    {
        "source_sentence": "若不秉羯磨，無如說行，是則名為正法滅壞。」",
        "from": "T24n1452_001:0417b11_10",
        "context_with_next_sentence": true
    },
    {
        "source_sentence": "復白佛言：「若無上大師在於界外，苾芻得秉羯磨不？」",
        "from": "T24n1452_001:0417b13_0",
        "context_with_next_sentence": true
    },
    {
        "source_sentence": "佛言：「不得。」",
        "from": "T24n1452_001:0417b14_1",
        "context_with_next_sentence": true
    },
    {
        "source_sentence": "「若大師在於界內，餘人得秉羯磨不？」",
        "from": "T24n1452_001:0417b14_2",
        "context_with_next_sentence": true
    },
    {
        "source_sentence": "佛言：「得。」",
        "from": "T24n1452_001:0417b15_3",
        "context_with_next_sentence": true
    },
    {
        "source_sentence": "「又得以世尊足僧數不？」",
        "from": "T24n1452_001:0417b15_4",
        "context_with_next_sentence": true
    },
    {
        "source_sentence": "佛言：「不得，佛寶僧寶體差別故。」",
        "from": "T24n1452_001:0417b15_5",
        "context_with_next_sentence": true
    },
    {
        "source_sentence": "「於不可越界得越過不？」",
        "from": "T24n1452_001:0417b16_6",
        "context_with_next_sentence": true
    },
    {
        "source_sentence": "佛言：「不得。」",
        "from": "T24n1452_001:0417b17_7",
        "context_with_next_sentence": true
    },
    {
        "source_sentence": "「大德！",
        "from": "T24n1452_001:0417b17_8",
        "context_with_next_sentence": true
    },
    {
        "source_sentence": "不知有幾不可越界？」",
        "from": "T24n1452_001:0417b17_9",
        "context_with_next_sentence": true
    },
    {
        "source_sentence": "佛言：「有其五種：謂苾芻界、苾芻尼界、小壇場、現停水處、二界中間。」",
        "from": "T24n1452_001:0417b18_10",
        "context_with_next_sentence": true
    },
    {
        "source_sentence": "「大德！",
        "from": "T24n1452_001:0417b19_11",
        "context_with_next_sentence": true
    },
    {
        "source_sentence": "若有深塹及以河澗，不可越界，頗得越不？」",
        "from": "T24n1452_001:0417b19_12",
        "context_with_next_sentence": true
    },
    {
        "source_sentence": "佛言：「若常有橋梁，越之非咎。」",
        "from": "T24n1452_001:0417b20_13",
        "context_with_next_sentence": true
    },
    {
        "source_sentence": "「如其橋梁破壞，得齊幾時名不失界？」",
        "from": "T24n1452_001:0417b21_14",
        "context_with_next_sentence": true
    },
    {
        "source_sentence": "佛言：「得齊七夜。",
        "from": "T24n1452_001:0417b22_15",
        "context_with_next_sentence": true
    },
    {
        "source_sentence": "此據有心修理，無心修理隨破即失。」",
        "from": "T24n1452_001:0417b22_16",
        "context_with_next_sentence": true
    },
    {
        "source_sentence": "「若有苾芻正結界時，秉羯磨者忽然命過，得成結不？」",
        "from": "T24n1452_001:0417b23_17",
        "context_with_next_sentence": true
    },
    {
        "source_sentence": "佛言：「若知標相，所作羯磨已秉多分，此雖命過得成結界。",
        "from": "T24n1452_001:0417b24_18",
        "context_with_next_sentence": true
    },
    {
        "source_sentence": "若未知標相，所秉羯磨未過多分，此時命終，不成結界。」",
        "from": "T24n1452_001:0417b25_19",
        "context_with_next_sentence": true
    },
    {
        "source_sentence": "「若苾芻尼結界，成不？」",
        "from": "T24n1452_001:0417b27_0",
        "context_with_next_sentence": true
    },
    {
        "source_sentence": "「准此應知。」",
        "from": "T24n1452_001:0417b27_1",
        "context_with_next_sentence": true
    },
    {
        "source_sentence": "第五子攝頌曰：　地牆等秉事、　　結界無與欲，　但於一處坐，　　得為四羯磨。",
        "from": "T24n1452_001:0417b28_0",
        "context_with_next_sentence": true
    },
    {
        "source_sentence": "緣在室羅伐城。",
        "from": "T24n1452_001:0417c02_0",
        "context_with_next_sentence": true
    },
    {
        "source_sentence": "具壽鄔波離請世尊曰：「在地居人，共地居者遙秉羯磨，得成秉不？」",
        "from": "T24n1452_001:0417c02_1",
        "context_with_next_sentence": true
    },
    {
        "source_sentence": "佛言：「不成，與欲得成。」",
        "from": "T24n1452_001:0417c03_2",
        "context_with_next_sentence": true
    },
    {
        "source_sentence": "「大德！",
        "from": "T24n1452_001:0417c04_3",
        "context_with_next_sentence": true
    },
    {
        "source_sentence": "在地之人與牆頭者共秉羯磨，得成秉不？」",
        "from": "T24n1452_001:0417c04_4",
        "context_with_next_sentence": true
    },
    {
        "source_sentence": "佛言：「不成。」",
        "from": "T24n1452_001:0417c05_5",
        "context_with_next_sentence": true
    },
    {
        "source_sentence": "「大德！",
        "from": "T24n1452_001:0417c05_6",
        "context_with_next_sentence": true
    },
    {
        "source_sentence": "在地之人與樹上者共秉羯磨，得成秉不？」",
        "from": "T24n1452_001:0417c05_7",
        "context_with_next_sentence": true
    },
    {
        "source_sentence": "佛言：「不成。」",
        "from": "T24n1452_001:0417c06_8",
        "context_with_next_sentence": true
    },
    {
        "source_sentence": "「大德！",
        "from": "T24n1452_001:0417c07_9",
        "context_with_next_sentence": true
    },
    {
        "source_sentence": "在地之人與居空者共秉羯磨，得成秉不？」",
        "from": "T24n1452_001:0417c07_10",
        "context_with_next_sentence": true
    },
    {
        "source_sentence": "佛言：「不成。",
        "from": "T24n1452_001:0417c08_11",
        "context_with_next_sentence": true
    },
    {
        "source_sentence": "應知以樹牆空為頭，各有四句亦如是。」",
        "from": "T24n1452_001:0417c08_12",
        "context_with_next_sentence": true
    },
    {
        "source_sentence": "「如世尊說：『有百一羯磨』，幾合與欲？",
        "from": "T24n1452_001:0417c09_13",
        "context_with_next_sentence": true
    },
    {
        "source_sentence": "幾不合與欲？」",
        "from": "T24n1452_001:0417c10_14",
        "context_with_next_sentence": true
    },
    {
        "source_sentence": "佛言：「唯除結界，餘並與欲。」",
        "from": "T24n1452_001:0417c10_15",
        "context_with_next_sentence": true
    },
    {
        "source_sentence": "「大德！",
        "from": "T24n1452_001:0417c11_0",
        "context_with_next_sentence": true
    },
    {
        "source_sentence": "若以神變幻術而作標相，得為標不？」",
        "from": "T24n1452_001:0417c11_1",
        "context_with_next_sentence": true
    },
    {
        "source_sentence": "佛言：「不得，神力幻術非實有故。」",
        "from": "T24n1452_001:0417c11_2",
        "context_with_next_sentence": true
    },
    {
        "source_sentence": "「或以日月星宿為標相者，得成標不？」",
        "from": "T24n1452_001:0417c12_3",
        "context_with_next_sentence": true
    },
    {
        "source_sentence": "佛言：「不得，日月星宿非定住故。」",
        "from": "T24n1452_001:0417c13_4",
        "context_with_next_sentence": true
    },
    {
        "source_sentence": "「若以水波浪，得成標不？」",
        "from": "T24n1452_001:0417c14_5",
        "context_with_next_sentence": true
    },
    {
        "source_sentence": "佛言：「不得，由其波浪疾移轉故。」",
        "from": "T24n1452_001:0417c14_6",
        "context_with_next_sentence": true
    },
    {
        "source_sentence": "「若苾芻為他持欲淨乘空而去，此得名為持欲淨不？」",
        "from": "T24n1452_001:0417c15_7",
        "context_with_next_sentence": true
    },
    {
        "source_sentence": "佛言：「不成，應更取欲。」",
        "from": "T24n1452_001:0417c16_8",
        "context_with_next_sentence": true
    },
    {
        "source_sentence": "「若有苾芻秉一羯磨，於四住處並得成不？」",
        "from": "T24n1452_001:0417c17_9",
        "context_with_next_sentence": true
    },
    {
        "source_sentence": "佛言：「得。",
        "from": "T24n1452_001:0417c18_10",
        "context_with_next_sentence": true
    },
    {
        "source_sentence": "如其四界，各有四人事現前者，各於其處別置三人。",
        "from": "T24n1452_001:0417c18_11",
        "context_with_next_sentence": true
    },
    {
        "source_sentence": "時秉法者，或席、或床、或板、或薦，壓四界上而秉羯磨。",
        "from": "T24n1452_001:0417c19_12",
        "context_with_next_sentence": true
    },
    {
        "source_sentence": "以秉法者添彼四數，咸成作法。",
        "from": "T24n1452_001:0417c20_13",
        "context_with_next_sentence": true
    },
    {
        "source_sentence": "如是若於四界，有別事起，作七羯磨等，謂驅擯羯磨、今怖羯磨、折伏羯磨、求謝羯磨、不見罪羯磨、不如法悔羯磨、不捨惡見羯磨。",
        "from": "T24n1452_001:0417c21_14",
        "context_with_next_sentence": true
    },
    {
        "source_sentence": "若作此等羯磨之時，其秉法人，在彼四界角相近處，若以席板床薦總壓而坐，秉法皆成。」",
        "from": "T24n1452_001:0417c24_15",
        "context_with_next_sentence": true
    },
    {
        "source_sentence": "第六子攝頌曰：　大界兩驛半，　　下水上山巔，　異見明相過，　　五眾受七日。",
        "from": "T24n1452_001:0417c27_0",
        "context_with_next_sentence": true
    },
    {
        "source_sentence": "具壽鄔波離請世尊曰：「如世尊說：『應結大界』者，齊幾許來是大界量？」",
        "from": "T24n1452_001:0418a01_0",
        "context_with_next_sentence": true
    },
    {
        "source_sentence": "佛言：「大界者，齊兩踰膳那半，應可結之(言踰膳那者，當三十里，是此一驛，由旬者訛也。",
        "from": "T24n1452_001:0418a02_1",
        "context_with_next_sentence": true
    },
    {
        "source_sentence": "欲令易了故有言驛之處)。」",
        "from": "T24n1452_001:0418a03_2",
        "context_with_next_sentence": true
    },
    {
        "source_sentence": "「若過兩踰膳那半亦是界不？」",
        "from": "T24n1452_001:0418a04_3",
        "context_with_next_sentence": true
    },
    {
        "source_sentence": "佛言：「若過非界。」",
        "from": "T24n1452_001:0418a04_4",
        "context_with_next_sentence": true
    },
    {
        "source_sentence": "「向下齊何名為大界？」",
        "from": "T24n1452_001:0418a05_5",
        "context_with_next_sentence": true
    },
    {
        "source_sentence": "佛言：「齊至水來名為大界。」",
        "from": "T24n1452_001:0418a05_6",
        "context_with_next_sentence": true
    },
    {
        "source_sentence": "「兩踰膳那半外方至水者，此之剩處得名界不？」",
        "from": "T24n1452_001:0418a06_7",
        "context_with_next_sentence": true
    },
    {
        "source_sentence": "佛言：「不是。」",
        "from": "T24n1452_001:0418a07_8",
        "context_with_next_sentence": true
    },
    {
        "source_sentence": "「向上齊何名為大界？」",
        "from": "T24n1452_001:0418a07_9",
        "context_with_next_sentence": true
    },
    {
        "source_sentence": "佛言：「上至樹抄或齊牆頭，名為界分。」",
        "from": "T24n1452_001:0418a08_0",
        "context_with_next_sentence": true
    },
    {
        "source_sentence": "「大德！",
        "from": "T24n1452_001:0418a08_1",
        "context_with_next_sentence": true
    },
    {
        "source_sentence": "兩踰膳那半外方至抄頭，斯之剩處得名界不？」",
        "from": "T24n1452_001:0418a09_0",
        "context_with_next_sentence": true
    },
    {
        "source_sentence": "佛言：「不是。」",
        "from": "T24n1452_001:0418a10_1",
        "context_with_next_sentence": true
    },
    {
        "source_sentence": "「若上山巔，齊何名界？」",
        "from": "T24n1452_001:0418a10_2",
        "context_with_next_sentence": true
    },
    {
        "source_sentence": "佛言：「齊其水處。」",
        "from": "T24n1452_001:0418a10_3",
        "context_with_next_sentence": true
    },
    {
        "source_sentence": "「兩驛半外方至其水，亦名界不？」",
        "from": "T24n1452_001:0418a11_4",
        "context_with_next_sentence": true
    },
    {
        "source_sentence": "佛言：「不是。」",
        "from": "T24n1452_001:0418a11_5",
        "context_with_next_sentence": true
    },
    {
        "source_sentence": "「世尊！",
        "from": "T24n1452_001:0418a12_6",
        "context_with_next_sentence": true
    },
    {
        "source_sentence": "若於夏中僧伽破壞。",
        "from": "T24n1452_001:0418a12_7",
        "context_with_next_sentence": true
    },
    {
        "source_sentence": "時有苾芻故從法黨向非法黨，為是破夏？",
        "from": "T24n1452_001:0418a12_8",
        "context_with_next_sentence": true
    },
    {
        "source_sentence": "為非破耶？」",
        "from": "T24n1452_001:0418a13_9",
        "context_with_next_sentence": true
    },
    {
        "source_sentence": "佛言：「此之苾芻，樂其異見至惡黨處，經明相時，便即破夏。",
        "from": "T24n1452_001:0418a13_10",
        "context_with_next_sentence": true
    },
    {
        "source_sentence": "若不樂異見至惡黨處，雖過明相不名破夏。」",
        "from": "T24n1452_001:0418a15_11",
        "context_with_next_sentence": true
    },
    {
        "source_sentence": "「如世尊說：『若在夏中有緣須出，應受七日去。』",
        "from": "T24n1452_001:0418a16_12",
        "context_with_next_sentence": true
    },
    {
        "source_sentence": "者，不知何人應受？」",
        "from": "T24n1452_001:0418a17_13",
        "context_with_next_sentence": true
    },
    {
        "source_sentence": "佛言：「所謂五眾：苾芻、苾芻尼、正學女、求寂、求寂女。」",
        "from": "T24n1452_001:0418a17_14",
        "context_with_next_sentence": true
    },
    {
        "source_sentence": "「此於何處應受？」",
        "from": "T24n1452_001:0418a18_15",
        "context_with_next_sentence": true
    },
    {
        "source_sentence": "佛言：「可於界內隨意可向一苾芻前合掌而住，作如是語：『具壽存念！",
        "from": "T24n1452_001:0418a19_16",
        "context_with_next_sentence": true
    },
    {
        "source_sentence": "我苾芻某甲於此住處或前或後三月夏安居。",
        "from": "T24n1452_001:0418a20_17",
        "context_with_next_sentence": true
    },
    {
        "source_sentence": "我苾芻某甲，為僧伽事故，守持七日出界外，若無難緣還來此處，我於今夏在此安居。』",
        "from": "T24n1452_001:0418a21_18",
        "context_with_next_sentence": true
    },
    {
        "source_sentence": "如是三說。",
        "from": "T24n1452_001:0418a23_19",
        "context_with_next_sentence": true
    },
    {
        "source_sentence": "或有六日事來乃至一日，准七日應受，具如餘處。」",
        "from": "T24n1452_001:0418a23_20",
        "context_with_next_sentence": true
    },
    {
        "source_sentence": "第七子攝頌曰：　五眾坐安居，　　親等請日去；　於經有疑問，　　求解者應行。",
        "from": "T24n1452_001:0418a25_0",
        "context_with_next_sentence": true
    },
    {
        "source_sentence": "具壽鄔波離請世尊曰：「如世尊說：『應夏安居』者，未知誰合安居？」",
        "from": "T24n1452_001:0418a28_0",
        "context_with_next_sentence": true
    },
    {
        "source_sentence": "佛言：「五眾合作：所謂苾芻、苾芻尼、正學女、求寂、求寂女。",
        "from": "T24n1452_001:0418a29_1",
        "context_with_next_sentence": true
    },
    {
        "source_sentence": "在於屏處對一苾芻，當前蹲踞作如是說：『具壽存念！",
        "from": "T24n1452_001:0418b01_2",
        "context_with_next_sentence": true
    },
    {
        "source_sentence": "今僧伽五月十六日作夏安居。",
        "from": "T24n1452_001:0418b02_3",
        "context_with_next_sentence": true
    },
    {
        "source_sentence": "我苾芻某甲亦於五月十六日作夏安居。",
        "from": "T24n1452_001:0418b03_4",
        "context_with_next_sentence": true
    },
    {
        "source_sentence": "我苾芻某甲，於此住處界內前三月夏安居，以某甲為施主、某甲為營事人、某甲為瞻病人，於此住處，乃至若有圮裂穿壞，當修補之。",
        "from": "T24n1452_001:0418b04_5",
        "context_with_next_sentence": true
    },
    {
        "source_sentence": "我於今夏在此安居。』",
        "from": "T24n1452_001:0418b07_6",
        "context_with_next_sentence": true
    },
    {
        "source_sentence": "第二、第三亦如是說，或前或後隨意應作應知。",
        "from": "T24n1452_001:0418b07_7",
        "context_with_next_sentence": true
    },
    {
        "source_sentence": "尼亦對尼，准苾芻作。",
        "from": "T24n1452_001:0418b09_0",
        "context_with_next_sentence": true
    },
    {
        "source_sentence": "其求寂應對苾芻，正學女、求寂女對尼應作。」",
        "from": "T24n1452_001:0418b09_1",
        "context_with_next_sentence": true
    },
    {
        "source_sentence": "「如世尊說：『苾芻坐夏之時，若有鄔波索迦等請喚之事，守持七日去。』",
        "from": "T24n1452_001:0418b10_2",
        "context_with_next_sentence": true
    },
    {
        "source_sentence": "者，若有外道及親族等請喚，亦得去不？」",
        "from": "T24n1452_001:0418b12_0",
        "context_with_next_sentence": true
    },
    {
        "source_sentence": "佛言：「此亦應去。」",
        "from": "T24n1452_001:0418b12_1",
        "context_with_next_sentence": true
    },
    {
        "source_sentence": "「若於三藏有疑須欲諮問，亦得去不？」",
        "from": "T24n1452_001:0418b13_2",
        "context_with_next_sentence": true
    },
    {
        "source_sentence": "佛言：「得去。」",
        "from": "T24n1452_001:0418b14_3",
        "context_with_next_sentence": true
    },
    {
        "source_sentence": "「若苾芻未得求得、未解求解、未證求證，及有疑心須往開決，為斯等事，亦得守持七日去不？」",
        "from": "T24n1452_001:0418b14_4",
        "context_with_next_sentence": true
    },
    {
        "source_sentence": "佛言：「皆得。",
        "from": "T24n1452_001:0418b16_5",
        "context_with_next_sentence": true
    },
    {
        "source_sentence": "若受一日二日等，准此應作。」",
        "from": "T24n1452_001:0418b16_6",
        "context_with_next_sentence": true
    },
    {
        "source_sentence": "根本說一切有部尼陀那卷第一",
        "from": "T24n1452_001:0418b18_0",
        "context_with_next_sentence": false
    }
]