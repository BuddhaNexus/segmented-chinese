[
    {
        "source_sentence": "根本說一切有部苾芻尼毘奈耶",
        "from": "T23n1443_008:0946b12_0",
        "context_with_next_sentence": true
    },
    {
        "source_sentence": "卷第八",
        "from": "T23n1443_008:0946b13_0",
        "context_with_next_sentence": true
    },
    {
        "source_sentence": "三藏法師義淨奉　制譯",
        "from": "T23n1443_008:0946b15_0",
        "context_with_next_sentence": true
    },
    {
        "source_sentence": "一月衣學處第三",
        "from": "T23n1443_008:0946b16_0",
        "context_with_next_sentence": true
    },
    {
        "source_sentence": "爾時薄伽梵在室羅伐城。",
        "from": "T23n1443_008:0946b17_0",
        "context_with_next_sentence": true
    },
    {
        "source_sentence": "時諸苾芻多畜長衣，有得青衣不即作衣，但知舉畜更望餘者：「若得如是相似之物，我當作衣。」",
        "from": "T23n1443_008:0946b17_1",
        "context_with_next_sentence": true
    },
    {
        "source_sentence": "如青既然，黃赤白衣及得厚薄亦皆貯畜。",
        "from": "T23n1443_008:0946b19_2",
        "context_with_next_sentence": true
    },
    {
        "source_sentence": "時少欲苾芻共生嫌賤：「云何苾芻多畜衣物，積而貯畜不肯作衣？」",
        "from": "T23n1443_008:0946b20_3",
        "context_with_next_sentence": true
    },
    {
        "source_sentence": "苾芻白佛。",
        "from": "T23n1443_008:0946b22_4",
        "context_with_next_sentence": true
    },
    {
        "source_sentence": "佛以此緣，同前集眾問實訶責，廣說乃至「制其學處，應如是說：「若復苾芻尼作衣已竟，羯恥那衣復出，得非時衣欲須應受，受已當疾成衣；若有望處，求令滿足，若不足者得畜經一月。",
        "from": "T23n1443_008:0946b22_5",
        "context_with_next_sentence": true
    },
    {
        "source_sentence": "若過者，泥薩祇波逸底迦。」",
        "from": "T23n1443_008:0946b26_6",
        "context_with_next_sentence": true
    },
    {
        "source_sentence": "苾芻尼者，謂此法中尼。",
        "from": "T23n1443_008:0946b27_7",
        "context_with_next_sentence": true
    },
    {
        "source_sentence": "衣已竟羯恥那衣已出，有四句，廣如前說。",
        "from": "T23n1443_008:0946b27_8",
        "context_with_next_sentence": true
    },
    {
        "source_sentence": "言得非時衣者，何者是時？",
        "from": "T23n1443_008:0946b28_9",
        "context_with_next_sentence": true
    },
    {
        "source_sentence": "何者非時？",
        "from": "T23n1443_008:0946b29_10",
        "context_with_next_sentence": true
    },
    {
        "source_sentence": "若住處不張羯恥那衣者一月，謂從八月十六日至九月十五日。",
        "from": "T23n1443_008:0946b29_11",
        "context_with_next_sentence": true
    },
    {
        "source_sentence": "若住處張羯恥那衣者五月，謂從八月十六日至正月十五日是名時；餘名非時。",
        "from": "T23n1443_008:0946c02_12",
        "context_with_next_sentence": true
    },
    {
        "source_sentence": "若有望處者，謂衣少更求。",
        "from": "T23n1443_008:0946c03_13",
        "context_with_next_sentence": true
    },
    {
        "source_sentence": "得畜一月者，謂有望處於父母、兄弟、姊妹、師主等處當與我衣；若五年會、若六年會、若頂髻會、若盛年會，我當得衣。",
        "from": "T23n1443_008:0946c04_14",
        "context_with_next_sentence": true
    },
    {
        "source_sentence": "若足者善，五衣隨一不足者得齊一月。",
        "from": "T23n1443_008:0946c07_15",
        "context_with_next_sentence": true
    },
    {
        "source_sentence": "若過畜者，泥薩祇波逸底迦，廣如前說。",
        "from": "T23n1443_008:0946c08_0",
        "context_with_next_sentence": true
    },
    {
        "source_sentence": "此中犯相其事云何？",
        "from": "T23n1443_008:0946c08_1",
        "context_with_next_sentence": true
    },
    {
        "source_sentence": "攝頌曰：　有望無望處、　　望斷不同衣、　新故糞掃殊、　　條數肘量等。",
        "from": "T23n1443_008:0946c10_0",
        "context_with_next_sentence": true
    },
    {
        "source_sentence": "若苾芻尼月一日得少青色衣，未作而畜。",
        "from": "T23n1443_008:0946c13_0",
        "context_with_next_sentence": true
    },
    {
        "source_sentence": "有希望處，若得如是同色衣時，我當作衣。",
        "from": "T23n1443_008:0946c13_1",
        "context_with_next_sentence": true
    },
    {
        "source_sentence": "即於是日得同色衣，彼苾芻尼於十日內作衣，應持、應捨、應作法。",
        "from": "T23n1443_008:0946c14_2",
        "context_with_next_sentence": true
    },
    {
        "source_sentence": "若不持、不捨、不作法，至十一日明相出，泥薩祇波逸底迦。",
        "from": "T23n1443_008:0946c16_3",
        "context_with_next_sentence": true
    },
    {
        "source_sentence": "若苾芻尼一日不得餘衣，二日方得衣，三日得衣乃至十日得衣，彼苾芻尼於十日內作衣，應持、應捨、應作法。",
        "from": "T23n1443_008:0946c18_0",
        "context_with_next_sentence": true
    },
    {
        "source_sentence": "若不持、不捨、不作法，至十一日明相出，亦泥薩祇波逸底迦。",
        "from": "T23n1443_008:0946c20_1",
        "context_with_next_sentence": true
    },
    {
        "source_sentence": "若復苾芻尼十日不得餘衣、十一日不得、十二日不得，乃至十九日不得衣，二十日方得餘衣，即應如前作法。",
        "from": "T23n1443_008:0946c21_2",
        "context_with_next_sentence": true
    },
    {
        "source_sentence": "若不作法，犯捨墮。",
        "from": "T23n1443_008:0946c24_3",
        "context_with_next_sentence": true
    },
    {
        "source_sentence": "若苾芻尼二十一日不得餘衣，乃至二十九日得餘衣，三十日內作衣，應持、應捨、應作分別。",
        "from": "T23n1443_008:0946c24_4",
        "context_with_next_sentence": true
    },
    {
        "source_sentence": "若不作法，三十一日明相出，泥薩祇波逸底迦。",
        "from": "T23n1443_008:0946c26_5",
        "context_with_next_sentence": true
    },
    {
        "source_sentence": "如得青色衣既爾，得餘色衣事皆同此。",
        "from": "T23n1443_008:0946c27_6",
        "context_with_next_sentence": true
    },
    {
        "source_sentence": "若苾芻尼一日得青色衣，不作而畜，無別望處，便作是念：「若得如是同色衣者，我當作衣。」",
        "from": "T23n1443_008:0946c28_7",
        "context_with_next_sentence": true
    },
    {
        "source_sentence": "即於是日得同類衣，時苾芻尼於十日內作衣，應捨、應作法。",
        "from": "T23n1443_008:0947a01_8",
        "context_with_next_sentence": true
    },
    {
        "source_sentence": "若不作法者，至十一日明相出時，泥薩祇波逸底迦。",
        "from": "T23n1443_008:0947a03_9",
        "context_with_next_sentence": true
    },
    {
        "source_sentence": "若一日不得餘衣，二日得衣，乃至三十日得衣，廣如前說。",
        "from": "T23n1443_008:0947a04_10",
        "context_with_next_sentence": true
    },
    {
        "source_sentence": "如得青色衣既爾，得餘色衣等事皆同此。",
        "from": "T23n1443_008:0947a05_11",
        "context_with_next_sentence": true
    },
    {
        "source_sentence": "若苾芻尼一日得青色衣，不作而畜，有希望處，然希望處時節長遠，不稱所求無力能得，或於是日得青色衣，於十日內應作衣。",
        "from": "T23n1443_008:0947a06_12",
        "context_with_next_sentence": true
    },
    {
        "source_sentence": "如是廣說，乃至三十日方得。",
        "from": "T23n1443_008:0947a09_13",
        "context_with_next_sentence": true
    },
    {
        "source_sentence": "餘色衣事同前說。",
        "from": "T23n1443_008:0947a10_0",
        "context_with_next_sentence": true
    },
    {
        "source_sentence": "若苾芻尼一日得青色衣，不作而畜，有希望處，其所望處雖未得衣，心不斷絕，或於是日得青色衣，如前廣說。",
        "from": "T23n1443_008:0947a10_1",
        "context_with_next_sentence": true
    },
    {
        "source_sentence": "若苾芻尼一日得青色衣，不作而畜，情有希望。",
        "from": "T23n1443_008:0947a12_2",
        "context_with_next_sentence": true
    },
    {
        "source_sentence": "若所望處皆斷絕者，彼苾芻尼所得之衣，於十日內應持、應捨，如前廣說。",
        "from": "T23n1443_008:0947a13_3",
        "context_with_next_sentence": true
    },
    {
        "source_sentence": "爾時具壽鄔波離白佛言：「大德！",
        "from": "T23n1443_008:0947a16_0",
        "context_with_next_sentence": true
    },
    {
        "source_sentence": "有幾種衣？」",
        "from": "T23n1443_008:0947a16_1",
        "context_with_next_sentence": true
    },
    {
        "source_sentence": "佛言：「有二種：一、新，二、故。",
        "from": "T23n1443_008:0947a16_2",
        "context_with_next_sentence": true
    },
    {
        "source_sentence": "新謂新織，故謂曾經四月著用。",
        "from": "T23n1443_008:0947a17_3",
        "context_with_next_sentence": true
    },
    {
        "source_sentence": "鄔波離！",
        "from": "T23n1443_008:0947a18_4",
        "context_with_next_sentence": true
    },
    {
        "source_sentence": "復有五種衣：一、有施主衣，二、無施主衣，三、往還衣，四、死人衣，五、糞掃衣。",
        "from": "T23n1443_008:0947a18_5",
        "context_with_next_sentence": true
    },
    {
        "source_sentence": "云何有施主衣？",
        "from": "T23n1443_008:0947a19_6",
        "context_with_next_sentence": true
    },
    {
        "source_sentence": "謂有男女半擇迦為其施主。",
        "from": "T23n1443_008:0947a20_7",
        "context_with_next_sentence": true
    },
    {
        "source_sentence": "云何無施主衣？",
        "from": "T23n1443_008:0947a20_8",
        "context_with_next_sentence": true
    },
    {
        "source_sentence": "謂無男女半擇迦為其施主。",
        "from": "T23n1443_008:0947a21_9",
        "context_with_next_sentence": true
    },
    {
        "source_sentence": "云何往還衣？",
        "from": "T23n1443_008:0947a21_10",
        "context_with_next_sentence": true
    },
    {
        "source_sentence": "如有死人眷屬哀念，以衣贈送置於屍上送至燒處，既焚葬已還持此衣奉施僧眾。",
        "from": "T23n1443_008:0947a22_11",
        "context_with_next_sentence": true
    },
    {
        "source_sentence": "云何死人衣？",
        "from": "T23n1443_008:0947a24_12",
        "context_with_next_sentence": true
    },
    {
        "source_sentence": "於屍林中死者之衣，無主攝受。",
        "from": "T23n1443_008:0947a24_13",
        "context_with_next_sentence": true
    },
    {
        "source_sentence": "云何糞掃衣？",
        "from": "T23n1443_008:0947a25_14",
        "context_with_next_sentence": true
    },
    {
        "source_sentence": "此有五種。",
        "from": "T23n1443_008:0947a25_15",
        "context_with_next_sentence": true
    },
    {
        "source_sentence": "云何為五？",
        "from": "T23n1443_008:0947a25_16",
        "context_with_next_sentence": true
    },
    {
        "source_sentence": "一、道路棄衣，二、糞掃處衣，三、河邊棄衣，四、蟻所穿衣，五、破碎衣。",
        "from": "T23n1443_008:0947a25_17",
        "context_with_next_sentence": true
    },
    {
        "source_sentence": "復有五種：一、火燒衣，二、水所漬衣，三、鼠嚙衣，四、牛嚼衣，五、嬭母棄衣。」",
        "from": "T23n1443_008:0947a27_18",
        "context_with_next_sentence": true
    },
    {
        "source_sentence": "若苾芻尼得新衣欲作衣者，應浣染裁縫，兩重為僧伽胝，兩重為尼師但，一重為嗢呾羅僧伽，一重安呾婆娑。",
        "from": "T23n1443_008:0947a29_0",
        "context_with_next_sentence": true
    },
    {
        "source_sentence": "若苾芻尼二重為僧伽胝時，若欲更著第三重者，帖時得惡作罪，至十一日明相出時便犯捨墮。",
        "from": "T23n1443_008:0947b02_1",
        "context_with_next_sentence": true
    },
    {
        "source_sentence": "若苾芻尼於新僧伽胝，摘去舊裏擬將別用，摘時得惡作罪，至十一日明相出時便犯捨墮。",
        "from": "T23n1443_008:0947b04_2",
        "context_with_next_sentence": true
    },
    {
        "source_sentence": "若苾芻尼於新僧伽胝摘去其裏，浣染縫治還欲安此者無犯。",
        "from": "T23n1443_008:0947b06_3",
        "context_with_next_sentence": true
    },
    {
        "source_sentence": "至十一日明相出時不安了者，泥薩祇。",
        "from": "T23n1443_008:0947b08_4",
        "context_with_next_sentence": true
    },
    {
        "source_sentence": "如僧伽胝既然，於尼師但事皆同此。",
        "from": "T23n1443_008:0947b09_0",
        "context_with_next_sentence": true
    },
    {
        "source_sentence": "若苾芻尼有新嗢呾羅僧伽帖第二重，帖時得惡作罪，至十一日明相出時便犯捨墮。",
        "from": "T23n1443_008:0947b09_1",
        "context_with_next_sentence": true
    },
    {
        "source_sentence": "安呾婆娑亦復如是。",
        "from": "T23n1443_008:0947b11_2",
        "context_with_next_sentence": true
    },
    {
        "source_sentence": "如苾芻尼得故衣，欲作衣者，應浣染裁縫，四重為僧伽胝，四重為尼師但，兩重為嗢呾羅僧伽及安呾婆娑。",
        "from": "T23n1443_008:0947b12_3",
        "context_with_next_sentence": true
    },
    {
        "source_sentence": "若苾芻尼於二重嗢咀羅僧伽及安咀婆娑，若欲更著第三重者，帖時得惡作罪，十一日明相出時犯捨墮罪。",
        "from": "T23n1443_008:0947b14_4",
        "context_with_next_sentence": true
    },
    {
        "source_sentence": "若苾芻尼於此重衣，若欲摘去、或安不安，有犯、無犯廣如上說。",
        "from": "T23n1443_008:0947b17_5",
        "context_with_next_sentence": true
    },
    {
        "source_sentence": "若苾芻尼有主往還死人衣，准其新故、重數應知。",
        "from": "T23n1443_008:0947b18_6",
        "context_with_next_sentence": true
    },
    {
        "source_sentence": "若糞掃衣時，隨意重數作無齊限。",
        "from": "T23n1443_008:0947b19_7",
        "context_with_next_sentence": true
    },
    {
        "source_sentence": "爾時具壽鄔波離白佛言：「大德！",
        "from": "T23n1443_008:0947b21_0",
        "context_with_next_sentence": true
    },
    {
        "source_sentence": "僧伽胝有幾種？",
        "from": "T23n1443_008:0947b21_1",
        "context_with_next_sentence": true
    },
    {
        "source_sentence": "條數云何？」",
        "from": "T23n1443_008:0947b22_2",
        "context_with_next_sentence": true
    },
    {
        "source_sentence": "佛告鄔波離：「有九種別。",
        "from": "T23n1443_008:0947b22_3",
        "context_with_next_sentence": true
    },
    {
        "source_sentence": "云何為九？",
        "from": "T23n1443_008:0947b22_4",
        "context_with_next_sentence": true
    },
    {
        "source_sentence": "謂九條、十一條、十三條、十五條、十七條、十九條、二十一條、二十三條、二十五條。",
        "from": "T23n1443_008:0947b23_5",
        "context_with_next_sentence": true
    },
    {
        "source_sentence": "鄔波離！",
        "from": "T23n1443_008:0947b24_6",
        "context_with_next_sentence": true
    },
    {
        "source_sentence": "初三種衣二長一短，次三種衣三長一短，後三種衣四長一短，應作應持，過此已上便成破納。」",
        "from": "T23n1443_008:0947b25_7",
        "context_with_next_sentence": true
    },
    {
        "source_sentence": "鄔波離白佛言：「大德！",
        "from": "T23n1443_008:0947b27_8",
        "context_with_next_sentence": true
    },
    {
        "source_sentence": "衣之大小有幾差別？」",
        "from": "T23n1443_008:0947b27_9",
        "context_with_next_sentence": true
    },
    {
        "source_sentence": "佛言：「僧伽胝有三：謂上、中、下。",
        "from": "T23n1443_008:0947b28_10",
        "context_with_next_sentence": true
    },
    {
        "source_sentence": "上者竪三肘、橫五肘，下者竪二肘半、橫四肘半，二內名中。",
        "from": "T23n1443_008:0947b28_11",
        "context_with_next_sentence": true
    },
    {
        "source_sentence": "若嗢呾羅僧伽及安呾婆娑亦有三種：謂上、中、下，量如僧伽胝說。",
        "from": "T23n1443_008:0947c01_12",
        "context_with_next_sentence": true
    },
    {
        "source_sentence": "鄔波離！",
        "from": "T23n1443_008:0947c02_13",
        "context_with_next_sentence": true
    },
    {
        "source_sentence": "復有二種安呾婆娑：竪二、橫五，竪二、橫四。",
        "from": "T23n1443_008:0947c02_14",
        "context_with_next_sentence": true
    },
    {
        "source_sentence": "若極下安呾婆娑但蓋三輪，是持衣中最小。",
        "from": "T23n1443_008:0947c03_15",
        "context_with_next_sentence": true
    },
    {
        "source_sentence": "若泥薩祇衣最極小者但齊縱橫一肘。」",
        "from": "T23n1443_008:0947c04_16",
        "context_with_next_sentence": true
    },
    {
        "source_sentence": "若苾芻尼犯捨墮，應為三事，應如上說。",
        "from": "T23n1443_008:0947c05_17",
        "context_with_next_sentence": true
    },
    {
        "source_sentence": "此中略言三衣法式，其厥蘇洛迦及僧脚崎，具如餘處。",
        "from": "T23n1443_008:0947c06_18",
        "context_with_next_sentence": true
    },
    {
        "source_sentence": "與非親苾芻浣故衣學處第四",
        "from": "T23n1443_008:0947c08_0",
        "context_with_next_sentence": true
    },
    {
        "source_sentence": "爾時菩薩從覩史天下，託生劫比羅城淨飯王家，于時四方有大名稱，云釋族生太子。",
        "from": "T23n1443_008:0947c09_0",
        "context_with_next_sentence": true
    },
    {
        "source_sentence": "在雪山邊分鹽河側劫比羅仙人所住之處，去斯不遠有婆羅門仙人名阿私多，善解占相，王召觀察，授記有二種瑞：若在家者，為轉輪王化四天下，為大聖主七寶具足，所謂輪寶、象寶、馬寶、珠寶、女寶、主藏臣寶、主兵臣寶，千子圓滿有大威力，勇健無雙能降怨敵，盡斯大他竆四海邊，無諸盜賊亦無酷罰，以法理人安隱而住。",
        "from": "T23n1443_008:0947c10_1",
        "context_with_next_sentence": true
    },
    {
        "source_sentence": "若出家者，剃除鬚髮以正信心從家至非家，當得成佛、應、正遍知，名聞十方弘濟群品。",
        "from": "T23n1443_008:0947c18_2",
        "context_with_next_sentence": true
    },
    {
        "source_sentence": "是時所有諸國大王皆悉聞知釋迦太子生在雪山乃至弘濟群品，各作是念：「我今宜往承事太子，當於後時受其福祿。」",
        "from": "T23n1443_008:0947c20_3",
        "context_with_next_sentence": true
    },
    {
        "source_sentence": "又作是念：「今我無緣能見太子，若我承事淨飯王者，即為承事太子身也。」",
        "from": "T23n1443_008:0947c22_4",
        "context_with_next_sentence": true
    },
    {
        "source_sentence": "時諸國王咸皆遣使并持國信至淨飯王所。",
        "from": "T23n1443_008:0947c24_5",
        "context_with_next_sentence": true
    },
    {
        "source_sentence": "後時菩薩養在深宮年漸長大，由見老病死故心懷憂惱，遂往林中屏棄人事。",
        "from": "T23n1443_008:0947c25_6",
        "context_with_next_sentence": true
    },
    {
        "source_sentence": "時諸國王聞是事已，咸作斯念：「我今所以事淨飯王者意事太子；而今太子既往林中情求出離，我今何事徒為費損，於是使人及諸國信悉皆斷絕？」",
        "from": "T23n1443_008:0947c27_7",
        "context_with_next_sentence": true
    },
    {
        "source_sentence": "時憍薩羅國勝光大王與淨飯王國界隣近，信物雖絕使尚往還，時時遣使相問所遣使人，是國大臣名曰密護。",
        "from": "T23n1443_008:0948a01_8",
        "context_with_next_sentence": true
    },
    {
        "source_sentence": "是時密護至淨飯王所，論國事已，便於大臣鄔陀夷舍而為停止。",
        "from": "T23n1443_008:0948a04_9",
        "context_with_next_sentence": true
    },
    {
        "source_sentence": "若淨飯王遣使往問勝光王時，便遣大臣鄔陀夷往。",
        "from": "T23n1443_008:0948a05_10",
        "context_with_next_sentence": true
    },
    {
        "source_sentence": "時鄔陀夷至室羅伐城見勝光王，論王事已，於密護舍而為停止。",
        "from": "T23n1443_008:0948a06_11",
        "context_with_next_sentence": true
    },
    {
        "source_sentence": "時密護有婦名曰笈多，顏貌端嚴人所樂見，是時鄔陀夷便與笈多共行非法。",
        "from": "T23n1443_008:0948a08_12",
        "context_with_next_sentence": true
    },
    {
        "source_sentence": "時彼密護聞婦與鄔陀夷私有交密，便作是念：「此二惡人當斷其命。」",
        "from": "T23n1443_008:0948a10_0",
        "context_with_next_sentence": true
    },
    {
        "source_sentence": "後更思念：「我若殺者擾亂王城為大驚怖。",
        "from": "T23n1443_008:0948a11_1",
        "context_with_next_sentence": true
    },
    {
        "source_sentence": "如何為此罪過婦女殺婆羅門耶？」",
        "from": "T23n1443_008:0948a12_2",
        "context_with_next_sentence": true
    },
    {
        "source_sentence": "即便捨而不問。",
        "from": "T23n1443_008:0948a13_3",
        "context_with_next_sentence": true
    },
    {
        "source_sentence": "後於異時密護身死，時勝光王以無子故，所有資財收入王庫。",
        "from": "T23n1443_008:0948a13_4",
        "context_with_next_sentence": true
    },
    {
        "source_sentence": "時鄔陀夷聞斯事已，便作是念：「我今現在如何令彼笈多無所憑託？」",
        "from": "T23n1443_008:0948a15_0",
        "context_with_next_sentence": true
    },
    {
        "source_sentence": "便於夜中思利害事，曉便往詣淨飯王所，作如是白：「王與勝光王國界隣接，見有如是不隱便事，應遣使人往彼籌度。",
        "from": "T23n1443_008:0948a16_1",
        "context_with_next_sentence": true
    },
    {
        "source_sentence": "若不問者當招禍敗。」",
        "from": "T23n1443_008:0948a19_2",
        "context_with_next_sentence": true
    },
    {
        "source_sentence": "王便報曰：「若如是者，卿當為使往彼商量。」",
        "from": "T23n1443_008:0948a19_3",
        "context_with_next_sentence": true
    },
    {
        "source_sentence": "時鄔陀夷即便往詣室羅伐城，作如是念：「我今為當先見大王、先見臣耶？」",
        "from": "T23n1443_008:0948a20_4",
        "context_with_next_sentence": true
    },
    {
        "source_sentence": "作是念已，復更思量：「求事之法理從下起。」",
        "from": "T23n1443_008:0948a22_5",
        "context_with_next_sentence": true
    },
    {
        "source_sentence": "即便往至國大臣所，陳其本意，云：「我啟王欲取笈多，幸願仁恩助我言及。」",
        "from": "T23n1443_008:0948a23_6",
        "context_with_next_sentence": true
    },
    {
        "source_sentence": "大臣聞已然可其事。",
        "from": "T23n1443_008:0948a24_7",
        "context_with_next_sentence": true
    },
    {
        "source_sentence": "時鄔陀夷即便往詣勝光王所，共論國事，即白王曰：「幸願大王賜與停處。」",
        "from": "T23n1443_008:0948a25_8",
        "context_with_next_sentence": true
    },
    {
        "source_sentence": "王曰：「卿先曾來何處停止？」",
        "from": "T23n1443_008:0948a26_9",
        "context_with_next_sentence": true
    },
    {
        "source_sentence": "白言：「我先停在密護之舍。」",
        "from": "T23n1443_008:0948a27_10",
        "context_with_next_sentence": true
    },
    {
        "source_sentence": "王曰：「今者宜應還停彼處。」",
        "from": "T23n1443_008:0948a28_11",
        "context_with_next_sentence": true
    },
    {
        "source_sentence": "更白王曰：「密護身死。」",
        "from": "T23n1443_008:0948a28_12",
        "context_with_next_sentence": true
    },
    {
        "source_sentence": "王曰：「家主雖死宅豈死耶？」",
        "from": "T23n1443_008:0948a29_13",
        "context_with_next_sentence": true
    },
    {
        "source_sentence": "鄔陀夷曰：「宅雖不死，產業皆無。」",
        "from": "T23n1443_008:0948a29_14",
        "context_with_next_sentence": true
    },
    {
        "source_sentence": "王命臣曰：「可覓停處安鄔陀夷。」",
        "from": "T23n1443_008:0948b01_15",
        "context_with_next_sentence": true
    },
    {
        "source_sentence": "臣言：「更無停處。",
        "from": "T23n1443_008:0948b02_16",
        "context_with_next_sentence": true
    },
    {
        "source_sentence": "然彼先與笈多交通，本意緣斯欲為啟白。",
        "from": "T23n1443_008:0948b02_17",
        "context_with_next_sentence": true
    },
    {
        "source_sentence": "王今若能攝受此人，即是攝受淨飯王矣。」",
        "from": "T23n1443_008:0948b03_18",
        "context_with_next_sentence": true
    },
    {
        "source_sentence": "時勝光王即令使者命鄔陀夷至，便告曰：「鄔陀夷！",
        "from": "T23n1443_008:0948b04_19",
        "context_with_next_sentence": true
    },
    {
        "source_sentence": "我實不知卿與笈多先有交密。",
        "from": "T23n1443_008:0948b05_20",
        "context_with_next_sentence": true
    },
    {
        "source_sentence": "今以笈多與卿為婦，宅及財物亦並相供。」",
        "from": "T23n1443_008:0948b06_21",
        "context_with_next_sentence": true
    },
    {
        "source_sentence": "時鄔陀夷拜謝而去。",
        "from": "T23n1443_008:0948b07_22",
        "context_with_next_sentence": true
    },
    {
        "source_sentence": "是時笈多聞鄔陀夷來詣其舍，即出當門大聲啼哭。",
        "from": "T23n1443_008:0948b07_23",
        "context_with_next_sentence": true
    },
    {
        "source_sentence": "鄔陀夷至門問笈多曰：「何意啼泣？」",
        "from": "T23n1443_008:0948b08_24",
        "context_with_next_sentence": true
    },
    {
        "source_sentence": "笈多報曰：「我之所愛夫主身亡，仁豈於今亦當棄我？」",
        "from": "T23n1443_008:0948b09_25",
        "context_with_next_sentence": true
    },
    {
        "source_sentence": "鄔陀夷曰：「我本相為而來至此，已白王訖。",
        "from": "T23n1443_008:0948b10_26",
        "context_with_next_sentence": true
    },
    {
        "source_sentence": "汝及家資皆蒙賜與，汝為此住？",
        "from": "T23n1443_008:0948b11_27",
        "context_with_next_sentence": true
    },
    {
        "source_sentence": "為向劫比羅城？」",
        "from": "T23n1443_008:0948b12_28",
        "context_with_next_sentence": true
    },
    {
        "source_sentence": "笈多自念：「我今若往劫比羅者，婆羅門婦不存我命。",
        "from": "T23n1443_008:0948b12_29",
        "context_with_next_sentence": true
    },
    {
        "source_sentence": "我今宜應留住本宅。」",
        "from": "T23n1443_008:0948b13_30",
        "context_with_next_sentence": true
    },
    {
        "source_sentence": "是時鄔陀夷便有兩宅：一在劫比羅，一在室羅伐城。",
        "from": "T23n1443_008:0948b14_31",
        "context_with_next_sentence": true
    },
    {
        "source_sentence": "爾時菩薩於六年中一無所有，修苦行已後便隨意欲受上妙飲食，即以飯食及諸蘇油遍塗身體，以暖湯水而為沐浴，遂便往詣勝軍聚落二牧牛女所：一名歡喜，二名歡喜力。",
        "from": "T23n1443_008:0948b16_0",
        "context_with_next_sentence": true
    },
    {
        "source_sentence": "受十六倍乳糜，飽足食已，復詣善行男子所，取吉祥草時黑龍王讚歎。",
        "from": "T23n1443_008:0948b20_1",
        "context_with_next_sentence": true
    },
    {
        "source_sentence": "菩薩向菩提樹下，手自布草不令撩亂，加趺而坐。",
        "from": "T23n1443_008:0948b21_2",
        "context_with_next_sentence": true
    },
    {
        "source_sentence": "端身正意心念口言：「若我諸漏未斷盡者，我終不解此加趺坐。」",
        "from": "T23n1443_008:0948b22_3",
        "context_with_next_sentence": true
    },
    {
        "source_sentence": "是時菩薩未解加趺，眾惑皆盡。",
        "from": "T23n1443_008:0948b24_4",
        "context_with_next_sentence": true
    },
    {
        "source_sentence": "爾時世尊降伏三十六億魔軍兵已，證一切智，受梵王請，往婆羅痆斯，三轉十二行法輪，度五苾芻及以隨五苾芻已，即便行詣白[疊*毛]林中，度六十賢部令住見諦。",
        "from": "T23n1443_008:0948b25_0",
        "context_with_next_sentence": true
    },
    {
        "source_sentence": "又至勝軍聚落，度二牧牛女亦令見諦。",
        "from": "T23n1443_008:0948b28_1",
        "context_with_next_sentence": true
    },
    {
        "source_sentence": "又至烏盧頻螺林側，度千外道出家近圓。",
        "from": "T23n1443_008:0948b29_2",
        "context_with_next_sentence": true
    },
    {
        "source_sentence": "又至伽耶山頂，現三神變，教化令住安隱涅槃。",
        "from": "T23n1443_008:0948c01_3",
        "context_with_next_sentence": true
    },
    {
        "source_sentence": "又至杖林，令摩揭陀主頻毘娑羅王住於見諦，并度八十百千諸來天眾，無量百千摩揭陀國婆羅門等。",
        "from": "T23n1443_008:0948c02_4",
        "context_with_next_sentence": true
    },
    {
        "source_sentence": "次至王舍城，受竹林精舍，亦與身子、目連出家近圓。",
        "from": "T23n1443_008:0948c04_5",
        "context_with_next_sentence": true
    },
    {
        "source_sentence": "次往室羅伐城，受逝多林給孤獨園。",
        "from": "T23n1443_008:0948c06_6",
        "context_with_next_sentence": true
    },
    {
        "source_sentence": "次至憍薩羅說少年經，令勝光王得見諦已，住逝多林。",
        "from": "T23n1443_008:0948c06_7",
        "context_with_next_sentence": true
    },
    {
        "source_sentence": "時勝光王遣使持書往淨飯王所，白言：「大王！",
        "from": "T23n1443_008:0948c08_8",
        "context_with_next_sentence": true
    },
    {
        "source_sentence": "王今慶喜，太子已證無上正覺，亦令有情同飡甘露，今現住在逝多林中。」",
        "from": "T23n1443_008:0948c09_9",
        "context_with_next_sentence": true
    },
    {
        "source_sentence": "時淨飯王聞此信已，以手支頰懷憂而歎：「往日一切義成太子修苦行時，我常遣使問其安不？",
        "from": "T23n1443_008:0948c10_10",
        "context_with_next_sentence": true
    },
    {
        "source_sentence": "使者尋還報我住處，比令使問竟無一還。",
        "from": "T23n1443_008:0948c12_11",
        "context_with_next_sentence": true
    },
    {
        "source_sentence": "今者來至逝多林內，其事如何？」",
        "from": "T23n1443_008:0948c13_12",
        "context_with_next_sentence": true
    },
    {
        "source_sentence": "時大臣鄔陀夷前詣王所便白王曰：「大王！",
        "from": "T23n1443_008:0948c14_13",
        "context_with_next_sentence": true
    },
    {
        "source_sentence": "何故以手支頰懷憂而住？」",
        "from": "T23n1443_008:0948c15_14",
        "context_with_next_sentence": true
    },
    {
        "source_sentence": "王曰：「我今豈得不懷憂耶？",
        "from": "T23n1443_008:0948c16_15",
        "context_with_next_sentence": true
    },
    {
        "source_sentence": "往日一切義成太子修苦行時，我常遣使問其安不？",
        "from": "T23n1443_008:0948c16_16",
        "context_with_next_sentence": true
    },
    {
        "source_sentence": "使者尋還報我住處，比令使問竟無一還。",
        "from": "T23n1443_008:0948c17_17",
        "context_with_next_sentence": true
    },
    {
        "source_sentence": "今有信云：『一切義成太子證無上正覺，亦令有情同飡甘露來逝多林。』",
        "from": "T23n1443_008:0948c18_18",
        "context_with_next_sentence": true
    },
    {
        "source_sentence": "寧不憂也？」",
        "from": "T23n1443_008:0948c20_19",
        "context_with_next_sentence": true
    },
    {
        "source_sentence": "時鄔陀夷即白王曰：「若如是者，臣請為使，持信還歸。」",
        "from": "T23n1443_008:0948c20_20",
        "context_with_next_sentence": true
    },
    {
        "source_sentence": "王曰：「卿若去者，還於彼住，亦不歸來。」",
        "from": "T23n1443_008:0948c21_21",
        "context_with_next_sentence": true
    },
    {
        "source_sentence": "鄔陀夷曰：「奉大王命豈敢不來。」",
        "from": "T23n1443_008:0948c22_22",
        "context_with_next_sentence": true
    },
    {
        "source_sentence": "時淨飯王自裁書曰：「始從受胎後，　　長養於世尊；　煩惱火恒然，　　常希最勝樹。",
        "from": "T23n1443_008:0948c23_23",
        "context_with_next_sentence": true
    },
    {
        "source_sentence": "　今既得成佛，　　徒眾數無邊；　餘人受安樂，　　唯吾未除苦。」",
        "from": "T23n1443_008:0948c26_0",
        "context_with_next_sentence": true
    },
    {
        "source_sentence": "書了印訖付鄔陀夷。",
        "from": "T23n1443_008:0948c28_0",
        "context_with_next_sentence": true
    },
    {
        "source_sentence": "時鄔陀夷持王勅書，往室羅伐奉上世尊。",
        "from": "T23n1443_008:0948c28_1",
        "context_with_next_sentence": true
    },
    {
        "source_sentence": "世尊受已便自披讀，時鄔陀夷白世尊曰：「世尊！",
        "from": "T23n1443_008:0948c29_2",
        "context_with_next_sentence": true
    },
    {
        "source_sentence": "能向劫比羅城不？」",
        "from": "T23n1443_008:0949a01_3",
        "context_with_next_sentence": true
    },
    {
        "source_sentence": "佛言：「鄔陀夷！",
        "from": "T23n1443_008:0949a01_4",
        "context_with_next_sentence": true
    },
    {
        "source_sentence": "我共汝去。」",
        "from": "T23n1443_008:0949a02_5",
        "context_with_next_sentence": true
    },
    {
        "source_sentence": "時鄔陀夷憶昔太子踰城出家父王頻召竟不還國，重白佛言：「必若世尊不肯歸者，我今有力強自將去。」",
        "from": "T23n1443_008:0949a02_6",
        "context_with_next_sentence": true
    },
    {
        "source_sentence": "爾時世尊聞斯語已，即說伽他報鄔陀夷曰：「生死愛網若全除，　　此即誠無將導者；　世尊威力無處所，　　汝何方便能將去？",
        "from": "T23n1443_008:0949a04_7",
        "context_with_next_sentence": true
    },
    {
        "source_sentence": "　生死愛網若全除，　　此即誠無將導者；　世尊境界無處所，　　汝何方便能將去？」",
        "from": "T23n1443_008:0949a08_0",
        "context_with_next_sentence": true
    },
    {
        "source_sentence": "爾時鄔陀夷聞佛世尊說伽他已，頂禮佛足白佛言：「世尊！",
        "from": "T23n1443_008:0949a10_0",
        "context_with_next_sentence": true
    },
    {
        "source_sentence": "我欲還宮白父王知。」",
        "from": "T23n1443_008:0949a11_1",
        "context_with_next_sentence": true
    },
    {
        "source_sentence": "佛告鄔陀夷：「為佛使者，理不應然。」",
        "from": "T23n1443_008:0949a11_2",
        "context_with_next_sentence": true
    },
    {
        "source_sentence": "鄔陀夷白佛言：「為佛使者其事如何？」",
        "from": "T23n1443_008:0949a12_3",
        "context_with_next_sentence": true
    },
    {
        "source_sentence": "佛告鄔陀夷：「凡出家者方為佛使。」",
        "from": "T23n1443_008:0949a13_4",
        "context_with_next_sentence": true
    },
    {
        "source_sentence": "鄔陀夷言：「我願出家，然為要契事須還報淨飯大王，我今且去。」",
        "from": "T23n1443_008:0949a14_5",
        "context_with_next_sentence": true
    },
    {
        "source_sentence": "佛言：「待出家已方報前信。」",
        "from": "T23n1443_008:0949a15_6",
        "context_with_next_sentence": true
    },
    {
        "source_sentence": "鄔陀夷言：「善哉！",
        "from": "T23n1443_008:0949a16_7",
        "context_with_next_sentence": true
    },
    {
        "source_sentence": "我今出家。」",
        "from": "T23n1443_008:0949a16_8",
        "context_with_next_sentence": true
    },
    {
        "source_sentence": "然而世尊為菩薩時，生生之處於二師二親及尊重類，有如法教令曾不違逆，由此因緣言無違者。",
        "from": "T23n1443_008:0949a16_9",
        "context_with_next_sentence": true
    },
    {
        "source_sentence": "時鄔陀夷白佛言：「我今出家。」",
        "from": "T23n1443_008:0949a18_10",
        "context_with_next_sentence": true
    },
    {
        "source_sentence": "佛告舍利子：「汝與鄔陀夷出家，令其長夜永得利益。」",
        "from": "T23n1443_008:0949a19_11",
        "context_with_next_sentence": true
    },
    {
        "source_sentence": "舍利子言：「如是。",
        "from": "T23n1443_008:0949a20_12",
        "context_with_next_sentence": true
    },
    {
        "source_sentence": "世尊！」",
        "from": "T23n1443_008:0949a21_13",
        "context_with_next_sentence": true
    },
    {
        "source_sentence": "便與出家并受圓具，所有行法略並告知。",
        "from": "T23n1443_008:0949a21_14",
        "context_with_next_sentence": true
    },
    {
        "source_sentence": "時鄔陀夷既受教誡，禮舍利子已詣世尊所，禮佛雙足白佛言：「世尊！",
        "from": "T23n1443_008:0949a22_15",
        "context_with_next_sentence": true
    },
    {
        "source_sentence": "我已出家。」",
        "from": "T23n1443_008:0949a23_16",
        "context_with_next_sentence": true
    },
    {
        "source_sentence": "佛言：「汝今可去，然而造次勿入王宮，宜至其門立而告曰：『釋迦苾芻今至門外。』",
        "from": "T23n1443_008:0949a23_17",
        "context_with_next_sentence": true
    },
    {
        "source_sentence": "若喚入者即應隨入。",
        "from": "T23n1443_008:0949a25_18",
        "context_with_next_sentence": true
    },
    {
        "source_sentence": "彼若問言：『更有諸餘釋迦苾芻不？』",
        "from": "T23n1443_008:0949a26_19",
        "context_with_next_sentence": true
    },
    {
        "source_sentence": "答言：『更有。』",
        "from": "T23n1443_008:0949a26_20",
        "context_with_next_sentence": true
    },
    {
        "source_sentence": "若問：『一切義成太子亦作如是形狀耶？』",
        "from": "T23n1443_008:0949a27_21",
        "context_with_next_sentence": true
    },
    {
        "source_sentence": "答言：『亦作如是形狀。』",
        "from": "T23n1443_008:0949a28_22",
        "context_with_next_sentence": true
    },
    {
        "source_sentence": "汝亦不應宿王宮內。",
        "from": "T23n1443_008:0949a28_23",
        "context_with_next_sentence": true
    },
    {
        "source_sentence": "若問：『一切義成太子宿王宮不？』",
        "from": "T23n1443_008:0949a29_0",
        "context_with_next_sentence": true
    },
    {
        "source_sentence": "答言：『不宿。』",
        "from": "T23n1443_008:0949a29_1",
        "context_with_next_sentence": true
    },
    {
        "source_sentence": "問：『何處宿止。』",
        "from": "T23n1443_008:0949a29_2",
        "context_with_next_sentence": true
    },
    {
        "source_sentence": "答言：『或阿蘭若、或毘訶羅。』",
        "from": "T23n1443_008:0949b01_3",
        "context_with_next_sentence": true
    },
    {
        "source_sentence": "若問：『一切義成太子欲來此不？』",
        "from": "T23n1443_008:0949b01_4",
        "context_with_next_sentence": true
    },
    {
        "source_sentence": "答言：『欲來。』",
        "from": "T23n1443_008:0949b02_5",
        "context_with_next_sentence": true
    },
    {
        "source_sentence": "若言：『何時欲來？』",
        "from": "T23n1443_008:0949b02_6",
        "context_with_next_sentence": true
    },
    {
        "source_sentence": "答言：『過七日後方來至此。』」",
        "from": "T23n1443_008:0949b03_7",
        "context_with_next_sentence": true
    },
    {
        "source_sentence": "時鄔陀夷禮佛而去。",
        "from": "T23n1443_008:0949b03_8",
        "context_with_next_sentence": true
    },
    {
        "source_sentence": "爾時世尊神力加被，令鄔陀夷如伸臂頃即至劫比羅城，立王門外告守門者曰：「為我白王：『釋迦苾芻今在門外。』」",
        "from": "T23n1443_008:0949b04_9",
        "context_with_next_sentence": true
    },
    {
        "source_sentence": "門人問曰：「更有諸餘釋迦苾芻不？」",
        "from": "T23n1443_008:0949b06_10",
        "context_with_next_sentence": true
    },
    {
        "source_sentence": "報言：「更有。」",
        "from": "T23n1443_008:0949b07_11",
        "context_with_next_sentence": true
    },
    {
        "source_sentence": "門人即入白王：「釋迦苾芻來在門外，得令入不？」",
        "from": "T23n1443_008:0949b07_12",
        "context_with_next_sentence": true
    },
    {
        "source_sentence": "王言：「喚入。",
        "from": "T23n1443_008:0949b08_13",
        "context_with_next_sentence": true
    },
    {
        "source_sentence": "我觀釋迦苾芻其狀如何？」",
        "from": "T23n1443_008:0949b09_0",
        "context_with_next_sentence": true
    },
    {
        "source_sentence": "門人引入。",
        "from": "T23n1443_008:0949b09_1",
        "context_with_next_sentence": true
    },
    {
        "source_sentence": "既至王所，王識顏狀，問言：「鄔陀夷！",
        "from": "T23n1443_008:0949b09_2",
        "context_with_next_sentence": true
    },
    {
        "source_sentence": "汝今出家？」",
        "from": "T23n1443_008:0949b10_3",
        "context_with_next_sentence": true
    },
    {
        "source_sentence": "報言：「我已出家。」",
        "from": "T23n1443_008:0949b10_4",
        "context_with_next_sentence": true
    },
    {
        "source_sentence": "王便問曰：「一切義成太子亦作如是形狀？」",
        "from": "T23n1443_008:0949b11_5",
        "context_with_next_sentence": true
    },
    {
        "source_sentence": "答言：「大王！",
        "from": "T23n1443_008:0949b12_6",
        "context_with_next_sentence": true
    },
    {
        "source_sentence": "亦同此狀。」",
        "from": "T23n1443_008:0949b12_7",
        "context_with_next_sentence": true
    },
    {
        "source_sentence": "時淨飯王無始劫來恩愛情重，聞是語已，即便悶絕投身躃地，以冷水灑良久乃穌。",
        "from": "T23n1443_008:0949b12_8",
        "context_with_next_sentence": true
    },
    {
        "source_sentence": "從地起已，問鄔陀夷曰：「一切義成太子欲來此不？」",
        "from": "T23n1443_008:0949b14_9",
        "context_with_next_sentence": true
    },
    {
        "source_sentence": "答言：「欲來。」",
        "from": "T23n1443_008:0949b15_10",
        "context_with_next_sentence": true
    },
    {
        "source_sentence": "「何時欲來？」",
        "from": "T23n1443_008:0949b15_11",
        "context_with_next_sentence": true
    },
    {
        "source_sentence": "「過七日已方來至此。」",
        "from": "T23n1443_008:0949b16_12",
        "context_with_next_sentence": true
    },
    {
        "source_sentence": "時王即便命諸臣曰：「一切義成太子過七日已欲歸故居，卿等應可修飾城隍莊嚴道路，宮中內人亦令灑掃，太子欲來。」",
        "from": "T23n1443_008:0949b16_13",
        "context_with_next_sentence": true
    },
    {
        "source_sentence": "鄔陀夷言：「世尊不住王家及內宮裏。」",
        "from": "T23n1443_008:0949b19_14",
        "context_with_next_sentence": true
    },
    {
        "source_sentence": "王曰：「何處居停？」",
        "from": "T23n1443_008:0949b20_15",
        "context_with_next_sentence": true
    },
    {
        "source_sentence": "答曰：「或阿蘭若，或毘訶羅。」",
        "from": "T23n1443_008:0949b20_16",
        "context_with_next_sentence": true
    },
    {
        "source_sentence": "王告諸臣曰：「卿等往阿蘭若處屈路陀林，同逝多林造一住處，有十六大院，院六十房。」",
        "from": "T23n1443_008:0949b21_17",
        "context_with_next_sentence": true
    },
    {
        "source_sentence": "是時諸臣奉王命已，遂往阿蘭若屈路陀林，同逝多林十六大院，院六十房。",
        "from": "T23n1443_008:0949b23_18",
        "context_with_next_sentence": true
    },
    {
        "source_sentence": "然大王教令隨言即成，諸勝天人舉心事辦，相應定力意念皆就。",
        "from": "T23n1443_008:0949b24_19",
        "context_with_next_sentence": true
    },
    {
        "source_sentence": "於此城中街衢巷陌，屏除諸穢以栴檀香水而遍灑之。",
        "from": "T23n1443_008:0949b26_20",
        "context_with_next_sentence": true
    },
    {
        "source_sentence": "處處皆有殊妙香供，懸眾繒綵建立幢幡，布列香花誠可愛樂，猶如帝釋歡喜之園。",
        "from": "T23n1443_008:0949b27_21",
        "context_with_next_sentence": true
    },
    {
        "source_sentence": "時諸大眾各懷渴仰，瞻望世尊企想而住。",
        "from": "T23n1443_008:0949b29_22",
        "context_with_next_sentence": true
    },
    {
        "source_sentence": "爾時世尊在逝多林，命大目連曰：「汝今宜往告諸苾芻：『如來欲向劫比羅城。",
        "from": "T23n1443_008:0949c02_0",
        "context_with_next_sentence": true
    },
    {
        "source_sentence": "若諸具壽情樂欲見父子相遇者，應持衣鉢。』」",
        "from": "T23n1443_008:0949c03_1",
        "context_with_next_sentence": true
    },
    {
        "source_sentence": "時大目連受佛教已，告諸苾芻曰：「諸具壽！",
        "from": "T23n1443_008:0949c04_2",
        "context_with_next_sentence": true
    },
    {
        "source_sentence": "世尊欲向劫比羅城，若諸具壽情樂欲見父子相遇者，應持衣鉢隨從世尊。」",
        "from": "T23n1443_008:0949c05_3",
        "context_with_next_sentence": true
    },
    {
        "source_sentence": "時諸苾芻既承告已，俱來從佛。",
        "from": "T23n1443_008:0949c07_4",
        "context_with_next_sentence": true
    },
    {
        "source_sentence": "爾時世尊自調伏故調伏圍繞，自寂靜故寂靜圍繞，解脫解脫圍繞，安隱安隱圍繞，善順善順圍繞，離欲離欲圍繞，阿羅漢阿羅漢圍繞，端嚴端嚴圍繞，如旃檀林栴檀圍繞，猶如象王象子圍繞，如師子王師子圍繞，如大牛王諸牛圍繞，猶如鵞王諸鵞圍繞，如妙翅王妙翅鳥圍繞，如婆羅門學徒圍繞，猶如大醫病者圍繞，如大軍將兵眾圍繞，猶如導師行旅圍繞，猶如商主商客圍繞，如大長者人眾圍繞，如諸國王大臣圍繞，猶如明月眾星圍繞，猶如日輪千光圍繞，如持國天王乾闥婆圍繞，如增長天王鳩槃荼圍繞，如醜目天王龍眾圍繞，如多聞天王藥叉眾圍繞，如淨妙王阿蘇羅眾圍繞，猶如帝釋三十三天圍繞，如梵天王梵眾圍繞，猶如大海湛然安住，猶如大雲靉靆垂布，猶如象子屏息狂醉，調伏諸根威儀寂靜，三十二相而為莊飾，八十種好以自嚴身，圓光一尋朗逾千日，安步徐進如移寶山，十力四無畏大悲三念住，無量功德皆悉圓滿。",
        "from": "T23n1443_008:0949c08_5",
        "context_with_next_sentence": true
    },
    {
        "source_sentence": "諸大聲聞，尊者阿慎若憍陳如、尊者高勝、尊者婆瑟波、尊者大名、尊者無滅、尊者舍利子、尊者大目連、尊者迦攝波、尊者名稱、尊者圓滿等諸大聲聞，及餘人眾往劫比羅，漸次而行至盧呬多河。",
        "from": "T23n1443_008:0949c27_6",
        "context_with_next_sentence": true
    },
    {
        "source_sentence": "時諸苾芻或有洗濯手足、或嚼齒木、或濾淨水、或時澡浴。",
        "from": "T23n1443_008:0950a02_7",
        "context_with_next_sentence": true
    },
    {
        "source_sentence": "是時劫比羅城所有人眾，聞一切義成太子今欲來至，皆大歡喜競共奔走，往屈路陀林。",
        "from": "T23n1443_008:0950a04_8",
        "context_with_next_sentence": true
    },
    {
        "source_sentence": "時淨飯王於寬廣處敷設床座，以待太子。",
        "from": "T23n1443_008:0950a06_9",
        "context_with_next_sentence": true
    },
    {
        "source_sentence": "是時乃有無量百千大眾雲集，或有先世善根共相警覺，或有情生喜樂，作如是念：「為父禮子？",
        "from": "T23n1443_008:0950a07_0",
        "context_with_next_sentence": true
    },
    {
        "source_sentence": "為子拜父耶？」",
        "from": "T23n1443_008:0950a09_1",
        "context_with_next_sentence": true
    },
    {
        "source_sentence": "時佛世尊便作是念：「我若足步入城中者，諸釋迦子各起慢情共生不信，作如是議：『一切義成太子大有所失，昔時去日百千天眾隨從空中，於劫比羅城圍繞而去。",
        "from": "T23n1443_008:0950a09_2",
        "context_with_next_sentence": true
    },
    {
        "source_sentence": "今者獲得無上妙智，便乃足步而還。』",
        "from": "T23n1443_008:0950a13_3",
        "context_with_next_sentence": true
    },
    {
        "source_sentence": "欲令諸人息輕慢心故，我今應以神變入劫比羅城。」",
        "from": "T23n1443_008:0950a13_4",
        "context_with_next_sentence": true
    },
    {
        "source_sentence": "爾時世尊隨心所念入三摩地，既入定已於座不現，共諸苾芻踊在虛空，猶如滿月共相圍繞，亦如鵞王舒翼而往，行住坐臥四威儀中廣現神變。",
        "from": "T23n1443_008:0950a15_5",
        "context_with_next_sentence": true
    },
    {
        "source_sentence": "爾時世尊先於東方入火光定，現種種焰青黃赤白紅頗胝色；或現神變，身上出水身下出火，身上出火身下出水。",
        "from": "T23n1443_008:0950a18_6",
        "context_with_next_sentence": true
    },
    {
        "source_sentence": "如東方既然，南西北方亦復如是。",
        "from": "T23n1443_008:0950a21_0",
        "context_with_next_sentence": true
    },
    {
        "source_sentence": "次攝神通，於虛空中高七多羅樹，時諸苾芻但高六樹；世尊高六，苾芻高五；佛五眾四、佛四眾三、佛三眾二、佛二眾一、佛一眾與六人等。",
        "from": "T23n1443_008:0950a21_1",
        "context_with_next_sentence": true
    },
    {
        "source_sentence": "佛六眾五、佛五眾四、佛四眾三、佛三眾二、佛二眾一，佛一眾便居地。",
        "from": "T23n1443_008:0950a24_2",
        "context_with_next_sentence": true
    },
    {
        "source_sentence": "世尊去地高踰一人行空而去，并與無量百千俱胝人天大眾圍繞而去至劫比羅城。",
        "from": "T23n1443_008:0950a26_3",
        "context_with_next_sentence": true
    },
    {
        "source_sentence": "時淨飯王既見佛已，頭面禮足說伽他曰：「佛初生時大地動，　　贍部樹影不離身；　今是第三禮圓智，　　降伏魔怨成正覺。」",
        "from": "T23n1443_008:0950a28_4",
        "context_with_next_sentence": true
    },
    {
        "source_sentence": "時諸釋迦及餘大眾，見淨飯王禮佛足已，情生不忍共相唱言：「云何尊父禮子之足？」",
        "from": "T23n1443_008:0950b03_0",
        "context_with_next_sentence": true
    },
    {
        "source_sentence": "時淨飯王告諸釋子釋女曰：「汝等不應作如是語。",
        "from": "T23n1443_008:0950b04_1",
        "context_with_next_sentence": true
    },
    {
        "source_sentence": "當時菩薩初生之日大地震動，放大光明普照世界，其色晃曜過於三十三天，於世界中間黑闇之處，日月威光之所不及，當爾之時並蒙光曜，彼處所有舊住有情，蒙光曜已互得相見，共作是語：『仁等有情亦居此處。』",
        "from": "T23n1443_008:0950b06_0",
        "context_with_next_sentence": true
    },
    {
        "source_sentence": "爾時我見希有事已便禮佛足。",
        "from": "T23n1443_008:0950b10_1",
        "context_with_next_sentence": true
    },
    {
        "source_sentence": "又復菩薩曾往田中觀諸產業，於贍部樹影結加而坐，遠離欲界惡不善法，有尋有伺得喜樂定入初靜慮。",
        "from": "T23n1443_008:0950b11_2",
        "context_with_next_sentence": true
    },
    {
        "source_sentence": "日已過午，其餘諸樹影悉東移，唯贍部樹陰而獨不移轉，以覆蔭菩薩身。",
        "from": "T23n1443_008:0950b14_3",
        "context_with_next_sentence": true
    },
    {
        "source_sentence": "爾時我見希有事已復禮佛足，此是第二禮世尊足。」",
        "from": "T23n1443_008:0950b15_4",
        "context_with_next_sentence": true
    },
    {
        "source_sentence": "爾時世尊於苾芻眾中，及諸大眾就座而坐。",
        "from": "T23n1443_008:0950b16_5",
        "context_with_next_sentence": true
    },
    {
        "source_sentence": "時淨飯王復禮佛足對面而坐，此是第三禮世尊足。",
        "from": "T23n1443_008:0950b17_6",
        "context_with_next_sentence": true
    },
    {
        "source_sentence": "時諸釋迦於屈路陀林中殊妙之處，敷設勝座并上供養，以待世尊及苾芻眾。",
        "from": "T23n1443_008:0950b19_7",
        "context_with_next_sentence": true
    },
    {
        "source_sentence": "爾時世尊詣彼林所，於大眾中就座而坐，時淨飯王即以種種盡世微妙殊勝供養。",
        "from": "T23n1443_008:0950b20_8",
        "context_with_next_sentence": true
    },
    {
        "source_sentence": "供佛僧已，時淨飯王、白飯王、斛飯王、甘露飯王，及餘百千諸來大眾，禮佛足已在一面坐，或有諸人但為合掌，復有諸人遙望世尊默然而坐。",
        "from": "T23n1443_008:0950b22_9",
        "context_with_next_sentence": true
    },
    {
        "source_sentence": "時淨飯王即以伽他而問佛曰：「佛昔在王宮，　　出乘象馬輿；　云何以雙足，　　遊於棘刺中？」",
        "from": "T23n1443_008:0950b25_10",
        "context_with_next_sentence": true
    },
    {
        "source_sentence": "世尊報曰：「我以神足通，　　自在乘空去；　周行大地盡，　　煩惱刺無傷。」",
        "from": "T23n1443_008:0950b29_0",
        "context_with_next_sentence": true
    },
    {
        "source_sentence": "王復問曰：「昔衣上妙服，　　容色多光彩；　今著麁弊衣，　　如何得堪忍？」",
        "from": "T23n1443_008:0950c03_0",
        "context_with_next_sentence": true
    },
    {
        "source_sentence": "世尊報曰：「慚愧為上服，　　披著甚端嚴；　見者起歡心，　　寂靜居林野。」",
        "from": "T23n1443_008:0950c06_0",
        "context_with_next_sentence": true
    },
    {
        "source_sentence": "王復問曰：「昔飡香稻飯，　　盛以妙金槃；　乞匃噉麁踈，　　云何得充濟？」",
        "from": "T23n1443_008:0950c09_0",
        "context_with_next_sentence": true
    },
    {
        "source_sentence": "世尊報曰：「我飡微妙法，　　味與定相應；　蠲除飲食貪，　　愍物故哀受。」",
        "from": "T23n1443_008:0950c12_0",
        "context_with_next_sentence": true
    },
    {
        "source_sentence": "王復問曰：「昔昇妙樓殿，　　隨時以自安；　比在山林中，　　云何不驚怖？」",
        "from": "T23n1443_008:0950c15_0",
        "context_with_next_sentence": true
    },
    {
        "source_sentence": "世尊報曰：「我斷怖根本，　　煩惱悉蠲除；　雖處林野中，　　永絕諸憂懼。」",
        "from": "T23n1443_008:0950c18_0",
        "context_with_next_sentence": true
    },
    {
        "source_sentence": "王復問曰：「昔在王宮內，　　沐浴以香湯；　比居林野中，　　牟尼以何浴？」",
        "from": "T23n1443_008:0950c21_0",
        "context_with_next_sentence": true
    },
    {
        "source_sentence": "世尊報曰：「法池功德水，　　清淨人所歎；　智者浴於中，　　永絕諸塵垢。」",
        "from": "T23n1443_008:0950c24_0",
        "context_with_next_sentence": true
    },
    {
        "source_sentence": "王復問曰：「昔日在王宮，　　金瓶灌水浴；　比在江池處，　　何器以澆身？」",
        "from": "T23n1443_008:0950c27_0",
        "context_with_next_sentence": true
    },
    {
        "source_sentence": "世尊報曰：「我浴淨戒水，　　灌以妙法器；　智者共欽讚，　　能淨身心垢。」",
        "from": "T23n1443_008:0951a01_0",
        "context_with_next_sentence": true
    },
    {
        "source_sentence": "爾時世尊以妙伽他答淨飯王已，次觀大眾意樂隨眠界性差別，稱彼根機而為說法。",
        "from": "T23n1443_008:0951a04_0",
        "context_with_next_sentence": true
    },
    {
        "source_sentence": "其聽法者，所謂白飯王、斛飯王、甘露飯王，及餘百千諸來大眾，同聞妙法得預流果、或得一來果、或得不還果、或有出家斷諸煩惱證阿羅漢果、或發獨覺菩提心、或有發趣無上菩提心，自餘諸眾皆令歸依三寶住正信中。",
        "from": "T23n1443_008:0951a05_1",
        "context_with_next_sentence": true
    },
    {
        "source_sentence": "時淨飯王由極歡喜故未得見諦。",
        "from": "T23n1443_008:0951a10_2",
        "context_with_next_sentence": true
    },
    {
        "source_sentence": "淨飯王及諸大眾，禮佛足已恭敬而去。",
        "from": "T23n1443_008:0951a11_3",
        "context_with_next_sentence": true
    },
    {
        "source_sentence": "其淨飯王便於夜中，作如是念：「唯我一子有此威德，餘無及者。」",
        "from": "T23n1443_008:0951a12_4",
        "context_with_next_sentence": true
    },
    {
        "source_sentence": "爾時世尊知淨飯王心念，欲令降伏宗親慢故，至天曉已，命大目連曰：「汝當觀察，愍念父王。」",
        "from": "T23n1443_008:0951a14_0",
        "context_with_next_sentence": true
    },
    {
        "source_sentence": "目連白佛言：「唯然。",
        "from": "T23n1443_008:0951a16_1",
        "context_with_next_sentence": true
    },
    {
        "source_sentence": "世尊！」",
        "from": "T23n1443_008:0951a16_2",
        "context_with_next_sentence": true
    },
    {
        "source_sentence": "即持衣鉢詣淨飯王所。",
        "from": "T23n1443_008:0951a16_3",
        "context_with_next_sentence": true
    },
    {
        "source_sentence": "王見尊者便唱：「善來！」",
        "from": "T23n1443_008:0951a17_4",
        "context_with_next_sentence": true
    },
    {
        "source_sentence": "奉迎就座。",
        "from": "T23n1443_008:0951a17_5",
        "context_with_next_sentence": true
    },
    {
        "source_sentence": "是時目連即如所念入三摩地，既入定已隱身於座踊現空中，先於東方現大神變入火光定，現種種焰青黃赤白紅色頗胝迦色，身上出水身下出火，身上出火身下出水，於南西北方亦復如是。",
        "from": "T23n1443_008:0951a17_6",
        "context_with_next_sentence": true
    },
    {
        "source_sentence": "次攝神通現於本座。",
        "from": "T23n1443_008:0951a22_7",
        "context_with_next_sentence": true
    },
    {
        "source_sentence": "時淨飯王白大目連曰：「世尊弟子更有如是具大威德如尊者不？」",
        "from": "T23n1443_008:0951a22_8",
        "context_with_next_sentence": true
    },
    {
        "source_sentence": "時大目連即為父王說伽他曰：「牟尼諸弟子，　　皆有大威德，　三明及六通，　　無不具足者。」",
        "from": "T23n1443_008:0951a24_9",
        "context_with_next_sentence": true
    },
    {
        "source_sentence": "時淨飯王便作是念：「非唯我子有大威德，於餘亦有如是苾芻具大神力。」",
        "from": "T23n1443_008:0951a27_0",
        "context_with_next_sentence": true
    },
    {
        "source_sentence": "前起慢心即便除斷。",
        "from": "T23n1443_008:0951a28_1",
        "context_with_next_sentence": true
    },
    {
        "source_sentence": "時王復念：「今者世尊唯人供養，不見諸天。」",
        "from": "T23n1443_008:0951a29_2",
        "context_with_next_sentence": true
    },
    {
        "source_sentence": "大目連知王念已，白言：「大王！",
        "from": "T23n1443_008:0951b01_3",
        "context_with_next_sentence": true
    },
    {
        "source_sentence": "我今還欲往世尊所。」",
        "from": "T23n1443_008:0951b01_4",
        "context_with_next_sentence": true
    },
    {
        "source_sentence": "白言：「隨意。」",
        "from": "T23n1443_008:0951b02_5",
        "context_with_next_sentence": true
    },
    {
        "source_sentence": "時淨飯王亦詣佛所，爾時世尊知父王念，即於屈路陀林悉皆化作蘇頗胝迦。",
        "from": "T23n1443_008:0951b02_6",
        "context_with_next_sentence": true
    },
    {
        "source_sentence": "王欲東門入，門人報曰：「大王！",
        "from": "T23n1443_008:0951b04_7",
        "context_with_next_sentence": true
    },
    {
        "source_sentence": "勿入。」",
        "from": "T23n1443_008:0951b04_8",
        "context_with_next_sentence": true
    },
    {
        "source_sentence": "王曰：「何意？」",
        "from": "T23n1443_008:0951b05_0",
        "context_with_next_sentence": true
    },
    {
        "source_sentence": "門人報曰：「佛今純為諸天說法。」",
        "from": "T23n1443_008:0951b05_1",
        "context_with_next_sentence": true
    },
    {
        "source_sentence": "王問門人曰：「賢首！",
        "from": "T23n1443_008:0951b05_2",
        "context_with_next_sentence": true
    },
    {
        "source_sentence": "汝是何人？」",
        "from": "T23n1443_008:0951b06_3",
        "context_with_next_sentence": true
    },
    {
        "source_sentence": "門人答曰：「大王！",
        "from": "T23n1443_008:0951b06_4",
        "context_with_next_sentence": true
    },
    {
        "source_sentence": "我是東方持國天王。」",
        "from": "T23n1443_008:0951b07_0",
        "context_with_next_sentence": true
    },
    {
        "source_sentence": "便往南門欲見世尊，門人白言：「大王！",
        "from": "T23n1443_008:0951b07_1",
        "context_with_next_sentence": true
    },
    {
        "source_sentence": "勿入。」",
        "from": "T23n1443_008:0951b08_2",
        "context_with_next_sentence": true
    },
    {
        "source_sentence": "王問：「何意？」",
        "from": "T23n1443_008:0951b08_3",
        "context_with_next_sentence": true
    },
    {
        "source_sentence": "門人報曰：「佛今純為諸天說法。」",
        "from": "T23n1443_008:0951b08_4",
        "context_with_next_sentence": true
    },
    {
        "source_sentence": "王問門人曰：「賢首！",
        "from": "T23n1443_008:0951b09_5",
        "context_with_next_sentence": true
    },
    {
        "source_sentence": "汝是何人？」",
        "from": "T23n1443_008:0951b09_6",
        "context_with_next_sentence": true
    },
    {
        "source_sentence": "答曰：「我是南方增長天王。」",
        "from": "T23n1443_008:0951b10_0",
        "context_with_next_sentence": true
    },
    {
        "source_sentence": "便往西門欲見世尊，門人白言：「大王！",
        "from": "T23n1443_008:0951b10_1",
        "context_with_next_sentence": true
    },
    {
        "source_sentence": "勿入。」",
        "from": "T23n1443_008:0951b11_2",
        "context_with_next_sentence": true
    },
    {
        "source_sentence": "王問：「何意？」",
        "from": "T23n1443_008:0951b11_3",
        "context_with_next_sentence": true
    },
    {
        "source_sentence": "門人報曰：「佛今純為諸天說法。」",
        "from": "T23n1443_008:0951b11_4",
        "context_with_next_sentence": true
    },
    {
        "source_sentence": "王問門人曰：「賢首！",
        "from": "T23n1443_008:0951b12_5",
        "context_with_next_sentence": true
    },
    {
        "source_sentence": "汝是何人？」",
        "from": "T23n1443_008:0951b12_6",
        "context_with_next_sentence": true
    },
    {
        "source_sentence": "門人答曰：「我是西方廣目天王。」",
        "from": "T23n1443_008:0951b13_7",
        "context_with_next_sentence": true
    },
    {
        "source_sentence": "便往北門欲見世尊，門人白言：「大王！",
        "from": "T23n1443_008:0951b13_8",
        "context_with_next_sentence": true
    },
    {
        "source_sentence": "勿入。」",
        "from": "T23n1443_008:0951b14_9",
        "context_with_next_sentence": true
    },
    {
        "source_sentence": "王問：「何意？」",
        "from": "T23n1443_008:0951b14_10",
        "context_with_next_sentence": true
    },
    {
        "source_sentence": "門人報曰：「佛今純為諸天說法。」",
        "from": "T23n1443_008:0951b15_0",
        "context_with_next_sentence": true
    },
    {
        "source_sentence": "王問門人曰：「賢首！",
        "from": "T23n1443_008:0951b15_1",
        "context_with_next_sentence": true
    },
    {
        "source_sentence": "汝是何人？」",
        "from": "T23n1443_008:0951b16_2",
        "context_with_next_sentence": true
    },
    {
        "source_sentence": "門人答曰：「我是北方多聞天王。」",
        "from": "T23n1443_008:0951b16_3",
        "context_with_next_sentence": true
    },
    {
        "source_sentence": "爾時世尊便以神力，加被淨飯王，令於門外見佛世尊與諸天眾說微妙法。",
        "from": "T23n1443_008:0951b17_4",
        "context_with_next_sentence": true
    },
    {
        "source_sentence": "時王見已便作是念：「今佛世尊非唯人眾之所供養，亦為諸天而來親奉。」",
        "from": "T23n1443_008:0951b18_5",
        "context_with_next_sentence": true
    },
    {
        "source_sentence": "令淨飯王慢心息已，便攝神變。",
        "from": "T23n1443_008:0951b20_6",
        "context_with_next_sentence": true
    },
    {
        "source_sentence": "時大目連引淨飯王入見世尊，既至佛所禮佛足已在一面坐。",
        "from": "T23n1443_008:0951b21_7",
        "context_with_next_sentence": true
    },
    {
        "source_sentence": "爾時世尊隨淨飯王及餘諸眾，意樂隨眠界性差別，隨機說法，令淨飯王以智金剛杵摧破二十身見高山得預流果，既證果已白佛言：「世尊！",
        "from": "T23n1443_008:0951b22_8",
        "context_with_next_sentence": true
    },
    {
        "source_sentence": "我今所證非高祖所作，亦非父母所作，非王、非天、非沙門、婆羅門，非諸宗親之所能作。",
        "from": "T23n1443_008:0951b25_9",
        "context_with_next_sentence": true
    },
    {
        "source_sentence": "我依世尊善知識故方獲斯事，於[木*奈]落迦、傍生、餓鬼三惡道中，拔濟令出安置人天；能盡未來生死邊際，乾竭乳血巨海，越度白骨大山。",
        "from": "T23n1443_008:0951b27_10",
        "context_with_next_sentence": true
    },
    {
        "source_sentence": "無始已來曾所積集身見窟宅，今並除棄，證斯妙果。",
        "from": "T23n1443_008:0951c01_11",
        "context_with_next_sentence": true
    },
    {
        "source_sentence": "大德！",
        "from": "T23n1443_008:0951c02_12",
        "context_with_next_sentence": true
    },
    {
        "source_sentence": "於生死流我今得出。",
        "from": "T23n1443_008:0951c02_13",
        "context_with_next_sentence": true
    },
    {
        "source_sentence": "我今歸依佛法僧寶，為鄔波索迦。",
        "from": "T23n1443_008:0951c03_14",
        "context_with_next_sentence": true
    },
    {
        "source_sentence": "唯願世尊慈悲鑒察，我從今日乃至盡形，不斷有情命乃至不飲諸酒，頂受世尊五支學處。」",
        "from": "T23n1443_008:0951c04_15",
        "context_with_next_sentence": true
    },
    {
        "source_sentence": "時淨飯王禮佛而去，便詣白飯王所，報言：「弟今可受王位。」",
        "from": "T23n1443_008:0951c06_16",
        "context_with_next_sentence": true
    },
    {
        "source_sentence": "彼便報曰：「有何意耶？」",
        "from": "T23n1443_008:0951c07_17",
        "context_with_next_sentence": true
    },
    {
        "source_sentence": "王曰：「我今見諦，不能為王。」",
        "from": "T23n1443_008:0951c08_18",
        "context_with_next_sentence": true
    },
    {
        "source_sentence": "問言：「何時？」",
        "from": "T23n1443_008:0951c08_19",
        "context_with_next_sentence": true
    },
    {
        "source_sentence": "報言：「今日。」",
        "from": "T23n1443_008:0951c09_0",
        "context_with_next_sentence": true
    },
    {
        "source_sentence": "彼便報曰：「我於世尊初來之日已得見諦。」",
        "from": "T23n1443_008:0951c09_1",
        "context_with_next_sentence": true
    },
    {
        "source_sentence": "次往斛飯王、後往甘露飯王所，冀禪王位，彼悉自云：「我已見諦。」",
        "from": "T23n1443_008:0951c10_2",
        "context_with_next_sentence": true
    },
    {
        "source_sentence": "淨飯王曰：「若如是者，我今欲灌誰頂令受王位？」",
        "from": "T23n1443_008:0951c11_3",
        "context_with_next_sentence": true
    },
    {
        "source_sentence": "彼便報曰：「釋迦童子名曰賢善，可紹王位。」",
        "from": "T23n1443_008:0951c12_4",
        "context_with_next_sentence": true
    },
    {
        "source_sentence": "知王意旨即便默受。",
        "from": "T23n1443_008:0951c13_5",
        "context_with_next_sentence": true
    },
    {
        "source_sentence": "時淨飯王即灌彼頂，以其王位授與賢善。",
        "from": "T23n1443_008:0951c14_6",
        "context_with_next_sentence": true
    },
    {
        "source_sentence": "爾時世尊及苾芻僧眾，於日日中入王宮內受其供養，時淨飯王作如是念：「今佛弟子先是外道數有千人，心雖端正身非嚴好，由昔苦身形容瘦悴。",
        "from": "T23n1443_008:0951c15_0",
        "context_with_next_sentence": true
    },
    {
        "source_sentence": "云何得令世尊門徒容儀可愛見者生善？",
        "from": "T23n1443_008:0951c18_1",
        "context_with_next_sentence": true
    },
    {
        "source_sentence": "若令釋種陪隨世尊，方是端嚴人共尊重。」",
        "from": "T23n1443_008:0951c19_2",
        "context_with_next_sentence": true
    },
    {
        "source_sentence": "時淨飯王集諸釋種告言：「諸君當知！",
        "from": "T23n1443_008:0951c20_3",
        "context_with_next_sentence": true
    },
    {
        "source_sentence": "一切義成太子若不出家者當何所作？」",
        "from": "T23n1443_008:0951c21_4",
        "context_with_next_sentence": true
    },
    {
        "source_sentence": "彼皆報曰：「作轉輪王。」",
        "from": "T23n1443_008:0951c22_0",
        "context_with_next_sentence": true
    },
    {
        "source_sentence": "又問曰：「君等作何？」",
        "from": "T23n1443_008:0951c22_1",
        "context_with_next_sentence": true
    },
    {
        "source_sentence": "報言：「我等稱臣皆為從者。」",
        "from": "T23n1443_008:0951c22_2",
        "context_with_next_sentence": true
    },
    {
        "source_sentence": "王復告曰：「今一切義成太子證甘露法，亦令有情同飡斯味，仁等何因不為隨從？」",
        "from": "T23n1443_008:0951c23_3",
        "context_with_next_sentence": true
    },
    {
        "source_sentence": "彼皆報曰：「我願出家，隨世尊後。」",
        "from": "T23n1443_008:0951c25_4",
        "context_with_next_sentence": true
    },
    {
        "source_sentence": "王曰：「各隨汝意。」",
        "from": "T23n1443_008:0951c26_5",
        "context_with_next_sentence": true
    },
    {
        "source_sentence": "諸釋子曰：「為全家並去？",
        "from": "T23n1443_008:0951c26_6",
        "context_with_next_sentence": true
    },
    {
        "source_sentence": "為當家別一人？」",
        "from": "T23n1443_008:0951c26_7",
        "context_with_next_sentence": true
    },
    {
        "source_sentence": "王曰：「家別一人。」",
        "from": "T23n1443_008:0951c27_8",
        "context_with_next_sentence": true
    },
    {
        "source_sentence": "時淨飯王搖鈴宣令，告釋種曰：「家別一人出家奉佛，若不肯者必招咎責。」",
        "from": "T23n1443_008:0951c27_9",
        "context_with_next_sentence": true
    },
    {
        "source_sentence": "即於是時，釋種之中賢善、無滅等五百釋子悉皆出家。",
        "from": "T23n1443_008:0951c29_10",
        "context_with_next_sentence": true
    },
    {
        "source_sentence": "如世尊說：「若捨貴族而出家者多獲利養。」",
        "from": "T23n1443_008:0952a01_11",
        "context_with_next_sentence": true
    },
    {
        "source_sentence": "時五百釋子苾芻極招利養。",
        "from": "T23n1443_008:0952a02_12",
        "context_with_next_sentence": true
    },
    {
        "source_sentence": "根本說一切有部苾芻尼毘奈耶卷第八",
        "from": "T23n1443_008:0952a04_0",
        "context_with_next_sentence": false
    }
]