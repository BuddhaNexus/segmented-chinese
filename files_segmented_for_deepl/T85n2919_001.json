[
    {
        "source_sentence": "佛母經",
        "from": "T85n2919_001:1463a17_0",
        "context_with_next_sentence": true
    },
    {
        "source_sentence": "爾時，世尊入般涅槃，倚臥雙告諸大眾：「吾今欲般涅槃，不見阿難及吾迦葉。",
        "from": "T85n2919_001:1463a19_0",
        "context_with_next_sentence": true
    },
    {
        "source_sentence": "來時語言：『吾與汝不相見也。』」",
        "from": "T85n2919_001:1463a20_1",
        "context_with_next_sentence": true
    },
    {
        "source_sentence": "即使憂波梨，往詣刀利天上，告吾母知：「舉身疼痛，不可思議，願母早來，禮敬三寶。」",
        "from": "T85n2919_001:1463a21_2",
        "context_with_next_sentence": true
    },
    {
        "source_sentence": "爾時，佛母於其中夜，作六種惡夢：一者，夢見珍山崩；二者，夢見四海枯竭；三者，夢見五月下霜；四者，夢見寶幢幡摧斫、幡花崩倒；五者，夢見四火來燒我身；六者，夢見兩乳自然流出。",
        "from": "T85n2919_001:1463a23_3",
        "context_with_next_sentence": true
    },
    {
        "source_sentence": "爾時，佛母說夢未訖，正見憂波梨從空而來。",
        "from": "T85n2919_001:1463a27_4",
        "context_with_next_sentence": true
    },
    {
        "source_sentence": "口問：「聖人從何方來？",
        "from": "T85n2919_001:1463a28_5",
        "context_with_next_sentence": true
    },
    {
        "source_sentence": "顏容顦顇、面色無光，狀似怯人？」",
        "from": "T85n2919_001:1463a28_6",
        "context_with_next_sentence": true
    },
    {
        "source_sentence": "爾□憂波梨，哽咽聲嘶，量久不語。",
        "from": "T85n2919_001:1463a29_7",
        "context_with_next_sentence": true
    },
    {
        "source_sentence": "告言：「佛母！",
        "from": "T85n2919_001:1463b01_8",
        "context_with_next_sentence": true
    },
    {
        "source_sentence": "佛母！",
        "from": "T85n2919_001:1463b01_9",
        "context_with_next_sentence": true
    },
    {
        "source_sentence": "我如來大師，昨夜子時，捨大法身，入般涅槃。",
        "from": "T85n2919_001:1463b01_10",
        "context_with_next_sentence": true
    },
    {
        "source_sentence": "故遺我來，告請眷屬。」",
        "from": "T85n2919_001:1463b02_11",
        "context_with_next_sentence": true
    },
    {
        "source_sentence": "爾時，佛母聞此語，以渾塠自摸，如須彌山崩，遍體而現，如波羅奢花，悶絕躃地。",
        "from": "T85n2919_001:1463b03_12",
        "context_with_next_sentence": true
    },
    {
        "source_sentence": "時，有二天女，將水[口*孫]之，量久還惺。",
        "from": "T85n2919_001:1463b04_13",
        "context_with_next_sentence": true
    },
    {
        "source_sentence": "爾時，佛母將諸徒眾，恭敬圍遶，從刀利天下至娑羅雙樹間。",
        "from": "T85n2919_001:1463b05_14",
        "context_with_next_sentence": true
    },
    {
        "source_sentence": "正見如來，殯斂以訖，唯有僧伽梨衣，疊著棺邊；鉢盂錫杖，掛其樹上。",
        "from": "T85n2919_001:1463b07_15",
        "context_with_next_sentence": true
    },
    {
        "source_sentence": "有二師子，自剄而死；十大弟子，向天號哭。",
        "from": "T85n2919_001:1463b08_16",
        "context_with_next_sentence": true
    },
    {
        "source_sentence": "爾時，佛母手携此物，而作是言：「此是我子，生存在日，持用此物，化導眾生。",
        "from": "T85n2919_001:1463b09_17",
        "context_with_next_sentence": true
    },
    {
        "source_sentence": "此物，今無主也！」",
        "from": "T85n2919_001:1463b11_18",
        "context_with_next_sentence": true
    },
    {
        "source_sentence": "爾時，佛母遶棺三匝，却住一面，悶淚而言，告言：「慈子！",
        "from": "T85n2919_001:1463b11_19",
        "context_with_next_sentence": true
    },
    {
        "source_sentence": "汝是我子，我是汝母。",
        "from": "T85n2919_001:1463b12_20",
        "context_with_next_sentence": true
    },
    {
        "source_sentence": "汝今入般涅槃，云何不留半偈之法？」",
        "from": "T85n2919_001:1463b13_21",
        "context_with_next_sentence": true
    },
    {
        "source_sentence": "爾時，如來聞母喚聲，金棺自開，却坐千葉蓮花臺上，為母說法：「世間苦空，　　諸行無常，　　是生滅法，　生滅滅已，　　寂滅為樂。」",
        "from": "T85n2919_001:1463b14_22",
        "context_with_next_sentence": true
    },
    {
        "source_sentence": "爾時，佛母聞此法，以心生歡喜，還歸本天。",
        "from": "T85n2919_001:1463b18_0",
        "context_with_next_sentence": true
    },
    {
        "source_sentence": "未至天所，住立虛空，心生慈悲，嗚呼大哭。",
        "from": "T85n2919_001:1463b18_1",
        "context_with_next_sentence": true
    },
    {
        "source_sentence": "天地震動，淚下如雨。",
        "from": "T85n2919_001:1463b19_2",
        "context_with_next_sentence": true
    },
    {
        "source_sentence": "雲中百鳥，皆作哭聲。",
        "from": "T85n2919_001:1463b20_3",
        "context_with_next_sentence": true
    },
    {
        "source_sentence": "一切恩愛，會有別離，何其如來□□□□□涅槃！",
        "from": "T85n2919_001:1463b20_4",
        "context_with_next_sentence": false
    }
]