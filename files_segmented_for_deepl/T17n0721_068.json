[
    {
        "source_sentence": "正法念處經卷第六十八",
        "from": "T17n0721_068:0401a13_0",
        "context_with_next_sentence": true
    },
    {
        "source_sentence": "元魏婆羅門瞿曇般若流支譯",
        "from": "T17n0721_068:0401a15_0",
        "context_with_next_sentence": true
    },
    {
        "source_sentence": "身念處品之五",
        "from": "T17n0721_068:0401a16_0",
        "context_with_next_sentence": true
    },
    {
        "source_sentence": "「復次，修行者外身隨順觀。",
        "from": "T17n0721_068:0401a17_0",
        "context_with_next_sentence": true
    },
    {
        "source_sentence": "過青水海，復有何等山海渚耶？",
        "from": "T17n0721_068:0401a17_1",
        "context_with_next_sentence": true
    },
    {
        "source_sentence": "彼以聞慧或以天眼見：有大海名曰清淨，縱廣五百由旬，海中有山，名光明鬘，高一百由旬，縱廣三百由旬，白銀所成，金華莊嚴，有蓮華池，名曰善意，長三十由旬，廣十由旬，鬘持諸天、樓迦足天諸天鵝鴨鴛鴦莊嚴。",
        "from": "T17n0721_068:0401a18_2",
        "context_with_next_sentence": true
    },
    {
        "source_sentence": "「復次，修行者隨順觀外身。",
        "from": "T17n0721_068:0401a24_0",
        "context_with_next_sentence": true
    },
    {
        "source_sentence": "過清淨海，復有何等山河海渚？",
        "from": "T17n0721_068:0401a24_1",
        "context_with_next_sentence": true
    },
    {
        "source_sentence": "彼以聞慧或以天眼見：有大海名曰大波，廣五千由旬，水下風起，眾生因緣，一切大海及以洲渚，諸海波出，過二由旬，閻浮提人說名海潮。",
        "from": "T17n0721_068:0401a25_2",
        "context_with_next_sentence": true
    },
    {
        "source_sentence": "大波海中有大魚住，首如狗頭。",
        "from": "T17n0721_068:0401a28_3",
        "context_with_next_sentence": true
    },
    {
        "source_sentence": "「復次，修行者外身隨順觀。",
        "from": "T17n0721_068:0401b01_0",
        "context_with_next_sentence": true
    },
    {
        "source_sentence": "過大波海，復有何等大山海耶？",
        "from": "T17n0721_068:0401b01_1",
        "context_with_next_sentence": true
    },
    {
        "source_sentence": "彼以聞慧或以天眼見：大波海北，有一大山，名阿奴摩那，廣十四由旬，白銀莊嚴如第二日天，曼陀華、拘賒耶舍花、毘琉璃華及天園林以為莊嚴。",
        "from": "T17n0721_068:0401b02_2",
        "context_with_next_sentence": true
    },
    {
        "source_sentence": "「復次，修行者隨順觀外身。",
        "from": "T17n0721_068:0401b06_0",
        "context_with_next_sentence": true
    },
    {
        "source_sentence": "過阿奴摩山，復有何等大山海耶？",
        "from": "T17n0721_068:0401b06_1",
        "context_with_next_sentence": true
    },
    {
        "source_sentence": "彼以聞慧或以天眼見：阿奴摩那山東有一大海，名曰澄淨，去水不遠，須彌山側毘琉璃面，有山名優陀延，向弗婆提，金色生光；閻浮提國，毘琉璃故，其影青色。",
        "from": "T17n0721_068:0401b07_2",
        "context_with_next_sentence": true
    },
    {
        "source_sentence": "「復次，修行者隨順觀外身。",
        "from": "T17n0721_068:0401b12_0",
        "context_with_next_sentence": true
    },
    {
        "source_sentence": "過優陀延山，更有何山？",
        "from": "T17n0721_068:0401b12_1",
        "context_with_next_sentence": true
    },
    {
        "source_sentence": "彼以聞慧或以天眼見：有大山，名曰善意，一切閻浮檀金廣大金華以為莊嚴，廣十由旬，高五百由旬，多有金樹，真金禽獸，紫磨金色波羅賒樹。",
        "from": "T17n0721_068:0401b13_2",
        "context_with_next_sentence": true
    },
    {
        "source_sentence": "多有諸天乾闥婆王——鬘持天、三箜篌天，如其業相上中下業，自業果故，至善意山見閻浮提。",
        "from": "T17n0721_068:0401b16_3",
        "context_with_next_sentence": true
    },
    {
        "source_sentence": "是名閻浮提東方山海。",
        "from": "T17n0721_068:0401b18_4",
        "context_with_next_sentence": true
    },
    {
        "source_sentence": "「復次，修行者隨順觀外身。",
        "from": "T17n0721_068:0401b20_0",
        "context_with_next_sentence": true
    },
    {
        "source_sentence": "云何閻浮提南方山海？",
        "from": "T17n0721_068:0401b20_1",
        "context_with_next_sentence": true
    },
    {
        "source_sentence": "彼以聞慧或以天眼見：民陀山，廣八百由旬，有河名曰南摩多，廣半由旬，長二百由旬，有大毒龍住在河中，河中多有失收摩羅、龜、伽羅摩。",
        "from": "T17n0721_068:0401b21_2",
        "context_with_next_sentence": true
    },
    {
        "source_sentence": "復有大河名曰濤波，復有大河名曰鞞伽，於此河邊多有林樹。",
        "from": "T17n0721_068:0401b24_3",
        "context_with_next_sentence": true
    },
    {
        "source_sentence": "復有大河名黑賓拏，廣三由旬，長三百由旬，入於大海。",
        "from": "T17n0721_068:0401b25_4",
        "context_with_next_sentence": true
    },
    {
        "source_sentence": "復有大河名曰大盧陀，有大毒龍住在其中。",
        "from": "T17n0721_068:0401b26_5",
        "context_with_next_sentence": true
    },
    {
        "source_sentence": "摩羅耶山多有栴檀，其山廣長五百由旬，高三由旬，有一大河名登祇尼，出摩羅耶山，廣一由旬，長一百由旬，入於大海。",
        "from": "T17n0721_068:0401b27_6",
        "context_with_next_sentence": true
    },
    {
        "source_sentence": "復有一河名質多羅，種種林樹、種種眾鳥以為莊嚴，廣一由旬，長五十由旬，入於大海。",
        "from": "T17n0721_068:0401c01_7",
        "context_with_next_sentence": true
    },
    {
        "source_sentence": "「復次，修行者隨順外身，觀閻浮提。",
        "from": "T17n0721_068:0401c04_0",
        "context_with_next_sentence": true
    },
    {
        "source_sentence": "彼以聞慧或以天眼見：有國土名彌佉羅，種種樂處，其國縱廣四十由旬。",
        "from": "T17n0721_068:0401c04_1",
        "context_with_next_sentence": true
    },
    {
        "source_sentence": "復有一國，名諸迦羅，廣五十由旬，多有種種美果之樹，吱那迦果、波那婆果、無遮樹果、毘邏樹果、迦卑他果、不樓迦果、婆陀羅果，阿殊那花、栴吒迦華莊嚴其國。",
        "from": "T17n0721_068:0401c06_2",
        "context_with_next_sentence": true
    },
    {
        "source_sentence": "次名迦陵伽國，其土縱廣九十由旬，多有林樹，多有稻田。",
        "from": "T17n0721_068:0401c10_3",
        "context_with_next_sentence": true
    },
    {
        "source_sentence": "次名耽婆婆帝國，其土縱廣一百由旬，多有樹林，多有稻田。",
        "from": "T17n0721_068:0401c11_4",
        "context_with_next_sentence": true
    },
    {
        "source_sentence": "復有一國，名檀荼迦，其土縱廣二十由旬，空曠無人(昔仙人瞋故令國空也)。",
        "from": "T17n0721_068:0401c12_5",
        "context_with_next_sentence": true
    },
    {
        "source_sentence": "「復次，修行者隨順觀外身。",
        "from": "T17n0721_068:0401c15_0",
        "context_with_next_sentence": true
    },
    {
        "source_sentence": "觀閻浮提中，於南方面復有何等山河大海？",
        "from": "T17n0721_068:0401c15_1",
        "context_with_next_sentence": true
    },
    {
        "source_sentence": "彼以聞慧或以天眼見：有大河，名瞿陀婆利，其水清淨，廣一拘賒，長二百由旬。",
        "from": "T17n0721_068:0401c16_2",
        "context_with_next_sentence": true
    },
    {
        "source_sentence": "復有一國，名曰烏荼，其土縱廣二十由旬。",
        "from": "T17n0721_068:0401c18_3",
        "context_with_next_sentence": true
    },
    {
        "source_sentence": "復有一國，名安陀羅，其土縱廣四十由旬。",
        "from": "T17n0721_068:0401c19_4",
        "context_with_next_sentence": true
    },
    {
        "source_sentence": "復有一國，名曰鷄羅，其土縱廣五十由旬，其國多有牛及水牛，多有稻田、林樹花果。",
        "from": "T17n0721_068:0401c20_5",
        "context_with_next_sentence": true
    },
    {
        "source_sentence": "近南海濱，有國名迦俱羅摩，一切林樹皆悉具足，其土長三百由旬，廣五十由旬，有一大河，名迦毘梨，種種樹林以為莊嚴，其水清淨，廣一由旬，長五由旬，多有可愛迦俱羅樹、雞多迦樹莊嚴其河，甚可愛樂。",
        "from": "T17n0721_068:0401c22_6",
        "context_with_next_sentence": true
    },
    {
        "source_sentence": "「復次，修行者隨順觀外身。",
        "from": "T17n0721_068:0401c27_0",
        "context_with_next_sentence": true
    },
    {
        "source_sentence": "過閻浮提，復有何等山海洲渚？",
        "from": "T17n0721_068:0401c27_1",
        "context_with_next_sentence": true
    },
    {
        "source_sentence": "彼以聞慧或以天眼見：有大海，名不梨那，蓮華葉覆，縱廣一萬由旬，風吹不動，以蓮華葉遍覆水故。",
        "from": "T17n0721_068:0401c28_2",
        "context_with_next_sentence": true
    },
    {
        "source_sentence": "過此海已，復有一渚，縱廣五百由旬，有諸羅剎住在其中，其形醜惡，甚可怖畏。",
        "from": "T17n0721_068:0402a01_3",
        "context_with_next_sentence": true
    },
    {
        "source_sentence": "過羅剎渚，有一大山，名摩醯陀，縱廣四十由旬，高十由旬，多有眾樹，謂多羅樹、娑羅樹，諸阿修羅、諸龍、龍女遊戲其中，或復在於園林遊戲。",
        "from": "T17n0721_068:0402a03_4",
        "context_with_next_sentence": true
    },
    {
        "source_sentence": "「於閻浮提六齋之日，四天王天住此山上，觀閻浮提何等眾生孝養父母、隨順法行？",
        "from": "T17n0721_068:0402a06_5",
        "context_with_next_sentence": true
    },
    {
        "source_sentence": "何人齋日受持齋戒？",
        "from": "T17n0721_068:0402a08_6",
        "context_with_next_sentence": true
    },
    {
        "source_sentence": "有何等人信佛法僧？",
        "from": "T17n0721_068:0402a08_7",
        "context_with_next_sentence": true
    },
    {
        "source_sentence": "有何等人與魔共戰？",
        "from": "T17n0721_068:0402a09_8",
        "context_with_next_sentence": true
    },
    {
        "source_sentence": "誰行直心？",
        "from": "T17n0721_068:0402a09_9",
        "context_with_next_sentence": true
    },
    {
        "source_sentence": "誰行布施？",
        "from": "T17n0721_068:0402a10_10",
        "context_with_next_sentence": true
    },
    {
        "source_sentence": "何人不慳？",
        "from": "T17n0721_068:0402a10_11",
        "context_with_next_sentence": true
    },
    {
        "source_sentence": "誰不惱他？",
        "from": "T17n0721_068:0402a10_12",
        "context_with_next_sentence": true
    },
    {
        "source_sentence": "何人知恩？",
        "from": "T17n0721_068:0402a10_13",
        "context_with_next_sentence": true
    },
    {
        "source_sentence": "何人信業？",
        "from": "T17n0721_068:0402a11_14",
        "context_with_next_sentence": true
    },
    {
        "source_sentence": "誰行十善？",
        "from": "T17n0721_068:0402a11_15",
        "context_with_next_sentence": true
    },
    {
        "source_sentence": "誰近善友？",
        "from": "T17n0721_068:0402a11_16",
        "context_with_next_sentence": true
    },
    {
        "source_sentence": "何人信於邪見外道？",
        "from": "T17n0721_068:0402a11_17",
        "context_with_next_sentence": true
    },
    {
        "source_sentence": "如是四天王於摩醯陀羅山觀閻浮提，若閻浮提順法修行，四天王天至帝釋所，白如是言：『天王應生歡喜。",
        "from": "T17n0721_068:0402a12_18",
        "context_with_next_sentence": true
    },
    {
        "source_sentence": "破壞魔軍，增長正法及諸天眾，一切閻浮提人行於善法。』",
        "from": "T17n0721_068:0402a14_19",
        "context_with_next_sentence": true
    },
    {
        "source_sentence": "時，釋迦天王及諸天眾聞其所說，皆大歡喜。",
        "from": "T17n0721_068:0402a16_20",
        "context_with_next_sentence": true
    },
    {
        "source_sentence": "若閻浮提人不順法行，時，四天王天則皆愁惱，向三十三天作如是說：『閻浮提人不順法行，增長魔軍，減損天眾。』",
        "from": "T17n0721_068:0402a17_21",
        "context_with_next_sentence": true
    },
    {
        "source_sentence": "「復次，修行者隨順觀外身。",
        "from": "T17n0721_068:0402a20_0",
        "context_with_next_sentence": true
    },
    {
        "source_sentence": "過摩醯陀羅山，復有何等山海渚耶？",
        "from": "T17n0721_068:0402a20_1",
        "context_with_next_sentence": true
    },
    {
        "source_sentence": "彼以聞慧或以天眼見：過摩醯陀羅山，見有一渚，縱廣一百由旬，有一足人住在此渚，飲食根果，以自存生，壽命五十歲，樹葉為衣，不為屋宅，住在樹下，於此國中多有師子猛惡之獸，其師子身皆有兩翼，土田調適，無寒無熱，一切女人皆如狗面，口出妙音。",
        "from": "T17n0721_068:0402a21_2",
        "context_with_next_sentence": true
    },
    {
        "source_sentence": "過此洲已，有一大海縱廣二萬由旬，海中有山，名摩利那羅，金銀頗梨、毘琉璃寶之所成就，多有種種金色之鳥，曼陀羅華、俱賒耶金花六時常具，有神通力大阿修羅於此山中遊戲受樂，受愛色聲香味觸等，山長五千由旬，高一百由旬，有十五峰皆是白銀，諸天女等在中受樂，為阿修羅之所惱亂。",
        "from": "T17n0721_068:0402a27_3",
        "context_with_next_sentence": true
    },
    {
        "source_sentence": "以此因緣，諸天初共阿修羅鬪，一切天人、愚癡凡夫皆為女人之所使役。",
        "from": "T17n0721_068:0402b05_4",
        "context_with_next_sentence": true
    },
    {
        "source_sentence": "「復次，修行者隨順觀外身。",
        "from": "T17n0721_068:0402b07_0",
        "context_with_next_sentence": true
    },
    {
        "source_sentence": "過多梨那羅山，復有何等山海渚耶？",
        "from": "T17n0721_068:0402b07_1",
        "context_with_next_sentence": true
    },
    {
        "source_sentence": "彼以聞慧或以天眼：過彼山已，見有大海，縱廣五千由旬，水中有魚，長一由旬，於此海中有諸水人，身長五由旬，或作牛頭或作猪頭，或水牛頭或駱駝頭，或師子頭或作虎頭，或作豹頭或獼猴頭，遍似一切畜生之面，如印所印。",
        "from": "T17n0721_068:0402b08_2",
        "context_with_next_sentence": true
    },
    {
        "source_sentence": "過此海已，有一大山名曰輪山，一切諸欲皆悉具足，天蓮花池，上味之果，若食其果，生樂七日，緊那羅王住此山中，以自業故，心常歡喜，上中下業，互相娛樂遊戲受樂。",
        "from": "T17n0721_068:0402b13_3",
        "context_with_next_sentence": true
    },
    {
        "source_sentence": "其日輪山縱廣二千由旬，過此山已，復有一山名軍闍摩，其山皆以白銀成就，毘琉璃石如天莊嚴，其山有樹名曰女樹，於此山中遍山諸樹，天欲明時，皆生孾兒，日出能行，至於食時，皆成年少，至日中時，身色盛壯，至日晡時，年已朽老，拄杖而行，頭髮皓白如霜著樹，至日沒時，一切皆死。",
        "from": "T17n0721_068:0402b17_4",
        "context_with_next_sentence": true
    },
    {
        "source_sentence": "一切眾生共業而行，隨所作業，隨業受報。",
        "from": "T17n0721_068:0402b24_5",
        "context_with_next_sentence": true
    },
    {
        "source_sentence": "「復次，修行者隨順觀外身。",
        "from": "T17n0721_068:0402b26_0",
        "context_with_next_sentence": true
    },
    {
        "source_sentence": "過軍闍羅山，復有何等山海渚耶？",
        "from": "T17n0721_068:0402b26_1",
        "context_with_next_sentence": true
    },
    {
        "source_sentence": "彼以聞慧或以天眼見於南方：過此山已，有一大海，於海水下五百由旬，有龍王宮，種種眾寶以為莊嚴，毘琉璃寶、因陀青寶、頗梨欄楯，七寶莊嚴，光明摩尼種種眾寶莊嚴殿堂，重閣之殿猶如日光，有如是等無量宮殿。",
        "from": "T17n0721_068:0402b27_2",
        "context_with_next_sentence": true
    },
    {
        "source_sentence": "德叉迦龍王以自業故，住此宮殿，是德叉迦龍王，日夜常修念佛、念法、念僧。",
        "from": "T17n0721_068:0402c03_3",
        "context_with_next_sentence": true
    },
    {
        "source_sentence": "過此寶堂五百由旬有大惡海，一切眾生見者惶怖，多瞋惡龍以為圍遶。",
        "from": "T17n0721_068:0402c05_0",
        "context_with_next_sentence": true
    },
    {
        "source_sentence": "過此海已，復有一山名曰牛王，其山具有一切眾生，於此山中出於牛頭栴檀之香。",
        "from": "T17n0721_068:0402c06_1",
        "context_with_next_sentence": true
    },
    {
        "source_sentence": "第二旃檀名曰黃色，其旃檀相如日光明，一切凡人不能得見；若人順法，轉輪聖王出現於世，或有如法小王出現於世，如轉輪王，則能得之。",
        "from": "T17n0721_068:0402c08_2",
        "context_with_next_sentence": true
    },
    {
        "source_sentence": "乾闥婆王住此山中，歌舞喜戲以自娛樂。",
        "from": "T17n0721_068:0402c11_3",
        "context_with_next_sentence": true
    },
    {
        "source_sentence": "過牛王山五百由旬，有一大海名大水沫，大風音聲。",
        "from": "T17n0721_068:0402c12_4",
        "context_with_next_sentence": true
    },
    {
        "source_sentence": "過此海已，有一大山名曰三峯：一曰金峯；二曰銀峰；三曰頗梨峰。",
        "from": "T17n0721_068:0402c13_5",
        "context_with_next_sentence": true
    },
    {
        "source_sentence": "其峰有池，名曰沫輪，金沙布底，天華莊嚴，鵝鴨鴛鴦充滿池中，風吹海水擊三山峰，多殺大魚。",
        "from": "T17n0721_068:0402c15_6",
        "context_with_next_sentence": true
    },
    {
        "source_sentence": "以自業故，被打而死。",
        "from": "T17n0721_068:0402c17_7",
        "context_with_next_sentence": true
    },
    {
        "source_sentence": "「復次，修行者隨順觀外身。",
        "from": "T17n0721_068:0402c19_0",
        "context_with_next_sentence": true
    },
    {
        "source_sentence": "過大海已，復有何等山河渚耶？",
        "from": "T17n0721_068:0402c19_1",
        "context_with_next_sentence": true
    },
    {
        "source_sentence": "彼以聞慧或以天眼：過前大海，見閻羅王決罪福處，一切眾生證業果處，是閻羅王所住境界。",
        "from": "T17n0721_068:0402c20_2",
        "context_with_next_sentence": true
    },
    {
        "source_sentence": "閻羅王法治諸罪人，是諸眾生自心所誑，住黑闇處。",
        "from": "T17n0721_068:0402c22_3",
        "context_with_next_sentence": true
    },
    {
        "source_sentence": "過此住處一百由旬但有虛空，過百由旬至閻羅王所住宮殿。",
        "from": "T17n0721_068:0402c23_4",
        "context_with_next_sentence": true
    },
    {
        "source_sentence": "其王宮殿，閻浮那提金之所成就，一切眾寶以為莊嚴，河泉流水蓮花嚴飾，縱廣一百由旬，其殿光明如第二日。",
        "from": "T17n0721_068:0402c25_0",
        "context_with_next_sentence": true
    },
    {
        "source_sentence": "過此住處，無日月光一切黑闇，海廣大故日光不現。",
        "from": "T17n0721_068:0402c27_1",
        "context_with_next_sentence": true
    },
    {
        "source_sentence": "以地獄眾生惡業因故，一切黑闇，目無所見，不知東西。",
        "from": "T17n0721_068:0402c28_2",
        "context_with_next_sentence": true
    },
    {
        "source_sentence": "「復次，修行者隨順觀外身。",
        "from": "T17n0721_068:0403a02_0",
        "context_with_next_sentence": true
    },
    {
        "source_sentence": "遍觀眾生所住之處，若地獄處、若河若山、若樹若海、若諸天處、若畜生道、若餓鬼道，八方上下，頗有眾生不生不死、不生不滅？",
        "from": "T17n0721_068:0403a02_1",
        "context_with_next_sentence": true
    },
    {
        "source_sentence": "頗有恩愛而不別離？",
        "from": "T17n0721_068:0403a05_2",
        "context_with_next_sentence": true
    },
    {
        "source_sentence": "無有一處不壞不變，無常恩愛要當別離。",
        "from": "T17n0721_068:0403a06_3",
        "context_with_next_sentence": true
    },
    {
        "source_sentence": "如是比丘不見一處非愛別離，於五道中無一指地非愛別離，隨諸眾生所住之處，無非生死，生滅無常。",
        "from": "T17n0721_068:0403a07_0",
        "context_with_next_sentence": true
    },
    {
        "source_sentence": "是故於此有為生死諸行之中應生厭離，此是誑惑躁動障礙，多有憂悲速疾不停，破壞磨滅，得已還失，如幻如夢，得之還失。",
        "from": "T17n0721_068:0403a09_1",
        "context_with_next_sentence": true
    },
    {
        "source_sentence": "此恩愛處誑惑愚癡，無始流轉，欲瞋癡處猶如怨家，詐為親友愛欲住處，是故應離有為，起厭離心，捨於亂心，於無常境界勿生喜樂，莫與愚癡而共遊戲。",
        "from": "T17n0721_068:0403a12_2",
        "context_with_next_sentence": true
    },
    {
        "source_sentence": "如是修行者教諸眾生如實隨順，觀於外身四十住處，無一眾生不依業生，無一眾生非業流轉，無一眾生不為業縛，如所作業，或善不善，而得果報。",
        "from": "T17n0721_068:0403a15_3",
        "context_with_next_sentence": true
    },
    {
        "source_sentence": "彼比丘如是觀時，不見一眾生非業故生，無一眾生非業藏者，無一眾生非業流轉，如所業作，或善不善，而得果報。",
        "from": "T17n0721_068:0403a19_4",
        "context_with_next_sentence": true
    },
    {
        "source_sentence": "彼比丘觀察業已，如實外身隨順正觀。",
        "from": "T17n0721_068:0403a21_5",
        "context_with_next_sentence": true
    },
    {
        "source_sentence": "「復次，修行者隨順觀外身。",
        "from": "T17n0721_068:0403a23_0",
        "context_with_next_sentence": true
    },
    {
        "source_sentence": "云何觀於閻浮提中西方國土山河海渚？",
        "from": "T17n0721_068:0403a23_1",
        "context_with_next_sentence": true
    },
    {
        "source_sentence": "彼以聞慧或以天眼見：有大河名曰富那，有諸花樹——婆鳩羅樹、婆籌迦樹、佉殊羅果、吱多迦花、那梨吱羅樹、多摩羅樹，有如是等種種眾樹莊嚴其河，多有山谷。",
        "from": "T17n0721_068:0403a24_2",
        "context_with_next_sentence": true
    },
    {
        "source_sentence": "河邊有國，名吱迦移，過此國界，名辛頭河，河邊有國，名蘇毘羅，人民豐樂，食赤稻米，其國安樂，山林流水。",
        "from": "T17n0721_068:0403a28_3",
        "context_with_next_sentence": true
    },
    {
        "source_sentence": "過此國界，復有一國，名蘇羅沙吒。",
        "from": "T17n0721_068:0403b01_4",
        "context_with_next_sentence": true
    },
    {
        "source_sentence": "過此國界，復有一國，名波羅多，其土縱廣二十由旬，國中多有石榴蒲桃，其國有城，名彌多羅蒲迦，過此大城有五大河，共合而流。",
        "from": "T17n0721_068:0403b02_5",
        "context_with_next_sentence": true
    },
    {
        "source_sentence": "從此以西，乃有大海，多饒種種惡魚惡獸，甚可怖畏。",
        "from": "T17n0721_068:0403b05_6",
        "context_with_next_sentence": true
    },
    {
        "source_sentence": "是修行者，見西海中有一大洲，名曰迦羅，縱廣一百由旬，種種眾鳥住在此洲，種種園林甚可愛樂，是毘荼他之所住止，遊戲受樂，城名鉢利多，第二住處名曰長髮，其處可愛。",
        "from": "T17n0721_068:0403b06_7",
        "context_with_next_sentence": true
    },
    {
        "source_sentence": "此迦羅渚，重閣殿堂，多有流水。",
        "from": "T17n0721_068:0403b10_8",
        "context_with_next_sentence": true
    },
    {
        "source_sentence": "過此住處，有辛頭河，入西海口，有一大山，名曰蘇棄，住在海中，於此山中多有珊瑚，若有商人至此寶山，多獲珍寶，富樂無窮。",
        "from": "T17n0721_068:0403b11_9",
        "context_with_next_sentence": true
    },
    {
        "source_sentence": "「復次，修行者隨順觀外身。",
        "from": "T17n0721_068:0403b15_0",
        "context_with_next_sentence": true
    },
    {
        "source_sentence": "過此山已，復有何等山海渚耶？",
        "from": "T17n0721_068:0403b15_1",
        "context_with_next_sentence": true
    },
    {
        "source_sentence": "諸羅剎等，住何等處？",
        "from": "T17n0721_068:0403b16_2",
        "context_with_next_sentence": true
    },
    {
        "source_sentence": "彼以聞慧或以天眼見：有大海多有大魚，五千由旬，多有螺貝、摩伽羅魚、提彌魚、提彌鯢羅魚撓攪海水，風鼓大海令魚亂行。",
        "from": "T17n0721_068:0403b16_3",
        "context_with_next_sentence": true
    },
    {
        "source_sentence": "行者復觀，過此海已，有一大洲，名曰周遍可愛眾師子國，其國有蛇，身長十里，飛空而行，無所障礙，壽命千歲，不相憎嫉。",
        "from": "T17n0721_068:0403b19_4",
        "context_with_next_sentence": true
    },
    {
        "source_sentence": "行者復觀，過此洲已，復有一海，名曰可愛，縱廣五由旬，於此水中多有蓮華，眾蜂莊嚴，花臺廣大，有諸羅剎，名鳩迦羅，住此海中，食蓮花臺，恣意充足。",
        "from": "T17n0721_068:0403b22_5",
        "context_with_next_sentence": true
    },
    {
        "source_sentence": "行者復觀，過此住處，有一大山，名曰曠野，縱廣一百由旬，於此山中多有白象及迦陵頻伽鳥出妙音聲。",
        "from": "T17n0721_068:0403b26_6",
        "context_with_next_sentence": true
    },
    {
        "source_sentence": "如是美音，若天若人、若緊那羅、若阿修羅，無能及者唯除如來。",
        "from": "T17n0721_068:0403b28_7",
        "context_with_next_sentence": true
    },
    {
        "source_sentence": "「復次，修行者隨順觀外身。",
        "from": "T17n0721_068:0403c01_0",
        "context_with_next_sentence": true
    },
    {
        "source_sentence": "過此大山，復有何等山河海渚？",
        "from": "T17n0721_068:0403c01_1",
        "context_with_next_sentence": true
    },
    {
        "source_sentence": "彼以聞慧或以天眼見：有大山高五十由旬，其山多有毘琉璃林，有諸師子，羽翼具足，守護寶林，恐曼提呵羅剎來奪其處。",
        "from": "T17n0721_068:0403c02_2",
        "context_with_next_sentence": true
    },
    {
        "source_sentence": "「復次，修行者隨順觀外身。",
        "from": "T17n0721_068:0403c06_0",
        "context_with_next_sentence": true
    },
    {
        "source_sentence": "過閻浮提，復有何等山河海渚？",
        "from": "T17n0721_068:0403c06_1",
        "context_with_next_sentence": true
    },
    {
        "source_sentence": "彼以聞慧或以天眼復見：西海縱廣一萬二千由旬，於彼大海無山無城，水中唯有象頭魚身、猪頭魚身。",
        "from": "T17n0721_068:0403c07_2",
        "context_with_next_sentence": true
    },
    {
        "source_sentence": "行者復觀，過此海已，有一大山，名曰金山，其山光明照大海水，令大海水猶如金色，莊嚴其山，山高三百由旬，廣五十由旬，有乾闥婆，名閻浮摩利，住在其上，心常悅樂，壽命二千歲，亦有中夭。",
        "from": "T17n0721_068:0403c09_3",
        "context_with_next_sentence": true
    },
    {
        "source_sentence": "無量百千乾闥婆眾住此山中，身如金色，一切色相與天相類，食於樹果，其性勇健，一切阿修羅住於水下，無能奪此乾闥婆眾所有根果。",
        "from": "T17n0721_068:0403c13_4",
        "context_with_next_sentence": true
    },
    {
        "source_sentence": "「復次，修行者隨順觀外身。",
        "from": "T17n0721_068:0403c18_0",
        "context_with_next_sentence": true
    },
    {
        "source_sentence": "過此海已，復有何等山海渚耶？",
        "from": "T17n0721_068:0403c18_1",
        "context_with_next_sentence": true
    },
    {
        "source_sentence": "彼以聞慧或以天眼見：此大海過五分已，有大輪山，真金所成，高千由旬，廣五百由旬，金剛為頂，於此山中有緊那羅及阿修羅住在此山。",
        "from": "T17n0721_068:0403c19_2",
        "context_with_next_sentence": true
    },
    {
        "source_sentence": "是甄那羅園林可愛，河流泉池，多有花果，獼猴遊戲，河名金水，廣半由旬，於此河中多有金魚游洋曜鱗。",
        "from": "T17n0721_068:0403c22_3",
        "context_with_next_sentence": true
    },
    {
        "source_sentence": "行者復觀，過輪山已，有一大海，縱廣一萬由旬，其海有渚，名曰寶渚，於此渚中種種眾寶，無有土石，遍於渚上皆是珍寶。",
        "from": "T17n0721_068:0403c24_4",
        "context_with_next_sentence": true
    },
    {
        "source_sentence": "行者復觀，過此海渚，復有何等山河海渚？",
        "from": "T17n0721_068:0403c27_5",
        "context_with_next_sentence": true
    },
    {
        "source_sentence": "彼以聞慧或以天眼見：有大山，名曰白山，多有林樹，其色白淨，水沫圍繞，高一千由旬，縱廣五百由旬。",
        "from": "T17n0721_068:0403c28_6",
        "context_with_next_sentence": true
    },
    {
        "source_sentence": "行者復觀，過此山已，見有大山，名曰善雲，高百由旬，廣六十四由旬，空無人住，若夜叉、若緊那羅畏阿修羅，悉無住者。",
        "from": "T17n0721_068:0403c30_7",
        "context_with_next_sentence": true
    },
    {
        "source_sentence": "過此山已，有頗梨山，高三千由旬，縱廣千由旬，河池林果一切具足，如天之山。",
        "from": "T17n0721_068:0404a03_8",
        "context_with_next_sentence": true
    },
    {
        "source_sentence": "過此山已，有大清水，縱廣百由旬，多有螺貝，其水難行。",
        "from": "T17n0721_068:0404a05_9",
        "context_with_next_sentence": true
    },
    {
        "source_sentence": "過此水已，有仙光山，諸阿修羅住此山中，常畏天眾，多有婇女，種種莊嚴，酒河流溢，甄波迦果及粘那果生仙光山，其味甚美，食之殺人。",
        "from": "T17n0721_068:0404a06_10",
        "context_with_next_sentence": true
    },
    {
        "source_sentence": "「復次，修行者隨順觀外身。",
        "from": "T17n0721_068:0404a10_0",
        "context_with_next_sentence": true
    },
    {
        "source_sentence": "復有何等山河海渚？",
        "from": "T17n0721_068:0404a10_1",
        "context_with_next_sentence": true
    },
    {
        "source_sentence": "彼以聞慧或以天眼見：六萬金山，紫磨金樹周遍山中，禽獸充滿，於此山中處處多有金蓮花池，出大光明，一切金山，須彌山王住在其中，諸鬘持天、樓迦足天、三箜篌天、四天王天住此山上。",
        "from": "T17n0721_068:0404a11_2",
        "context_with_next_sentence": true
    },
    {
        "source_sentence": "於此山上有如意樹，隨天所念皆從樹生，一切禽獸身皆金色，多有眾花——曼陀羅花、拘賒耶花，於山四陲有四大林：一名歡喜林；二名雜殿林；三名鮮明林；四名波利耶多林。",
        "from": "T17n0721_068:0404a15_3",
        "context_with_next_sentence": true
    },
    {
        "source_sentence": "歡喜園中有大樹王，名波利耶多，於此樹下，夏四月時，受五欲樂，遊戲自娛。",
        "from": "T17n0721_068:0404a19_4",
        "context_with_next_sentence": true
    },
    {
        "source_sentence": "四天王天於歡喜園遊戲受樂。",
        "from": "T17n0721_068:0404a21_5",
        "context_with_next_sentence": true
    },
    {
        "source_sentence": "四天王天於此園中歡娛受樂，故名歡喜園。",
        "from": "T17n0721_068:0404a22_6",
        "context_with_next_sentence": true
    },
    {
        "source_sentence": "鮮明林者，眾彩莊嚴，故名鮮明林。",
        "from": "T17n0721_068:0404a23_7",
        "context_with_next_sentence": true
    },
    {
        "source_sentence": "雜殿林者，種種雜殿，天子乘之遊戲，受於可愛色聲香味觸等，故名雜殿林。",
        "from": "T17n0721_068:0404a23_8",
        "context_with_next_sentence": true
    },
    {
        "source_sentence": "波利耶多林、歡喜林中，一切天眾受五欲樂。",
        "from": "T17n0721_068:0404a25_9",
        "context_with_next_sentence": true
    },
    {
        "source_sentence": "須彌山王向閻浮提一方之面，毘琉璃寶，以毘琉璃光照力故，令閻浮提仰觀虛空，皆作青色。",
        "from": "T17n0721_068:0404a26_10",
        "context_with_next_sentence": true
    },
    {
        "source_sentence": "第三方面，鮮明林中，諸天欲共阿修羅鬪，於此林中集共議論。",
        "from": "T17n0721_068:0404a28_11",
        "context_with_next_sentence": true
    },
    {
        "source_sentence": "須彌山王向瞿陀尼一方之面，真金所成，令瞿陀尼仰觀虛空，皆作赤色。",
        "from": "T17n0721_068:0404b01_12",
        "context_with_next_sentence": true
    },
    {
        "source_sentence": "第二方面有雜殿林，於此殿中盛天鬪具。",
        "from": "T17n0721_068:0404b02_13",
        "context_with_next_sentence": true
    },
    {
        "source_sentence": "須彌山王向弗婆提一方之面，白銀所成，令弗婆提仰觀虛空，皆作白色。",
        "from": "T17n0721_068:0404b03_14",
        "context_with_next_sentence": true
    },
    {
        "source_sentence": "須彌山王向欝單越一方之面，頗梨所成，令欝單越見空清淨，白光明色。",
        "from": "T17n0721_068:0404b05_15",
        "context_with_next_sentence": true
    },
    {
        "source_sentence": "行者復觀，四天王天壽命幾歲？",
        "from": "T17n0721_068:0404b07_16",
        "context_with_next_sentence": true
    },
    {
        "source_sentence": "以閻浮提中五十年，為一日一夜，如是壽命滿五百歲，亦有中夭。",
        "from": "T17n0721_068:0404b07_17",
        "context_with_next_sentence": true
    },
    {
        "source_sentence": "「復次，修行者隨順觀外身。",
        "from": "T17n0721_068:0404b10_0",
        "context_with_next_sentence": true
    },
    {
        "source_sentence": "須彌山上復有何等異天止住？",
        "from": "T17n0721_068:0404b10_1",
        "context_with_next_sentence": true
    },
    {
        "source_sentence": "彼以聞慧或以天眼見：須彌山王有三十三天住在山頂，所受樂行不可具說，城名善見，縱廣十千由旬，七寶莊嚴，因陀青寶、金剛車璩、赤蓮花寶、柔軟大寶以為莊嚴。",
        "from": "T17n0721_068:0404b11_2",
        "context_with_next_sentence": true
    },
    {
        "source_sentence": "有善法堂，廣五百由旬，毘琉璃珠以為欄楯，真金為壁，一切門戶亦復如是，以一切莊嚴嚴飾殿堂。",
        "from": "T17n0721_068:0404b15_3",
        "context_with_next_sentence": true
    },
    {
        "source_sentence": "釋迦天王住善法堂，以善業力，受相似樂。",
        "from": "T17n0721_068:0404b17_4",
        "context_with_next_sentence": true
    },
    {
        "source_sentence": "人中百歲為第二天一日一夜，如是壽命滿一千歲，亦有中夭。",
        "from": "T17n0721_068:0404b18_5",
        "context_with_next_sentence": true
    },
    {
        "source_sentence": "須彌西面，名日沒山，日至此山，閻浮提人謂之日沒，故名沒山。",
        "from": "T17n0721_068:0404b19_6",
        "context_with_next_sentence": true
    },
    {
        "source_sentence": "「復次，修行者隨順觀外身。",
        "from": "T17n0721_068:0404b22_0",
        "context_with_next_sentence": true
    },
    {
        "source_sentence": "觀須彌山王其量高下？",
        "from": "T17n0721_068:0404b22_1",
        "context_with_next_sentence": true
    },
    {
        "source_sentence": "彼以聞慧或以天眼觀：須彌山高廣八萬四千由旬，阿修羅王住在其側，居此水下，以眾生業之所住持，令日旋轉。",
        "from": "T17n0721_068:0404b23_2",
        "context_with_next_sentence": true
    },
    {
        "source_sentence": "有大尊神，名曰健疾，常在前導，於眴目頃，能行十千一百五十由旬，周匝旋轉，以日為度，知諸眾生壽命長短。",
        "from": "T17n0721_068:0404b25_3",
        "context_with_next_sentence": true
    },
    {
        "source_sentence": "「復次，修行者隨順觀外身。",
        "from": "T17n0721_068:0404b29_0",
        "context_with_next_sentence": true
    },
    {
        "source_sentence": "觀四天下人所住之處，閻浮提國、弗婆提國、瞿陀尼國、欝單越國幾許量耶？",
        "from": "T17n0721_068:0404b29_1",
        "context_with_next_sentence": true
    },
    {
        "source_sentence": "彼見：閻浮提國七千由旬，弗婆提國八千由旬，瞿陀尼國九千由旬，欝單越國十千由旬。",
        "from": "T17n0721_068:0404c02_2",
        "context_with_next_sentence": true
    },
    {
        "source_sentence": "隨四天下地之形相，人面亦爾，像其地形。",
        "from": "T17n0721_068:0404c04_3",
        "context_with_next_sentence": true
    },
    {
        "source_sentence": "閻浮提人面之形相，上廣下狹，像其地形。",
        "from": "T17n0721_068:0404c05_4",
        "context_with_next_sentence": true
    },
    {
        "source_sentence": "其餘三方：弗婆提人，面像地形，猶如半月；瞿陀尼人，面像地形，猶如滿月；欝單越人，面像地形，其面正方。",
        "from": "T17n0721_068:0404c06_5",
        "context_with_next_sentence": true
    },
    {
        "source_sentence": "如是外觀，觀四天下人之形相，如實了知。",
        "from": "T17n0721_068:0404c08_6",
        "context_with_next_sentence": true
    },
    {
        "source_sentence": "「復次，修行者隨順觀外身。",
        "from": "T17n0721_068:0404c10_0",
        "context_with_next_sentence": true
    },
    {
        "source_sentence": "云何觀於閻浮提國北方國界山河海渚？",
        "from": "T17n0721_068:0404c10_1",
        "context_with_next_sentence": true
    },
    {
        "source_sentence": "彼以聞慧或以天眼見：閻浮提北方有國，名曰婆嗟，其土縱廣滿十由旬。",
        "from": "T17n0721_068:0404c11_2",
        "context_with_next_sentence": true
    },
    {
        "source_sentence": "次第二國，名民陀羅，其土縱廣二十由旬。",
        "from": "T17n0721_068:0404c13_3",
        "context_with_next_sentence": true
    },
    {
        "source_sentence": "次第三國，名首羅斯那，其土縱廣一百由旬。",
        "from": "T17n0721_068:0404c14_4",
        "context_with_next_sentence": true
    },
    {
        "source_sentence": "次第四國，名阿梯梨，其土縱廣一百由旬。",
        "from": "T17n0721_068:0404c15_5",
        "context_with_next_sentence": true
    },
    {
        "source_sentence": "次第五國，名曰陀羅，其土縱廣一百由旬。",
        "from": "T17n0721_068:0404c16_6",
        "context_with_next_sentence": true
    },
    {
        "source_sentence": "次第六國，名曰鳩留，其土縱廣一百由旬。",
        "from": "T17n0721_068:0404c17_0",
        "context_with_next_sentence": true
    },
    {
        "source_sentence": "次第七國，名摩陀羅，其土縱廣五十由旬。",
        "from": "T17n0721_068:0404c17_1",
        "context_with_next_sentence": true
    },
    {
        "source_sentence": "次第八國，名乾陀羅，其土縱廣一百由旬。",
        "from": "T17n0721_068:0404c18_2",
        "context_with_next_sentence": true
    },
    {
        "source_sentence": "次第九國，名曰賒迦，其土縱廣一百由旬。",
        "from": "T17n0721_068:0404c19_3",
        "context_with_next_sentence": true
    },
    {
        "source_sentence": "次第十國，名婆陀羅迦，其土縱廣二百由旬。",
        "from": "T17n0721_068:0404c20_4",
        "context_with_next_sentence": true
    },
    {
        "source_sentence": "次第十一國，名陀羅陀，其土縱廣一百由旬，於此國中多有山嶮。",
        "from": "T17n0721_068:0404c21_5",
        "context_with_next_sentence": true
    },
    {
        "source_sentence": "次第十二，名婆佉邏國，其土縱廣一千由旬。",
        "from": "T17n0721_068:0404c23_6",
        "context_with_next_sentence": true
    },
    {
        "source_sentence": "次第十三，名毘師迦國，其土縱廣二百由旬。",
        "from": "T17n0721_068:0404c24_7",
        "context_with_next_sentence": true
    },
    {
        "source_sentence": "次第十四，名摩醯沙國，其土縱廣二百由旬。",
        "from": "T17n0721_068:0404c25_8",
        "context_with_next_sentence": true
    },
    {
        "source_sentence": "次第十五，名曰漢國，其土縱廣一千由旬，官屬都合一千由旬，真漢唯有二百由旬。",
        "from": "T17n0721_068:0404c26_9",
        "context_with_next_sentence": true
    },
    {
        "source_sentence": "次第十六，名都佉國，其土縱廣五百由旬。",
        "from": "T17n0721_068:0404c28_10",
        "context_with_next_sentence": true
    },
    {
        "source_sentence": "次第十七，名跋跋羅國，其土縱廣二百由旬。",
        "from": "T17n0721_068:0404c29_11",
        "context_with_next_sentence": true
    },
    {
        "source_sentence": "次第十八，名究頗羅國，其土縱廣五十由旬。",
        "from": "T17n0721_068:0405a01_12",
        "context_with_next_sentence": true
    },
    {
        "source_sentence": "次第十九，名鳩留摩國，其土縱廣滿五由旬。",
        "from": "T17n0721_068:0405a02_13",
        "context_with_next_sentence": true
    },
    {
        "source_sentence": "次第二十，名甘滿闍國，其土縱廣一百由旬。",
        "from": "T17n0721_068:0405a03_14",
        "context_with_next_sentence": true
    },
    {
        "source_sentence": "自餘小國及以空地悉不在數。",
        "from": "T17n0721_068:0405a04_15",
        "context_with_next_sentence": true
    },
    {
        "source_sentence": "「復次，修行者隨順觀外身。",
        "from": "T17n0721_068:0405a05_0",
        "context_with_next_sentence": true
    },
    {
        "source_sentence": "觀閻浮提北方國界，復有何等山王？",
        "from": "T17n0721_068:0405a05_1",
        "context_with_next_sentence": true
    },
    {
        "source_sentence": "彼以聞慧或以天眼見：有大山，名曰雪山，種種山峯，其山眷屬廣千由旬，山中多有盧陀羅樹、松樹、栢樹、天木之樹、娑羅樹、多摩羅樹，多有夜叉，多緊那羅，多毘舍遮夜叉之屬。",
        "from": "T17n0721_068:0405a06_2",
        "context_with_next_sentence": true
    },
    {
        "source_sentence": "其山可愛，修學禪者多依此山，河流甘美，大力龍等，住在山中，多有吱羅多人住在此山。",
        "from": "T17n0721_068:0405a10_3",
        "context_with_next_sentence": true
    },
    {
        "source_sentence": "「復次，修行者隨順觀外身。",
        "from": "T17n0721_068:0405a13_0",
        "context_with_next_sentence": true
    },
    {
        "source_sentence": "觀閻浮提北方國界，復有何等山河海渚？",
        "from": "T17n0721_068:0405a13_1",
        "context_with_next_sentence": true
    },
    {
        "source_sentence": "彼以聞慧或以天眼見：雪山東名懸雪山，多有可愛禽獸，滿中松栢之樹及天木樹、那迷流林、婆鳩流樹、闍摩迦樹。",
        "from": "T17n0721_068:0405a14_2",
        "context_with_next_sentence": true
    },
    {
        "source_sentence": "過此山已，復有一山，名多摩伽羅，縱廣二十由旬，有一千窟。",
        "from": "T17n0721_068:0405a17_3",
        "context_with_next_sentence": true
    },
    {
        "source_sentence": "過此山已，有百由旬空曠之地，多有河池，無有藥草及以樹木。",
        "from": "T17n0721_068:0405a18_4",
        "context_with_next_sentence": true
    },
    {
        "source_sentence": "過此處已，有白銀山，名雞羅娑，金峰圍遶，毘留勒天王住在其上。",
        "from": "T17n0721_068:0405a19_5",
        "context_with_next_sentence": true
    },
    {
        "source_sentence": "於山峰中河池清涼，多有蓮花、青優鉢羅花，池中多有鵝鴨鴛鴦而以莊嚴。",
        "from": "T17n0721_068:0405a21_6",
        "context_with_next_sentence": true
    },
    {
        "source_sentence": "過雞羅娑山，有一大山，名曰峰山，緊那羅王在其山下，歌舞遊戲。",
        "from": "T17n0721_068:0405a23_7",
        "context_with_next_sentence": true
    },
    {
        "source_sentence": "於此山上有五金峰、三頗梨峰、十白銀峰，無量天花，香氣可愛。",
        "from": "T17n0721_068:0405a24_8",
        "context_with_next_sentence": true
    },
    {
        "source_sentence": "山中有河，名鳩摩羅，從山流出，多有鵝鴨鴛鴦充遍河中。",
        "from": "T17n0721_068:0405a26_9",
        "context_with_next_sentence": true
    },
    {
        "source_sentence": "過此山已，復有大山，名彌那迦，縱廣五十由旬，多饒阿修羅住此山中，常樂歌詠。",
        "from": "T17n0721_068:0405a27_10",
        "context_with_next_sentence": true
    },
    {
        "source_sentence": "「復次，修行者隨順觀外身。",
        "from": "T17n0721_068:0405b01_0",
        "context_with_next_sentence": true
    },
    {
        "source_sentence": "觀閻浮提復有何等山河海渚？",
        "from": "T17n0721_068:0405b01_1",
        "context_with_next_sentence": true
    },
    {
        "source_sentence": "彼以聞慧或以天眼：過此山已，見有大海，縱廣一萬由旬，多有大龍及堤彌魚、那迦羅魚、螺貝之類。",
        "from": "T17n0721_068:0405b02_2",
        "context_with_next_sentence": true
    },
    {
        "source_sentence": "過此海已，有一大山，名曰善意，山中有池，名曰凝酥，縱廣一由旬，其池可愛，於此池中多有鵝鴨鴛鴦、迦陵頻伽鳥。",
        "from": "T17n0721_068:0405b04_3",
        "context_with_next_sentence": true
    },
    {
        "source_sentence": "其山縱廣五十由旬，山中有河，名憍尸迦，多有水鳥莊嚴其河。",
        "from": "T17n0721_068:0405b07_4",
        "context_with_next_sentence": true
    },
    {
        "source_sentence": "過此山已，有一大海，縱廣二萬由旬，甚可怖畏，雷聲常吼，惡龍瞋恚，互相攻戰，或雨刀火、放大熾電。",
        "from": "T17n0721_068:0405b08_5",
        "context_with_next_sentence": true
    },
    {
        "source_sentence": "以瞋心故，吐毒相殺。",
        "from": "T17n0721_068:0405b10_6",
        "context_with_next_sentence": true
    },
    {
        "source_sentence": "「復次，修行者隨順觀外身。",
        "from": "T17n0721_068:0405b12_0",
        "context_with_next_sentence": true
    },
    {
        "source_sentence": "觀閻浮提，過海龍已，有一大洲，名耽婆迦，縱廣一百由旬，多有諸大惡羅剎等，食魚自活。",
        "from": "T17n0721_068:0405b12_1",
        "context_with_next_sentence": true
    },
    {
        "source_sentence": "彼有地獄，名耽婆迦，焚燒眾生。",
        "from": "T17n0721_068:0405b14_2",
        "context_with_next_sentence": true
    },
    {
        "source_sentence": "有一大河，名憍尸迦，滿河流血，頭髮骸骨隨河而流。",
        "from": "T17n0721_068:0405b15_3",
        "context_with_next_sentence": true
    },
    {
        "source_sentence": "地獄縱廣五百由旬，受大劇苦。",
        "from": "T17n0721_068:0405b16_4",
        "context_with_next_sentence": true
    },
    {
        "source_sentence": "過地獄已，有一大海狀如地獄，縱廣一萬由旬，其水青黑，無龍夜叉，無乾闥婆。",
        "from": "T17n0721_068:0405b17_5",
        "context_with_next_sentence": true
    },
    {
        "source_sentence": "過此海已，北方有海，名曰寶滿，眾山圍遶，林樹無量，松栢栴檀，如意之樹，山中復有無量果樹。",
        "from": "T17n0721_068:0405b19_6",
        "context_with_next_sentence": true
    },
    {
        "source_sentence": "過此山已，有一大山，名曰彼岸，縱廣五千由旬，於此山中多梨那羅果、吱羅樹果，一切時果，六時具足，河池充滿鵝鴨鴛鴦，諸大仙人住在山中。",
        "from": "T17n0721_068:0405b21_7",
        "context_with_next_sentence": true
    },
    {
        "source_sentence": "山有千峰，種種眾寶莊嚴其山，山有種種毘多羅樹，皆是金樹，種種眾香。",
        "from": "T17n0721_068:0405b24_8",
        "context_with_next_sentence": true
    },
    {
        "source_sentence": "過此山已，有一大河，名曰石水，於此河中一切眾生，若草、若木、若人、非人、若禽、若獸入者如石，其河兩岸生諸竹林，名曰吱遮，風吹相揩，自然生火，燒殺無量百千眾生。",
        "from": "T17n0721_068:0405b26_9",
        "context_with_next_sentence": true
    },
    {
        "source_sentence": "行者復觀，過此河已，有一大河，名曰斯陀，廣十由旬，長三百由旬，無人能度，以水醎故，若有入者，身即碎裂。",
        "from": "T17n0721_068:0405c01_10",
        "context_with_next_sentence": true
    },
    {
        "source_sentence": "過此河已，有渚名閻浮摩，有乾闥婆，名曰常樂，住此渚上，多行布施，淨持禁戒，心常歡喜，離於憂惱，欲果具足。",
        "from": "T17n0721_068:0405c03_11",
        "context_with_next_sentence": true
    },
    {
        "source_sentence": "於此渚上金樹具足，毘琉璃花充滿池中，近須彌山，以山勢力，一切河水及諸禽獸皆作金色，多有無量優鉢羅花、拘物陀花，處處酒河，洋洋溢流，自然稻米，不須種殖。",
        "from": "T17n0721_068:0405c06_12",
        "context_with_next_sentence": true
    },
    {
        "source_sentence": "其渚縱廣二千由旬，過此渚已，無有一切山河樹林。",
        "from": "T17n0721_068:0405c09_13",
        "context_with_next_sentence": true
    },
    {
        "source_sentence": "有一大海，名水沫輪，海中多有火毒惡龍，名曰電光。",
        "from": "T17n0721_068:0405c11_14",
        "context_with_next_sentence": true
    },
    {
        "source_sentence": "過此海已，有一大山，名涅蜜沙，山中有窟，名堤彌沙，黑暗之窟，窟中多有化生龍女，初夜化生，端正具足，莊嚴其身，壽命一夜，於日出時，則皆老死。",
        "from": "T17n0721_068:0405c12_15",
        "context_with_next_sentence": true
    },
    {
        "source_sentence": "殺生餘業，故受斯報。",
        "from": "T17n0721_068:0405c15_16",
        "context_with_next_sentence": true
    },
    {
        "source_sentence": "過此山已，復有一山，名曰蘇摩祇利，縱廣五百由旬。",
        "from": "T17n0721_068:0405c16_17",
        "context_with_next_sentence": true
    },
    {
        "source_sentence": "過此山已，有一大山，名須彌等，縱廣五百由旬，於此山北，有一大林，名吱多迦林，有羅剎名曰惡夢，住在此林，其行速疾，於眴目頃，能行至於百千由旬，為諸眾生作不利益、作不安樂。",
        "from": "T17n0721_068:0405c17_18",
        "context_with_next_sentence": true
    },
    {
        "source_sentence": "「復次，修行者隨順觀外身。",
        "from": "T17n0721_068:0405c22_0",
        "context_with_next_sentence": true
    },
    {
        "source_sentence": "觀閻浮提、欝單越二國中間，復有何等山河海渚？",
        "from": "T17n0721_068:0405c22_1",
        "context_with_next_sentence": true
    },
    {
        "source_sentence": "何處頗有不生不死、非退非滅、非業因緣、非愛別離、非怨憎會？",
        "from": "T17n0721_068:0405c23_2",
        "context_with_next_sentence": true
    },
    {
        "source_sentence": "是故於生死中得生厭離，應離縛著者，以求解脫，厭於生死，於生死中勿生貪樂，莫與愛心而共遊戲，勿以愛網而自纏縛，莫樂生死。",
        "from": "T17n0721_068:0405c25_3",
        "context_with_next_sentence": true
    },
    {
        "source_sentence": "一切生死熾然大苦，憂悲苦惱、愛別離苦、怨憎會苦大火熾然，於地獄、餓鬼、畜生、天、人之中無常變壞，癡人貪著，謂之為樂，應生厭離，莫住魔境，勿與煩惱而共遊戲，後生悔心。",
        "from": "T17n0721_068:0405c28_4",
        "context_with_next_sentence": true
    },
    {
        "source_sentence": "如是修行者隨順觀外身，如實見於生死，不住魔境，離於垢濁，離疑曠野。",
        "from": "T17n0721_068:0406a03_5",
        "context_with_next_sentence": true
    },
    {
        "source_sentence": "「復次，修行者隨順觀外身。",
        "from": "T17n0721_068:0406a05_0",
        "context_with_next_sentence": true
    },
    {
        "source_sentence": "觀閻浮提北方，復有何等山河海渚？",
        "from": "T17n0721_068:0406a05_1",
        "context_with_next_sentence": true
    },
    {
        "source_sentence": "彼以聞慧或以天眼見：有大山，名俱翅羅吱羅，縱廣三十由旬，高十由旬，於彼山中無量百千俱翅羅鳥。",
        "from": "T17n0721_068:0406a06_2",
        "context_with_next_sentence": true
    },
    {
        "source_sentence": "青無憂樹、赤無憂樹、七葉花樹、軍陀羅樹、賢迦曇婆婆花、那摩利花、金余提迦花、蘇摩那花、深婆羅花、多羅花、卑陵伽花、鳩迦華、瞻婆花、軍陀親命花、婆利師迦花，隨其時節皆自敷榮。",
        "from": "T17n0721_068:0406a08_3",
        "context_with_next_sentence": true
    },
    {
        "source_sentence": "或於異時，鬘持天眾離本住處，遊戲此山；有諸夜叉住此山中歡喜受樂，不惱天眾。",
        "from": "T17n0721_068:0406a13_0",
        "context_with_next_sentence": true
    },
    {
        "source_sentence": "於此山中多有俱翅羅鳥。",
        "from": "T17n0721_068:0406a14_1",
        "context_with_next_sentence": true
    },
    {
        "source_sentence": "過此山已，有大海濱，名曰鵝住，其中多有百千鵝群，無量蓮花，如是海濱鵝鴨鴛鴦、珠嘴之鳥、民那羅鳥、咽喉鳥等，其蓮花色如融金聚，十千由旬，諸蜂圍遶遍覆其上。",
        "from": "T17n0721_068:0406a15_2",
        "context_with_next_sentence": true
    },
    {
        "source_sentence": "過此以北，有欝單越，有一大海縱廣千由旬，多有大魚，堤彌鯢魚、那迦羅魚、失收摩羅瓮魚、龜等，滿大海中，其水青色猶如虛空，深十千由旬，螺貝之母住此水中，身廣十里，水下有山。",
        "from": "T17n0721_068:0406a19_3",
        "context_with_next_sentence": true
    },
    {
        "source_sentence": "螺有大力，敵千象力，墮山峯上，則皆破碎。",
        "from": "T17n0721_068:0406a23_4",
        "context_with_next_sentence": true
    },
    {
        "source_sentence": "過此海已，有一大海，名曰乳海，縱廣五千由旬，洪波常起，大惡毒龍，常如雷聲。",
        "from": "T17n0721_068:0406a24_5",
        "context_with_next_sentence": true
    },
    {
        "source_sentence": "「復次，修行者隨順觀外身。",
        "from": "T17n0721_068:0406a27_0",
        "context_with_next_sentence": true
    },
    {
        "source_sentence": "觀閻浮提北，復有何等山河海渚？",
        "from": "T17n0721_068:0406a27_1",
        "context_with_next_sentence": true
    },
    {
        "source_sentence": "彼以聞慧或以天眼見：諸大山其數五百，金銀頗梨一千由旬，近欝單越，多有蓮花，如日初出。",
        "from": "T17n0721_068:0406a28_2",
        "context_with_next_sentence": true
    },
    {
        "source_sentence": "過此山已，有一大國，名曰乳旋，山河園林多有鳥獸，夜叉止住，心常歡喜，多有花樹，眾物具足。",
        "from": "T17n0721_068:0406b01_3",
        "context_with_next_sentence": true
    },
    {
        "source_sentence": "「復次，修行者隨順觀外身。",
        "from": "T17n0721_068:0406b04_0",
        "context_with_next_sentence": true
    },
    {
        "source_sentence": "觀閻浮提北，復有何等山河海渚？",
        "from": "T17n0721_068:0406b04_1",
        "context_with_next_sentence": true
    },
    {
        "source_sentence": "彼以聞慧或以天眼觀：閻浮提及欝單越二國中間，更無有國。",
        "from": "T17n0721_068:0406b05_2",
        "context_with_next_sentence": true
    },
    {
        "source_sentence": "欝單越國縱廣十千由旬，三十六億聚落可愛，三十六億所受之樂，少減四天王天。",
        "from": "T17n0721_068:0406b06_3",
        "context_with_next_sentence": true
    },
    {
        "source_sentence": "天無骨肉垢汗，天亦不眴，欝單越人有骨肉垢汗，目有視眴，無我、我所亦無我慢，死則決定生於天上，離慢諂曲，不起姤嫉，心常歡喜，不畏夜叉羅剎、毘舍遮鬼、鳩槃荼鬼、師子虎豹、夜叉惡龍惡蟲之類，亦無荒儉、寒熱飢渴疾病，遠離一切怨家恐怖，互相愛敬，不為妨礙，無有王賊水火刀兵之畏。",
        "from": "T17n0721_068:0406b08_4",
        "context_with_next_sentence": true
    },
    {
        "source_sentence": "金樹光明，晝夜不別。",
        "from": "T17n0721_068:0406b15_5",
        "context_with_next_sentence": true
    },
    {
        "source_sentence": "金鳥銀鳥、珊瑚之鳥，若樹若鳥種種雜色，歡喜如人，雖無心識亦如人法。",
        "from": "T17n0721_068:0406b15_6",
        "context_with_next_sentence": true
    },
    {
        "source_sentence": "「復次，修行者隨順觀外身。",
        "from": "T17n0721_068:0406b18_0",
        "context_with_next_sentence": true
    },
    {
        "source_sentence": "觀欝單越復有何等可愛味耶？",
        "from": "T17n0721_068:0406b18_1",
        "context_with_next_sentence": true
    },
    {
        "source_sentence": "彼以聞慧或以天眼見：欝單越有十大山，何等為十？",
        "from": "T17n0721_068:0406b19_2",
        "context_with_next_sentence": true
    },
    {
        "source_sentence": "一名僧迦賒山；二名等峯山；三名陀摩勿力伽山；四名白雲持山；五名高聚山；六名普鬘山；七名時節樂山；八名持歡喜山；九名如意山；十名俱賒耶舍山。",
        "from": "T17n0721_068:0406b20_3",
        "context_with_next_sentence": true
    },
    {
        "source_sentence": "是名十大山。",
        "from": "T17n0721_068:0406b24_4",
        "context_with_next_sentence": true
    },
    {
        "source_sentence": "欝單越國大海周匝，如閻浮提有四大山。",
        "from": "T17n0721_068:0406b24_5",
        "context_with_next_sentence": true
    },
    {
        "source_sentence": "何等為四？",
        "from": "T17n0721_068:0406b25_6",
        "context_with_next_sentence": true
    },
    {
        "source_sentence": "一名雪山；二名民陀山；三名摩羅耶山；四名雞羅娑山。",
        "from": "T17n0721_068:0406b25_7",
        "context_with_next_sentence": true
    },
    {
        "source_sentence": "欝單越國十種大山亦復如是。",
        "from": "T17n0721_068:0406b26_8",
        "context_with_next_sentence": true
    },
    {
        "source_sentence": "正法念處經卷第六十八",
        "from": "T17n0721_068:0406b28_0",
        "context_with_next_sentence": false
    }
]