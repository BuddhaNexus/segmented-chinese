[
    {
        "source_sentence": "大方廣佛華嚴經卷第十二",
        "from": "T09n0278_012:0472b02_0",
        "context_with_next_sentence": true
    },
    {
        "source_sentence": "東晉天竺三藏佛馱跋陀羅譯",
        "from": "T09n0278_012:0472b04_0",
        "context_with_next_sentence": true
    },
    {
        "source_sentence": "功德華聚菩薩十行品第十七之二",
        "from": "T09n0278_012:0472b05_0",
        "context_with_next_sentence": true
    },
    {
        "source_sentence": "◎爾時，佛神力故，十方世界，六種震動，如來威神，法應如是：雨天華雲雨、天香雲雨、天末香雲雨、天鬘雲雨、天衣雲雨、天寶雲雨、天莊嚴雲雨；又自然出天妓樂音，天妙光明普照一切，演出諸天微妙音聲。",
        "from": "T09n0278_012:0472b06_0",
        "context_with_next_sentence": true
    },
    {
        "source_sentence": "如此四天下夜摩天宮說十行法，佛神力故，十方世界亦復如是。",
        "from": "T09n0278_012:0472b10_1",
        "context_with_next_sentence": true
    },
    {
        "source_sentence": "爾時，十方各過十萬佛剎塵數世界，有十萬佛剎塵數菩薩，充滿十方，來詣此土。",
        "from": "T09n0278_012:0472b12_2",
        "context_with_next_sentence": true
    },
    {
        "source_sentence": "到已，語功德林菩薩言：「善哉！",
        "from": "T09n0278_012:0472b14_3",
        "context_with_next_sentence": true
    },
    {
        "source_sentence": "佛子！",
        "from": "T09n0278_012:0472b14_4",
        "context_with_next_sentence": true
    },
    {
        "source_sentence": "乃能演說諸菩薩行。",
        "from": "T09n0278_012:0472b14_5",
        "context_with_next_sentence": true
    },
    {
        "source_sentence": "我等諸來菩薩，皆同一字，名功德林；我等世界皆名功德幢，佛同號普功德；我等佛所亦說十行，名味、句身次第義味，眾會眷屬亦復如是，不增不減。",
        "from": "T09n0278_012:0472b15_6",
        "context_with_next_sentence": true
    },
    {
        "source_sentence": "是故，佛子！",
        "from": "T09n0278_012:0472b18_7",
        "context_with_next_sentence": true
    },
    {
        "source_sentence": "我等承佛神力，來詣此土，為汝作證，如此四天下夜摩天宮寶莊嚴殿說十行法，我來為證，十方世界亦復如是。」",
        "from": "T09n0278_012:0472b19_8",
        "context_with_next_sentence": true
    },
    {
        "source_sentence": "爾時，功德林菩薩承佛神力，普觀十方一切法界及諸眷屬，欲令佛種永不斷絕、欲令菩薩種性清淨、欲令菩薩願種不轉、欲令行種不斷、欲令攝取三世佛種、欲分別說眾生善根種、欲觀察一切眾生時根、欲樂垢淨心所行種、欲普照一切諸佛菩薩種，以偈頌曰：「敬心頂禮十力尊，　　清淨離垢慧無礙，　境界深遠無等倫，　　其道清淨如虛空。",
        "from": "T09n0278_012:0472b21_9",
        "context_with_next_sentence": true
    },
    {
        "source_sentence": "　人中最勝無障礙，　　功德無量無所畏，　智慧無二無等等，　　一切所行皆清淨。",
        "from": "T09n0278_012:0472c01_0",
        "context_with_next_sentence": true
    },
    {
        "source_sentence": "　十方現在諸導師，　　解真實義無所畏，　無等功德離諸惡，　　彼速究竟無上道。",
        "from": "T09n0278_012:0472c03_0",
        "context_with_next_sentence": true
    },
    {
        "source_sentence": "　一切如來人中雄，　　先已具發大慈悲，　遊心清淨法界中，　　所行饒益諸群生。",
        "from": "T09n0278_012:0472c05_0",
        "context_with_next_sentence": true
    },
    {
        "source_sentence": "　十方三世無與等，　　自然正覺滅癡冥，　一切佛法悉平等，　　彼之功德不可壞。",
        "from": "T09n0278_012:0472c07_0",
        "context_with_next_sentence": true
    },
    {
        "source_sentence": "　十方一切世界中，　　悉得覩見諸如來，　於諸如來無虛妄，　　彼人所行不退轉。",
        "from": "T09n0278_012:0472c09_0",
        "context_with_next_sentence": true
    },
    {
        "source_sentence": "　若見清淨真法界，　　甚深微妙第一義，　一切癡妄莫能惑，　　彼行能成功德藏。",
        "from": "T09n0278_012:0472c11_0",
        "context_with_next_sentence": true
    },
    {
        "source_sentence": "　方便善知眾生類，　　入於真實妙法界，　自然覺悟不由他，　　彼人所行如虛空。",
        "from": "T09n0278_012:0472c13_0",
        "context_with_next_sentence": true
    },
    {
        "source_sentence": "　無量無邊諸世界，　　觀察究竟悉寂滅，　一切諸法無障礙，　　彼人所行勝牟尼。",
        "from": "T09n0278_012:0472c15_0",
        "context_with_next_sentence": true
    },
    {
        "source_sentence": "　具足堅固不可轉，　　成就尊重最勝法，　清淨願滿到彼岸，　　諦聽菩薩諸所行。",
        "from": "T09n0278_012:0472c17_0",
        "context_with_next_sentence": true
    },
    {
        "source_sentence": "　無量無邊一切地，　　智慧明達無障礙，　甚深微妙為境界，　　是名無畏論師行，　句句廣分別，　　深入妙智慧，　真實解諸法，　　彼修大牟尼。",
        "from": "T09n0278_012:0472c19_0",
        "context_with_next_sentence": true
    },
    {
        "source_sentence": "　遠離一切惡，　　常能利眾生，　彼人功德藏，　　等諸調御師。",
        "from": "T09n0278_012:0472c23_0",
        "context_with_next_sentence": true
    },
    {
        "source_sentence": "　普於諸群生，　　常施以無畏，　清淨無染著，　　所行無倫比。",
        "from": "T09n0278_012:0472c25_0",
        "context_with_next_sentence": true
    },
    {
        "source_sentence": "　意淨無所著，　　寂靜無口過，　具足妙功德，　　彼修最勝行。",
        "from": "T09n0278_012:0472c27_0",
        "context_with_next_sentence": true
    },
    {
        "source_sentence": "　究竟度深義，　　功德定無盡，　彼修不死行，　　諸佛常護念。",
        "from": "T09n0278_012:0472c29_0",
        "context_with_next_sentence": true
    },
    {
        "source_sentence": "　離我瞋恚心，　　妙音滿十方，　安住正法教，　　所行無可諭。",
        "from": "T09n0278_012:0473a02_0",
        "context_with_next_sentence": true
    },
    {
        "source_sentence": "　布施到彼岸，　　百福自莊嚴，　彼慧最第一，　　能令眾歡喜。",
        "from": "T09n0278_012:0473a04_0",
        "context_with_next_sentence": true
    },
    {
        "source_sentence": "　善入深智地，　　安住心不動，　彼行如金剛，　　堅固不可沮。",
        "from": "T09n0278_012:0473a06_0",
        "context_with_next_sentence": true
    },
    {
        "source_sentence": "　悉入諸法界，　　隨順到彼岸，　究竟得自在，　　法日之所行。",
        "from": "T09n0278_012:0473a08_0",
        "context_with_next_sentence": true
    },
    {
        "source_sentence": "　無等等牟尼，　　修習不二法，　心常樂寂靜，　　智慧無障礙。",
        "from": "T09n0278_012:0473a10_0",
        "context_with_next_sentence": true
    },
    {
        "source_sentence": "　細微世界中，　　容受大世界，　境界無不了，　　智慧山王行。",
        "from": "T09n0278_012:0473a12_0",
        "context_with_next_sentence": true
    },
    {
        "source_sentence": "　普於諸世間，　　心淨無所著，　持戒到彼岸，　　淨行之所行。",
        "from": "T09n0278_012:0473a14_0",
        "context_with_next_sentence": true
    },
    {
        "source_sentence": "　智慧不可量，　　虛空法界等，　深入具足智，　　是勝金剛行。",
        "from": "T09n0278_012:0473a16_0",
        "context_with_next_sentence": true
    },
    {
        "source_sentence": "　智慧悉充滿，　　三世諸法界，　心常無懈怠，　　入於最勝境。",
        "from": "T09n0278_012:0473a18_0",
        "context_with_next_sentence": true
    },
    {
        "source_sentence": "　一切所至道，　　分別十力法，　身行無障礙，　　勝智之所行。",
        "from": "T09n0278_012:0473a20_0",
        "context_with_next_sentence": true
    },
    {
        "source_sentence": "　一切十方界，　　無量眾生類，　菩薩悉救護，　　離癡之所行。",
        "from": "T09n0278_012:0473a22_0",
        "context_with_next_sentence": true
    },
    {
        "source_sentence": "　修習諸佛法，　　精勤無懈怠，　普令世間淨，　　大龍之所行。",
        "from": "T09n0278_012:0473a24_0",
        "context_with_next_sentence": true
    },
    {
        "source_sentence": "　悉知眾生根，　　究竟種種欲，　了達無量性，　　平等之所行。",
        "from": "T09n0278_012:0473a26_0",
        "context_with_next_sentence": true
    },
    {
        "source_sentence": "　普於十方界，　　久受無量苦，　其心無憂惱，　　歡喜之所行。",
        "from": "T09n0278_012:0473a28_0",
        "context_with_next_sentence": true
    },
    {
        "source_sentence": "　放諸光明網，　　普照諸世間，　具足智慧明，　　善修慧所行。",
        "from": "T09n0278_012:0473b01_0",
        "context_with_next_sentence": true
    },
    {
        "source_sentence": "　皆悉能震動，　　十方無量界，　常能利一切，　　不令生恐怖。",
        "from": "T09n0278_012:0473b03_0",
        "context_with_next_sentence": true
    },
    {
        "source_sentence": "　善解語言法，　　分別到彼岸，　離垢智慧明，　　不動之所行。",
        "from": "T09n0278_012:0473b05_0",
        "context_with_next_sentence": true
    },
    {
        "source_sentence": "　善解俯仰國，　　分別到彼岸，　成就無盡地，　　最勝慧所行。",
        "from": "T09n0278_012:0473b07_0",
        "context_with_next_sentence": true
    },
    {
        "source_sentence": "　無量諸功德，　　常行求菩提，　到彼功德岸，　　大稱無盡行。",
        "from": "T09n0278_012:0473b09_0",
        "context_with_next_sentence": true
    },
    {
        "source_sentence": "　無上大論師，　　最勝師子吼，　令眾悉清淨，　　離垢之所行。",
        "from": "T09n0278_012:0473b11_0",
        "context_with_next_sentence": true
    },
    {
        "source_sentence": "　佛甘露灌頂，　　授以法王記，　究竟方便法，　　大心之所行。",
        "from": "T09n0278_012:0473b13_0",
        "context_with_next_sentence": true
    },
    {
        "source_sentence": "　分別一切眾，　　其心無染著，　決定持法藏，　　法王之所行。",
        "from": "T09n0278_012:0473b15_0",
        "context_with_next_sentence": true
    },
    {
        "source_sentence": "　一一語言中，　　能出無量音，　眾生各各解，　　無礙慧所行。",
        "from": "T09n0278_012:0473b17_0",
        "context_with_next_sentence": true
    },
    {
        "source_sentence": "　究竟語言法，　　分別悉了知，　遠離諸虛妄，　　真實見所行。",
        "from": "T09n0278_012:0473b19_0",
        "context_with_next_sentence": true
    },
    {
        "source_sentence": "　安住法海印，　　善印一切法，　了法無實相，　　方便身所行。",
        "from": "T09n0278_012:0473b21_0",
        "context_with_next_sentence": true
    },
    {
        "source_sentence": "　能於一一剎，　　無量無數劫，　窮盡諸劫行，　　其心無憂厭。",
        "from": "T09n0278_012:0473b23_0",
        "context_with_next_sentence": true
    },
    {
        "source_sentence": "　無數諸如來，　　名號各不同，　見之一毛孔，　　善修之所行。",
        "from": "T09n0278_012:0473b25_0",
        "context_with_next_sentence": true
    },
    {
        "source_sentence": "　如一毛端處，　　普見無量佛，　一切諸世界，　　見佛亦如是。",
        "from": "T09n0278_012:0473b27_0",
        "context_with_next_sentence": true
    },
    {
        "source_sentence": "　無量無數劫，　　能作一念頃，　非長亦非短，　　解脫人所行。",
        "from": "T09n0278_012:0473b29_0",
        "context_with_next_sentence": true
    },
    {
        "source_sentence": "　見者悉不虛，　　所修皆真實，　業行不可壞，　　最勝之所行。",
        "from": "T09n0278_012:0473c02_0",
        "context_with_next_sentence": true
    },
    {
        "source_sentence": "　無量無數劫，　　觀佛無厭足，　能令眾歡喜，　　無礙慧所行。",
        "from": "T09n0278_012:0473c04_0",
        "context_with_next_sentence": true
    },
    {
        "source_sentence": "　無量無數劫，　　觀察眾生界，　眾生非眾生，　　堅固士所行。",
        "from": "T09n0278_012:0473c06_0",
        "context_with_next_sentence": true
    },
    {
        "source_sentence": "　具足智慧藏，　　清涼功德池，　饒益一切眾，　　第一人所行。",
        "from": "T09n0278_012:0473c08_0",
        "context_with_next_sentence": true
    },
    {
        "source_sentence": "　法界無邊際，　　無量如虛空，　語言無所著，　　無畏論師行。",
        "from": "T09n0278_012:0473c10_0",
        "context_with_next_sentence": true
    },
    {
        "source_sentence": "　於一三昧中，　　入無量三昧，　昇彼無上堂，　　淨月論師行。",
        "from": "T09n0278_012:0473c12_0",
        "context_with_next_sentence": true
    },
    {
        "source_sentence": "　究竟忍彼岸，　　堪忍寂滅法，　遠離瞋恚心，　　無量智所行。",
        "from": "T09n0278_012:0473c14_0",
        "context_with_next_sentence": true
    },
    {
        "source_sentence": "　不離一世界，　　不起一坐處，　普現十方剎，　　無量身所行。",
        "from": "T09n0278_012:0473c16_0",
        "context_with_next_sentence": true
    },
    {
        "source_sentence": "　無量諸佛剎，　　能入一世界，　佛剎不增減，　　不思議所行。",
        "from": "T09n0278_012:0473c18_0",
        "context_with_next_sentence": true
    },
    {
        "source_sentence": "　分別處非處，　　審諦入諸力，　無上力成就，　　第一力所行。",
        "from": "T09n0278_012:0473c20_0",
        "context_with_next_sentence": true
    },
    {
        "source_sentence": "　去來現在世，　　一切諸業報，　智慧不退轉，　　明智之所行。",
        "from": "T09n0278_012:0473c22_0",
        "context_with_next_sentence": true
    },
    {
        "source_sentence": "　善知時非時，　　調伏一切眾，　教化不失時，　　善知時所行。",
        "from": "T09n0278_012:0473c24_0",
        "context_with_next_sentence": true
    },
    {
        "source_sentence": "　身行悉皆善，　　口意行亦然，　一切無所著，　　淨智意所行。",
        "from": "T09n0278_012:0473c26_0",
        "context_with_next_sentence": true
    },
    {
        "source_sentence": "　智慧善分別，　　法辯無窮盡，　境界等如實，　　如來之所行。",
        "from": "T09n0278_012:0473c28_0",
        "context_with_next_sentence": true
    },
    {
        "source_sentence": "　無礙功德藏，　　喜樂總持門，　深入諸法界，　　隨入之所行。",
        "from": "T09n0278_012:0474a01_0",
        "context_with_next_sentence": true
    },
    {
        "source_sentence": "　悉與三世佛，　　等心無異想，　一相無差別，　　無礙境界行。",
        "from": "T09n0278_012:0474a03_0",
        "context_with_next_sentence": true
    },
    {
        "source_sentence": "　深入智慧海，　　除滅諸癡闇，　能與清淨眼，　　淨眼之所行。",
        "from": "T09n0278_012:0474a05_0",
        "context_with_next_sentence": true
    },
    {
        "source_sentence": "　一切諸導師，　　常行不二法，　神通力自在，　　具足行所行。",
        "from": "T09n0278_012:0474a07_0",
        "context_with_next_sentence": true
    },
    {
        "source_sentence": "　十方佛剎中，　　普雨妙法雨，　令眾解實義，　　法雲之所行。",
        "from": "T09n0278_012:0474a09_0",
        "context_with_next_sentence": true
    },
    {
        "source_sentence": "　普於諸佛所，　　逮得堅固信，　一切智解脫，　　所學悉究竟。",
        "from": "T09n0278_012:0474a11_0",
        "context_with_next_sentence": true
    },
    {
        "source_sentence": "　彼於一念中，　　悉知眾生心，　究竟解心性，　　無性性所行。",
        "from": "T09n0278_012:0474a13_0",
        "context_with_next_sentence": true
    },
    {
        "source_sentence": "　不思議世界，　　變化無量身，　無等遍遊行，　　諸行中無比。",
        "from": "T09n0278_012:0474a15_0",
        "context_with_next_sentence": true
    },
    {
        "source_sentence": "　無量世界中，　　現在諸如來，　菩薩摩訶薩，　　常現彼佛前。",
        "from": "T09n0278_012:0474a17_0",
        "context_with_next_sentence": true
    },
    {
        "source_sentence": "　菩薩入三昧，　　眾生見一身，　菩薩出三昧，　　眾見無量身。",
        "from": "T09n0278_012:0474a19_0",
        "context_with_next_sentence": true
    },
    {
        "source_sentence": "　所行甚深妙，　　未曾有口過，　悅樂心無量，　　令眾悉歡喜。",
        "from": "T09n0278_012:0474a21_0",
        "context_with_next_sentence": true
    },
    {
        "source_sentence": "　逮得無著智，　　分別知諸根，　其心無所染，　　無上調伏行。",
        "from": "T09n0278_012:0474a23_0",
        "context_with_next_sentence": true
    },
    {
        "source_sentence": "　方便分別法，　　於法得自在，　一切世界中，　　常作諸佛事。",
        "from": "T09n0278_012:0474a25_0",
        "context_with_next_sentence": true
    },
    {
        "source_sentence": "　菩薩微妙行，　　所行如虛空，　何人得聞此，　　其心不欣悅。",
        "from": "T09n0278_012:0474a27_0",
        "context_with_next_sentence": true
    },
    {
        "source_sentence": "　彼智無與等，　　慧眼見一切，　方便無倫匹，　　無等智所行。",
        "from": "T09n0278_012:0474a29_0",
        "context_with_next_sentence": true
    },
    {
        "source_sentence": "　無盡妙功德，　　能滅一切惡，　到彼清淨岸，　　無比之所行。",
        "from": "T09n0278_012:0474b02_0",
        "context_with_next_sentence": true
    },
    {
        "source_sentence": "　成就莊嚴法，　　安住不退轉，　度脫無量眾，　　而無眾生想。",
        "from": "T09n0278_012:0474b04_0",
        "context_with_next_sentence": true
    },
    {
        "source_sentence": "　所修無諍行，　　一切智微妙，　正法化眾生，　　淨眼之所行，　恭敬一切佛，　　具足究竟慧。",
        "from": "T09n0278_012:0474b06_0",
        "context_with_next_sentence": true
    },
    {
        "source_sentence": "　成就無所畏，　　方便智所行，　普能入一切，　　世界及諸法，　亦入群生類，　　度脫無量眾，　遍於十方界，　　擊無上法鼓。",
        "from": "T09n0278_012:0474b09_0",
        "context_with_next_sentence": true
    },
    {
        "source_sentence": "　常施無量法，　　不死之所行，　一身跏趺坐，　　充滿無量剎。",
        "from": "T09n0278_012:0474b13_0",
        "context_with_next_sentence": true
    },
    {
        "source_sentence": "　眾生不迫迮，　　清淨法身力，　一味一義中，　　分別無量義。",
        "from": "T09n0278_012:0474b15_0",
        "context_with_next_sentence": true
    },
    {
        "source_sentence": "　演說無窮盡，　　無邊慧所行，　修習佛解脫，　　智慧無障礙。",
        "from": "T09n0278_012:0474b17_0",
        "context_with_next_sentence": true
    },
    {
        "source_sentence": "　成就無所畏，　　無量方便德，　了諸世界海，　　一切佛剎海，　法海智慧海，　　度脫眾生海。",
        "from": "T09n0278_012:0474b19_0",
        "context_with_next_sentence": true
    },
    {
        "source_sentence": "　或有見菩薩，　　入胎及出生，　或見成正覺，　　無量功德行，　處處佛剎中，　　示現般涅槃，　真實無涅槃，　　無畏師常住。",
        "from": "T09n0278_012:0474b22_0",
        "context_with_next_sentence": true
    },
    {
        "source_sentence": "　金剛身無異，　　隨應現眾生，　真實無差別，　　一身行所行。",
        "from": "T09n0278_012:0474b26_0",
        "context_with_next_sentence": true
    },
    {
        "source_sentence": "　平等法界一，　　具足無量義，　常樂觀三世，　　一相無相法。",
        "from": "T09n0278_012:0474b28_0",
        "context_with_next_sentence": true
    },
    {
        "source_sentence": "　到彼諸持岸，　　正法安眾生，　逮得諸佛持，　　最勝之所行。",
        "from": "T09n0278_012:0474c01_0",
        "context_with_next_sentence": true
    },
    {
        "source_sentence": "　無染妙法身，　　慧眼清淨耳，　是悉無障礙，　　無礙之所行。",
        "from": "T09n0278_012:0474c03_0",
        "context_with_next_sentence": true
    },
    {
        "source_sentence": "　究竟諸神通，　　具足深智慧，　智慧最殊勝，　　方便智所行。",
        "from": "T09n0278_012:0474c05_0",
        "context_with_next_sentence": true
    },
    {
        "source_sentence": "　心定未曾亂，　　智慧不可量，　境界無不照，　　一切見所行。",
        "from": "T09n0278_012:0474c07_0",
        "context_with_next_sentence": true
    },
    {
        "source_sentence": "　到彼功德岸，　　度脫無量眾，　其心無疲厭，　　常修之所行。",
        "from": "T09n0278_012:0474c09_0",
        "context_with_next_sentence": true
    },
    {
        "source_sentence": "　一切知見人，　　在諸佛家生，　普於三世佛，　　法中而化生。",
        "from": "T09n0278_012:0474c11_0",
        "context_with_next_sentence": true
    },
    {
        "source_sentence": "　語言法成就，　　摧伏諸論師，　究竟無量行，　　隨入佛菩提。",
        "from": "T09n0278_012:0474c13_0",
        "context_with_next_sentence": true
    },
    {
        "source_sentence": "　能放一光明，　　普照無量剎，　世間大明曜，　　除滅一切暗。",
        "from": "T09n0278_012:0474c15_0",
        "context_with_next_sentence": true
    },
    {
        "source_sentence": "　隨其所應見，　　為現如來身，　調伏群生類，　　嚴淨一切剎。",
        "from": "T09n0278_012:0474c17_0",
        "context_with_next_sentence": true
    },
    {
        "source_sentence": "　菩薩行無量，　　一切莫能知，　示現一切行，　　欲度眾生故。",
        "from": "T09n0278_012:0474c19_0",
        "context_with_next_sentence": true
    },
    {
        "source_sentence": "　無量不可數，　　眾生法界等，　無數劫讚歎，　　菩薩德無盡。",
        "from": "T09n0278_012:0474c21_0",
        "context_with_next_sentence": true
    },
    {
        "source_sentence": "　菩薩德無量，　　究竟一切德，　諸佛無量劫，　　歎此德無盡。",
        "from": "T09n0278_012:0474c23_0",
        "context_with_next_sentence": true
    },
    {
        "source_sentence": "　何況世間人，　　聲聞及緣覺，　無量劫讚歎，　　而能得窮盡。」",
        "from": "T09n0278_012:0474c25_0",
        "context_with_next_sentence": true
    },
    {
        "source_sentence": "◎◎大方廣佛華嚴經菩薩十無盡藏品第十八爾時，功德林菩薩摩訶薩復告諸菩薩言：「佛子！",
        "from": "T09n0278_012:0474c26_1",
        "context_with_next_sentence": true
    },
    {
        "source_sentence": "菩薩摩訶薩有十種藏，三世諸佛之所演說。",
        "from": "T09n0278_012:0474c29_2",
        "context_with_next_sentence": true
    },
    {
        "source_sentence": "何等為十？",
        "from": "T09n0278_012:0475a01_3",
        "context_with_next_sentence": true
    },
    {
        "source_sentence": "信藏、戒藏、慚藏、愧藏、聞藏、施藏、慧藏、正念藏、持藏、辯藏。",
        "from": "T09n0278_012:0475a01_4",
        "context_with_next_sentence": true
    },
    {
        "source_sentence": "是為十。",
        "from": "T09n0278_012:0475a02_5",
        "context_with_next_sentence": true
    },
    {
        "source_sentence": "「何等為菩薩信藏？",
        "from": "T09n0278_012:0475a02_6",
        "context_with_next_sentence": true
    },
    {
        "source_sentence": "此菩薩信一切法空無真實、信一切法無相、信一切法無願、信一切法無作者、信一切法不實、信一切法無堅固、信一切法無量、信一切法無上、信一切法不可度、信一切法不生。",
        "from": "T09n0278_012:0475a03_7",
        "context_with_next_sentence": true
    },
    {
        "source_sentence": "若菩薩成就如是隨順淨信，聞諸佛法不可思議，心不驚怖；聞一切佛不可思議，心不驚怖；聞眾生不可思議，心不驚怖；聞法界不可思議，心不驚怖；聞虛空界不可思議，心不驚怖；聞涅槃界不可思議，心不驚怖；聞過去世不可思議，心不驚怖；聞未來世不可思議，心不驚怖；聞現在世不可思議，心不驚怖；聞入一切劫不可思議，心不驚怖。",
        "from": "T09n0278_012:0475a07_8",
        "context_with_next_sentence": true
    },
    {
        "source_sentence": "何以故？",
        "from": "T09n0278_012:0475a15_9",
        "context_with_next_sentence": true
    },
    {
        "source_sentence": "菩薩於諸佛所，一向堅信，不可沮壞，佛如是知佛無盡無邊智。",
        "from": "T09n0278_012:0475a15_10",
        "context_with_next_sentence": true
    },
    {
        "source_sentence": "十方一切世界，一一世界中，三世無量無數諸佛，出興於世，施行佛事而般涅槃。",
        "from": "T09n0278_012:0475a17_11",
        "context_with_next_sentence": true
    },
    {
        "source_sentence": "彼諸佛智慧不增、不減，不生、不滅，不盡、不去，不近、不遠，不智、不亂，菩薩成就如是等無邊無盡信藏，則能乘如來乘。",
        "from": "T09n0278_012:0475a19_12",
        "context_with_next_sentence": true
    },
    {
        "source_sentence": "此菩薩成就如是等無量無邊信、不退轉信、不亂信、不壞信、不著信、有根信、隨順聖人信、如來家性信，則能護持一切佛法，長養一切菩薩善根，隨順一切如來善根，從一切佛善方便生，是名菩薩摩訶薩無盡信藏。",
        "from": "T09n0278_012:0475a21_13",
        "context_with_next_sentence": true
    },
    {
        "source_sentence": "菩薩住此信藏，悉能聞持諸如來法，廣為一切眾生演說。",
        "from": "T09n0278_012:0475a26_14",
        "context_with_next_sentence": true
    },
    {
        "source_sentence": "「佛子！",
        "from": "T09n0278_012:0475a28_15",
        "context_with_next_sentence": true
    },
    {
        "source_sentence": "何等為菩薩摩訶薩戒藏？",
        "from": "T09n0278_012:0475a28_16",
        "context_with_next_sentence": true
    },
    {
        "source_sentence": "此菩薩成就饒益戒、不受戒、無著戒、安住戒、不諍戒、不惱害戒、不雜戒、離邪命戒、離惡戒、清淨戒。",
        "from": "T09n0278_012:0475a28_17",
        "context_with_next_sentence": true
    },
    {
        "source_sentence": "何等為饒益戒？",
        "from": "T09n0278_012:0475b02_18",
        "context_with_next_sentence": true
    },
    {
        "source_sentence": "此菩薩先當饒益安樂眾生。",
        "from": "T09n0278_012:0475b02_19",
        "context_with_next_sentence": true
    },
    {
        "source_sentence": "何等為不受戒？",
        "from": "T09n0278_012:0475b03_20",
        "context_with_next_sentence": true
    },
    {
        "source_sentence": "此菩薩不受外道戒，具足奉持三世諸佛平等淨戒。",
        "from": "T09n0278_012:0475b03_21",
        "context_with_next_sentence": true
    },
    {
        "source_sentence": "何等為無著戒？",
        "from": "T09n0278_012:0475b04_22",
        "context_with_next_sentence": true
    },
    {
        "source_sentence": "此菩薩不著欲界戒，不著色界戒，不著無色界戒；何以故？",
        "from": "T09n0278_012:0475b05_23",
        "context_with_next_sentence": true
    },
    {
        "source_sentence": "不迴向彼故。",
        "from": "T09n0278_012:0475b06_24",
        "context_with_next_sentence": true
    },
    {
        "source_sentence": "何等為安住戒？",
        "from": "T09n0278_012:0475b06_25",
        "context_with_next_sentence": true
    },
    {
        "source_sentence": "此菩薩成就清淨無疑悔戒；何以故？",
        "from": "T09n0278_012:0475b07_26",
        "context_with_next_sentence": true
    },
    {
        "source_sentence": "菩薩不作五無間罪，永不故犯一切戒故。",
        "from": "T09n0278_012:0475b08_27",
        "context_with_next_sentence": true
    },
    {
        "source_sentence": "何等為不諍戒？",
        "from": "T09n0278_012:0475b09_28",
        "context_with_next_sentence": true
    },
    {
        "source_sentence": "此菩薩不非先制，不更造立，心常隨順向涅槃戒；皆具足持無所毀犯，不由此戒惱亂眾生，共相違諍，菩薩持戒，但饒益眾生，令歡喜故。",
        "from": "T09n0278_012:0475b09_29",
        "context_with_next_sentence": true
    },
    {
        "source_sentence": "何等為不惱害戒？",
        "from": "T09n0278_012:0475b12_30",
        "context_with_next_sentence": true
    },
    {
        "source_sentence": "此菩薩不因持戒，學諸呪術、藥草，惱害眾生；何以故？",
        "from": "T09n0278_012:0475b13_31",
        "context_with_next_sentence": true
    },
    {
        "source_sentence": "菩薩欲救護眾生故，持清淨戒。",
        "from": "T09n0278_012:0475b14_32",
        "context_with_next_sentence": true
    },
    {
        "source_sentence": "何等為不雜戒？",
        "from": "T09n0278_012:0475b15_33",
        "context_with_next_sentence": true
    },
    {
        "source_sentence": "此菩薩離斷常見，不持雜戒，但觀察十二緣起，持清淨戒。",
        "from": "T09n0278_012:0475b15_34",
        "context_with_next_sentence": true
    },
    {
        "source_sentence": "何等為離邪命戒？",
        "from": "T09n0278_012:0475b16_35",
        "context_with_next_sentence": true
    },
    {
        "source_sentence": "此菩薩不作持淨戒相，欲使他知內無實德，現實德相，但持淨戒，一向求法，究竟薩婆若。",
        "from": "T09n0278_012:0475b17_36",
        "context_with_next_sentence": true
    },
    {
        "source_sentence": "何等為不惡戒？",
        "from": "T09n0278_012:0475b19_37",
        "context_with_next_sentence": true
    },
    {
        "source_sentence": "此菩薩不自貢高言我持戒，見犯戒人，不輕賤訶罵，令其憂惱，但一其心，持清淨戒。",
        "from": "T09n0278_012:0475b19_38",
        "context_with_next_sentence": true
    },
    {
        "source_sentence": "何等為清淨戒？",
        "from": "T09n0278_012:0475b21_39",
        "context_with_next_sentence": true
    },
    {
        "source_sentence": "此菩薩捨離殺、盜、邪婬、妄語、惡口、麁言、兩舌、雜語、貪、恚、邪見，具持十善。",
        "from": "T09n0278_012:0475b22_40",
        "context_with_next_sentence": true
    },
    {
        "source_sentence": "此菩薩持如是等清淨戒時，作是念：『若有眾生犯淨戒者，斯由顛倒諸煩惱故，一切諸佛悉分別知是一切眾生，因諸顛倒，毀犯淨戒；是故，我當專求佛道，究竟無上菩提，廣為眾生說真實法，令離顛倒，淨持禁戒，悉令究竟無上菩提。』",
        "from": "T09n0278_012:0475b23_41",
        "context_with_next_sentence": true
    },
    {
        "source_sentence": "是為菩薩摩訶薩第二無盡戒藏。",
        "from": "T09n0278_012:0475b29_42",
        "context_with_next_sentence": true
    },
    {
        "source_sentence": "「佛子！",
        "from": "T09n0278_012:0475c01_43",
        "context_with_next_sentence": true
    },
    {
        "source_sentence": "何等為菩薩摩訶薩慚藏？",
        "from": "T09n0278_012:0475c01_44",
        "context_with_next_sentence": true
    },
    {
        "source_sentence": "此菩薩自憶宿命：無數世來，於六親所行無慚行，或侮慢無禮，或婬亂無節，忍害無親，興師相伐，迷惑顛倒，無惡不造，斯由三毒邪疑，使纏虛偽、諂曲諸不善故；一切眾生亦復如是，皆悉積習諸無慚行，斯由無智乃至諂曲故；尊卑失序，不相敬順，不能謙下，遵奉明哲，常懷毒念，怨結滋甚，更相屠害，曾無恥懼。",
        "from": "T09n0278_012:0475c01_45",
        "context_with_next_sentence": true
    },
    {
        "source_sentence": "自惟我身及餘眾生，去、來、現在行無慚法，三世諸佛無不知見，我當云何猶行無慚？",
        "from": "T09n0278_012:0475c09_46",
        "context_with_next_sentence": true
    },
    {
        "source_sentence": "甚為不可！",
        "from": "T09n0278_012:0475c11_47",
        "context_with_next_sentence": true
    },
    {
        "source_sentence": "是故，我應修習慚法，究竟菩提，廣為眾生說真實法，令其永離諸無慚法，成就菩提。",
        "from": "T09n0278_012:0475c11_48",
        "context_with_next_sentence": true
    },
    {
        "source_sentence": "是為菩薩摩訶薩第三無盡慚藏。",
        "from": "T09n0278_012:0475c13_49",
        "context_with_next_sentence": true
    },
    {
        "source_sentence": "「佛子！",
        "from": "T09n0278_012:0475c14_50",
        "context_with_next_sentence": true
    },
    {
        "source_sentence": "何等為菩薩摩訶薩愧藏？",
        "from": "T09n0278_012:0475c14_51",
        "context_with_next_sentence": true
    },
    {
        "source_sentence": "此菩薩自愧：昔來貪求色、聲、香、味、觸、法、妻子、眷屬、錢財、寶物、僮僕、車乘，心無厭足，我不應行是諸非法事，因是生長貪、恚、愚癡，乃至諂曲。",
        "from": "T09n0278_012:0475c14_52",
        "context_with_next_sentence": true
    },
    {
        "source_sentence": "復作是念：『眾生所行無愧之法，皆以無智乃至諂曲，諸惡法故，不相承順、尊敬、供養，常懷毒心，迭相殘害。",
        "from": "T09n0278_012:0475c18_0",
        "context_with_next_sentence": true
    },
    {
        "source_sentence": "我及眾生去、來、現在，愛樂貪求，集行是法，因是法故，受胎生死、無量諸苦，三世諸佛皆悉知見，我猶行是無愧法者，三世諸佛皆不歡喜；我當修習愧法，究竟菩提，廣為眾生說如是法，令離無愧，成就佛道。』",
        "from": "T09n0278_012:0475c20_1",
        "context_with_next_sentence": true
    },
    {
        "source_sentence": "是為菩薩摩訶薩第四無盡愧藏。",
        "from": "T09n0278_012:0475c25_2",
        "context_with_next_sentence": true
    },
    {
        "source_sentence": "「佛子！",
        "from": "T09n0278_012:0475c26_3",
        "context_with_next_sentence": true
    },
    {
        "source_sentence": "何等為菩薩摩訶薩多聞藏？",
        "from": "T09n0278_012:0475c26_4",
        "context_with_next_sentence": true
    },
    {
        "source_sentence": "此菩薩多聞者，所謂：知是事有故是事有，是事無故是事無；是事起故是事起，是事滅故是事滅；是世間法，是出世間法，是有為法，是無為法，是有記法，是無記法。",
        "from": "T09n0278_012:0475c26_5",
        "context_with_next_sentence": true
    },
    {
        "source_sentence": "「何等為是事有故是事有？",
        "from": "T09n0278_012:0476a01_6",
        "context_with_next_sentence": true
    },
    {
        "source_sentence": "所謂：有無明，故有行。",
        "from": "T09n0278_012:0476a02_7",
        "context_with_next_sentence": true
    },
    {
        "source_sentence": "何等為是事無故是事無？",
        "from": "T09n0278_012:0476a02_8",
        "context_with_next_sentence": true
    },
    {
        "source_sentence": "所謂：無識，故無名色。",
        "from": "T09n0278_012:0476a03_9",
        "context_with_next_sentence": true
    },
    {
        "source_sentence": "何等為是事起故是事起？",
        "from": "T09n0278_012:0476a03_10",
        "context_with_next_sentence": true
    },
    {
        "source_sentence": "所謂：愛起，故苦起。",
        "from": "T09n0278_012:0476a04_11",
        "context_with_next_sentence": true
    },
    {
        "source_sentence": "何等為是事滅故是事滅？",
        "from": "T09n0278_012:0476a04_12",
        "context_with_next_sentence": true
    },
    {
        "source_sentence": "所謂：有滅，故生死滅。",
        "from": "T09n0278_012:0476a05_13",
        "context_with_next_sentence": true
    },
    {
        "source_sentence": "何等為世間法？",
        "from": "T09n0278_012:0476a05_14",
        "context_with_next_sentence": true
    },
    {
        "source_sentence": "所謂：色、受、想、行、識。",
        "from": "T09n0278_012:0476a06_15",
        "context_with_next_sentence": true
    },
    {
        "source_sentence": "何等為出世間法？",
        "from": "T09n0278_012:0476a06_16",
        "context_with_next_sentence": true
    },
    {
        "source_sentence": "所謂：戒身、定身、慧身、解脫身、解脫知見身。",
        "from": "T09n0278_012:0476a07_0",
        "context_with_next_sentence": true
    },
    {
        "source_sentence": "何等為有為法？",
        "from": "T09n0278_012:0476a07_1",
        "context_with_next_sentence": true
    },
    {
        "source_sentence": "所謂：欲界、色界、無色界、眾生界。",
        "from": "T09n0278_012:0476a08_2",
        "context_with_next_sentence": true
    },
    {
        "source_sentence": "何等為無為法？",
        "from": "T09n0278_012:0476a09_0",
        "context_with_next_sentence": true
    },
    {
        "source_sentence": "所謂：虛空、涅槃、數緣滅、非數緣滅、十二緣起及法界。",
        "from": "T09n0278_012:0476a09_1",
        "context_with_next_sentence": true
    },
    {
        "source_sentence": "何等為有記法？",
        "from": "T09n0278_012:0476a10_2",
        "context_with_next_sentence": true
    },
    {
        "source_sentence": "所謂：四真諦、四沙門果、四辯、四無所畏、四念處、四正勤、四如意足、五根、五力、七覺支、八聖道分。",
        "from": "T09n0278_012:0476a10_3",
        "context_with_next_sentence": true
    },
    {
        "source_sentence": "何等為無記法？",
        "from": "T09n0278_012:0476a13_4",
        "context_with_next_sentence": true
    },
    {
        "source_sentence": "所謂：世間有邊，世間無邊，世間有邊無邊，世間非有邊非無邊；世間有常，世間無常，世間有常無常，世間非有常非無常；如來滅後如去不受，如來滅後不如去亦不受，如來滅後如去不如去亦不受，如來滅後非如去非不如去亦不受；有我有眾生，無我無眾生，有我無我，有眾生無眾生，非有我非無我，非有眾生非無眾生；過去有幾如來滅度、幾聲聞緣覺滅度，未來有幾如來、幾聲聞緣覺、幾眾生生，現在有幾佛、幾聲聞緣覺；何等如來最初出世？",
        "from": "T09n0278_012:0476a13_5",
        "context_with_next_sentence": true
    },
    {
        "source_sentence": "何等聲聞緣覺最初出世，何等眾生最初生，何等如來最後出世，何等聲聞緣覺最後出世，何等眾生最後生；何等諸法最在初，何等諸法最在後；世間從何處來、去至何所、有幾世界成、有幾世界敗，世界從何所來、去至何所；何等為生死最初際，何等為生死最後際。",
        "from": "T09n0278_012:0476a23_6",
        "context_with_next_sentence": true
    },
    {
        "source_sentence": "是名無記法。",
        "from": "T09n0278_012:0476b01_7",
        "context_with_next_sentence": true
    },
    {
        "source_sentence": "「菩薩摩訶薩作如是念：『眾生長夜流轉生死，童蒙、凡夫不知修道，我當晝夜精勤學問，受持一切諸佛法藏，究竟成就無上菩提，廣為眾生說真實法，普令一切成無上道。』",
        "from": "T09n0278_012:0476b01_8",
        "context_with_next_sentence": true
    },
    {
        "source_sentence": "是為菩薩摩訶薩第五無盡多聞藏。",
        "from": "T09n0278_012:0476b05_9",
        "context_with_next_sentence": true
    },
    {
        "source_sentence": "「佛子！",
        "from": "T09n0278_012:0476b06_10",
        "context_with_next_sentence": true
    },
    {
        "source_sentence": "何等為菩薩摩訶薩施藏？",
        "from": "T09n0278_012:0476b06_11",
        "context_with_next_sentence": true
    },
    {
        "source_sentence": "此菩薩修行十種施，所謂：施法、最後難施法、內施法、外施法、內外施法、一切施法、過去施法、未來施法、現在施法、究竟施法。",
        "from": "T09n0278_012:0476b06_12",
        "context_with_next_sentence": true
    },
    {
        "source_sentence": "「何等為菩薩修習施法？",
        "from": "T09n0278_012:0476b09_13",
        "context_with_next_sentence": true
    },
    {
        "source_sentence": "此菩薩從本以來，習平等施，珍饌美味不自貪著，惠施一切，其餘諸物亦復如是。",
        "from": "T09n0278_012:0476b10_14",
        "context_with_next_sentence": true
    },
    {
        "source_sentence": "所施之餘，然後自食，作是念言：『為我身中八萬戶蟲故，我身安樂，彼亦安樂；我身飢苦，彼亦飢苦。』",
        "from": "T09n0278_012:0476b12_15",
        "context_with_next_sentence": true
    },
    {
        "source_sentence": "是故，菩薩有所服食，皆為諸蟲，欲令安樂，不貪其味。",
        "from": "T09n0278_012:0476b14_16",
        "context_with_next_sentence": true
    },
    {
        "source_sentence": "菩薩復作是念：『我長夜為身貪求飲食，當勤精進，速離此身。』",
        "from": "T09n0278_012:0476b15_17",
        "context_with_next_sentence": true
    },
    {
        "source_sentence": "是為菩薩修習施法。",
        "from": "T09n0278_012:0476b17_18",
        "context_with_next_sentence": true
    },
    {
        "source_sentence": "「何等為菩薩最後難施法？",
        "from": "T09n0278_012:0476b17_19",
        "context_with_next_sentence": true
    },
    {
        "source_sentence": "此菩薩若得種種上味飲食、香華、衣服、資生之具，若自己受用，則快樂長壽，若盡以施人，則窮苦夭命。",
        "from": "T09n0278_012:0476b18_20",
        "context_with_next_sentence": true
    },
    {
        "source_sentence": "時，有乞人一切求索。",
        "from": "T09n0278_012:0476b20_21",
        "context_with_next_sentence": true
    },
    {
        "source_sentence": "菩薩自念：『吾從本際以來喪身無數，未曾損己利一眾生，令獲大利，希有之慶，當捐棄身命，悉捨一切，饒益眾生，究竟大施，是為菩薩最後難行施法。』",
        "from": "T09n0278_012:0476b21_22",
        "context_with_next_sentence": true
    },
    {
        "source_sentence": "「何等為菩薩內施法？",
        "from": "T09n0278_012:0476b24_23",
        "context_with_next_sentence": true
    },
    {
        "source_sentence": "此菩薩於少壯時，形體端嚴，顏容殊特；澡浴清淨，服上妙衣，嚴飾之具，受灌頂轉輪王位，七寶具足，王四天下。",
        "from": "T09n0278_012:0476b25_24",
        "context_with_next_sentence": true
    },
    {
        "source_sentence": "時，有乞人來詣王所，而自陳曰：『大王！",
        "from": "T09n0278_012:0476b27_25",
        "context_with_next_sentence": true
    },
    {
        "source_sentence": "當知我今衰老，身嬰重疾，煢獨苦厄，無人贍救，生路既窮，必之死地；若得王身，隨所應用，或須手足，或須血肉，或須頭目，或須髓腦，若大王慈仁，矜哀窮老，捨離貪身以救我者，必蒙天施，得全性命。』",
        "from": "T09n0278_012:0476b28_26",
        "context_with_next_sentence": true
    },
    {
        "source_sentence": "菩薩即作是念：『今我此身亦當如彼，會應歸死，無一饒益，宜時捨身，以濟其命。』",
        "from": "T09n0278_012:0476c04_27",
        "context_with_next_sentence": true
    },
    {
        "source_sentence": "念已歡喜，施彼眾生，是為菩薩內施法。",
        "from": "T09n0278_012:0476c06_28",
        "context_with_next_sentence": true
    },
    {
        "source_sentence": "「何等為菩薩外施法？",
        "from": "T09n0278_012:0476c07_29",
        "context_with_next_sentence": true
    },
    {
        "source_sentence": "此菩薩於少壯時，形體端嚴，顏容殊特，澡浴清淨，服上妙衣，嚴飾之具，受灌頂轉輪王位，七寶具足，王四天下。",
        "from": "T09n0278_012:0476c07_30",
        "context_with_next_sentence": true
    },
    {
        "source_sentence": "時，有乞人來詣王所，作如是言：『大王！",
        "from": "T09n0278_012:0476c10_31",
        "context_with_next_sentence": true
    },
    {
        "source_sentence": "當知我今衰老，身又嬰疾，餘命無幾，終此貧苦，而王具足一切快樂。",
        "from": "T09n0278_012:0476c11_0",
        "context_with_next_sentence": true
    },
    {
        "source_sentence": "善哉大王！",
        "from": "T09n0278_012:0476c12_1",
        "context_with_next_sentence": true
    },
    {
        "source_sentence": "願捨天位，哀施於我，我當統領天下，受王福樂。』",
        "from": "T09n0278_012:0476c12_2",
        "context_with_next_sentence": true
    },
    {
        "source_sentence": "菩薩即作是念：『富貴無常，必歸貧賤，若在貧賤，無所饒益，不能滿遂眾生所願；是故，我今宜時捨位，稱悅其意。』",
        "from": "T09n0278_012:0476c14_3",
        "context_with_next_sentence": true
    },
    {
        "source_sentence": "念已歡喜，即捨與之，是為菩薩外施法。",
        "from": "T09n0278_012:0476c16_4",
        "context_with_next_sentence": true
    },
    {
        "source_sentence": "「何等為菩薩內外施法？",
        "from": "T09n0278_012:0476c17_5",
        "context_with_next_sentence": true
    },
    {
        "source_sentence": "此菩薩於少壯時，形體端嚴，顏色殊特，澡浴清淨，服上妙衣，嚴身之具，受灌頂轉輪王位，七寶具足，王四天下。",
        "from": "T09n0278_012:0476c18_6",
        "context_with_next_sentence": true
    },
    {
        "source_sentence": "時，有乞人來詣王所，作如是言：『大王！",
        "from": "T09n0278_012:0476c20_7",
        "context_with_next_sentence": true
    },
    {
        "source_sentence": "當知今我老邁，身又嬰疾，不以衰賤，竊希美號。",
        "from": "T09n0278_012:0476c21_8",
        "context_with_next_sentence": true
    },
    {
        "source_sentence": "善哉大王！",
        "from": "T09n0278_012:0476c22_9",
        "context_with_next_sentence": true
    },
    {
        "source_sentence": "願以王身、七寶、天下、轉輪王位，以授於我，令我具足，受王慶樂。』",
        "from": "T09n0278_012:0476c22_10",
        "context_with_next_sentence": true
    },
    {
        "source_sentence": "菩薩即作是念：『我身財寶，俱非堅固，無常、危脆、磨滅之法。",
        "from": "T09n0278_012:0476c24_11",
        "context_with_next_sentence": true
    },
    {
        "source_sentence": "我今盛壯，富有天下，乞者現前，三事具足；是故，於此不堅固法，當求堅固。』",
        "from": "T09n0278_012:0476c25_12",
        "context_with_next_sentence": true
    },
    {
        "source_sentence": "作是念已，倍大歡喜，即捨內外而施與之，是為菩薩內外施法。",
        "from": "T09n0278_012:0476c27_13",
        "context_with_next_sentence": true
    },
    {
        "source_sentence": "「何等為菩薩一切施法？",
        "from": "T09n0278_012:0476c28_14",
        "context_with_next_sentence": true
    },
    {
        "source_sentence": "此菩薩於少壯時，形體端嚴，顏容殊特，沐浴香湯，服上妙衣，嚴身之具，受灌頂轉輪王位，七寶具足，王四天下。",
        "from": "T09n0278_012:0476c29_15",
        "context_with_next_sentence": true
    },
    {
        "source_sentence": "時，有乞人來詣王所，作如是言：『大王！",
        "from": "T09n0278_012:0477a02_16",
        "context_with_next_sentence": true
    },
    {
        "source_sentence": "當知大王名稱普聞十方，我乃在彼國，服承王問，自遠而來，欲有所請。",
        "from": "T09n0278_012:0477a03_17",
        "context_with_next_sentence": true
    },
    {
        "source_sentence": "善哉大王！",
        "from": "T09n0278_012:0477a05_18",
        "context_with_next_sentence": true
    },
    {
        "source_sentence": "願隨所欲，充滿我意。』",
        "from": "T09n0278_012:0477a05_19",
        "context_with_next_sentence": true
    },
    {
        "source_sentence": "爾時，乞者或求國城、妻子、眷屬、肢節、血肉、頭目、髓腦。",
        "from": "T09n0278_012:0477a06_20",
        "context_with_next_sentence": true
    },
    {
        "source_sentence": "爾時，菩薩作是思惟：『一切恩愛，會當別離，無所饒益，不能果遂眾生諸願。",
        "from": "T09n0278_012:0477a07_21",
        "context_with_next_sentence": true
    },
    {
        "source_sentence": "我今應當離貪貧行，一切速捨，饒益眾生。』",
        "from": "T09n0278_012:0477a09_22",
        "context_with_next_sentence": true
    },
    {
        "source_sentence": "作是念已，倍大歡喜，悉捨一切，惠施眾生，是為菩薩一切施法。",
        "from": "T09n0278_012:0477a10_23",
        "context_with_next_sentence": true
    },
    {
        "source_sentence": "「何等為菩薩修習過去施法？",
        "from": "T09n0278_012:0477a11_24",
        "context_with_next_sentence": true
    },
    {
        "source_sentence": "此菩薩聞過去諸佛菩薩所行具足功德；聞已不著，了達非有，不起妄想，不貪、不味；觀察諸法，心無所猗，諸法如夢，無有堅固，於諸善根，不起有想，心無所著，但為化眾生故，示現其身，廣說道教，欲令眾生成就佛法。",
        "from": "T09n0278_012:0477a12_25",
        "context_with_next_sentence": true
    },
    {
        "source_sentence": "又復觀察過去諸法，十方推求都不可得。",
        "from": "T09n0278_012:0477a17_26",
        "context_with_next_sentence": true
    },
    {
        "source_sentence": "菩薩如是觀已，復作是念：『過去諸法皆悉捨離。』",
        "from": "T09n0278_012:0477a18_27",
        "context_with_next_sentence": true
    },
    {
        "source_sentence": "是為菩薩修習過去施法。",
        "from": "T09n0278_012:0477a19_28",
        "context_with_next_sentence": true
    },
    {
        "source_sentence": "「何等為菩薩修習未來施法？",
        "from": "T09n0278_012:0477a20_29",
        "context_with_next_sentence": true
    },
    {
        "source_sentence": "此菩薩聞未來世諸佛菩薩所行善根，具足功德。",
        "from": "T09n0278_012:0477a21_30",
        "context_with_next_sentence": true
    },
    {
        "source_sentence": "聞已，而不取相，心無所有，不求往生彼方佛剎，無諸求想，不生行願，攝心不散、不味、不厭，不以善根迴向於彼，不為生彼專修善根，亦不廢捨；但因彼境界教化眾生，欲令眾生具足佛法，觀察真實。",
        "from": "T09n0278_012:0477a22_31",
        "context_with_next_sentence": true
    },
    {
        "source_sentence": "此真實法非有處所、非無處所，非內、非外，非遠、非近。",
        "from": "T09n0278_012:0477a27_0",
        "context_with_next_sentence": true
    },
    {
        "source_sentence": "復作是念：『若法非有，不可不捨。』",
        "from": "T09n0278_012:0477a28_1",
        "context_with_next_sentence": true
    },
    {
        "source_sentence": "是為菩薩修習未來施法。",
        "from": "T09n0278_012:0477a29_0",
        "context_with_next_sentence": true
    },
    {
        "source_sentence": "「何等為菩薩修習現在施法？",
        "from": "T09n0278_012:0477a29_1",
        "context_with_next_sentence": true
    },
    {
        "source_sentence": "此菩薩聞四天王、三十三天、夜摩天、兜率陀天、化樂天、他化自在天、梵天、梵身天、梵輔天、梵眷屬天、大梵天、光天、少光天、無量光天、光音天、淨天、少淨天、無量淨天、遍淨天、密身天、少密身天、無量密身天、密果天、不煩天、不熱天、善現天、善見天、色究竟天，聞聲聞、緣覺具足功德。",
        "from": "T09n0278_012:0477b01_2",
        "context_with_next_sentence": true
    },
    {
        "source_sentence": "聞已，心不惑亂，正念不忘，不懈不沒，亦不憂慼，其心寂滅而無所取。",
        "from": "T09n0278_012:0477b07_3",
        "context_with_next_sentence": true
    },
    {
        "source_sentence": "菩薩唯作是念：『一切諸行，皆悉如夢，一切所行，皆非真實，眾生不知，故流轉惡道。』",
        "from": "T09n0278_012:0477b09_4",
        "context_with_next_sentence": true
    },
    {
        "source_sentence": "菩薩於彼，廣為說法，遠離諸惡，成就佛法，修菩薩道，心無惑亂，是為菩薩修習現在施法。",
        "from": "T09n0278_012:0477b11_5",
        "context_with_next_sentence": true
    },
    {
        "source_sentence": "「何等為菩薩究竟施法？",
        "from": "T09n0278_012:0477b13_6",
        "context_with_next_sentence": true
    },
    {
        "source_sentence": "此菩薩摩訶薩有無量眾生，形類不同，往詣其所，作如是言：『我有所須，幸垂周給，我意既足，仁願亦滿。』",
        "from": "T09n0278_012:0477b13_7",
        "context_with_next_sentence": true
    },
    {
        "source_sentence": "菩薩聞是語已，歡喜踊躍，隨其所求，施令滿足。",
        "from": "T09n0278_012:0477b16_8",
        "context_with_next_sentence": true
    },
    {
        "source_sentence": "菩薩摩訶薩內自觀察：從初入胎，不淨微形，胞段諸根，生老病死；又具觀此身：無有真實，無所有相，無慚愧物，賢聖所棄，惡露臭處，猶如死屍，骨節相持，血肉泥塗，九竅之門，常流不淨。",
        "from": "T09n0278_012:0477b17_9",
        "context_with_next_sentence": true
    },
    {
        "source_sentence": "菩薩見身無量過患，乃至不起一念貪惜是身，復作是念：『此身危脆，我當云何既見此身無量過患而生貪著？",
        "from": "T09n0278_012:0477b21_10",
        "context_with_next_sentence": true
    },
    {
        "source_sentence": "應當棄捨，施彼眾生，充滿其願。",
        "from": "T09n0278_012:0477b24_11",
        "context_with_next_sentence": true
    },
    {
        "source_sentence": "我當於此不堅法中，求堅固法，令一切眾生，隨其所願，悉得滿足；開悟示導，皆令逮得清淨法身，住無所住，離身心相。』",
        "from": "T09n0278_012:0477b24_12",
        "context_with_next_sentence": true
    },
    {
        "source_sentence": "是為菩薩摩訶薩第六無盡施藏。",
        "from": "T09n0278_012:0477b27_13",
        "context_with_next_sentence": true
    },
    {
        "source_sentence": "「佛子！",
        "from": "T09n0278_012:0477b28_14",
        "context_with_next_sentence": true
    },
    {
        "source_sentence": "何等為菩薩摩訶薩無盡慧藏？",
        "from": "T09n0278_012:0477b28_15",
        "context_with_next_sentence": true
    },
    {
        "source_sentence": "此菩薩知色苦如實，知色集如實，知色滅如實，知色道如實，知受、想、行、識苦如實，知識集如實，知識滅如實，知識道如實；知無明苦，知無明集，知無明滅，知無明道；知愛苦，知愛集，知愛滅，知愛道；知聲聞，知聲聞法，知聲聞集，知聲聞涅槃；知緣覺，知緣覺法，知緣覺集，知緣覺涅槃；知菩薩，知菩薩法，知菩薩集，知菩薩涅槃。",
        "from": "T09n0278_012:0477b29_16",
        "context_with_next_sentence": true
    },
    {
        "source_sentence": "云何知？",
        "from": "T09n0278_012:0477c08_17",
        "context_with_next_sentence": true
    },
    {
        "source_sentence": "知從業報因緣所造，諸行非我、非堅固、無真實、空無所有，不取諸法堅固之相，不取諸法所有之相，知一切法悉無所有，廣為眾生說真實法。",
        "from": "T09n0278_012:0477c08_18",
        "context_with_next_sentence": true
    },
    {
        "source_sentence": "云何為說？",
        "from": "T09n0278_012:0477c12_0",
        "context_with_next_sentence": true
    },
    {
        "source_sentence": "說一切法不可壞。",
        "from": "T09n0278_012:0477c12_1",
        "context_with_next_sentence": true
    },
    {
        "source_sentence": "何等不可壞？",
        "from": "T09n0278_012:0477c12_2",
        "context_with_next_sentence": true
    },
    {
        "source_sentence": "色不可壞，受、想、行、識不可壞，無明不可壞，聲聞法、緣覺法、菩薩法不可壞。",
        "from": "T09n0278_012:0477c13_0",
        "context_with_next_sentence": true
    },
    {
        "source_sentence": "何以故？",
        "from": "T09n0278_012:0477c14_1",
        "context_with_next_sentence": true
    },
    {
        "source_sentence": "一切諸法不自作，不他作，言語道斷，離一切處，不生、不起、不施、不受、無有心意。",
        "from": "T09n0278_012:0477c14_2",
        "context_with_next_sentence": true
    },
    {
        "source_sentence": "菩薩成就如是等無盡慧藏，以少方便，則能逮得一切諸法善妙方便，自然明達，不由他悟。",
        "from": "T09n0278_012:0477c16_3",
        "context_with_next_sentence": true
    },
    {
        "source_sentence": "此智慧藏有十種不可盡。",
        "from": "T09n0278_012:0477c18_4",
        "context_with_next_sentence": true
    },
    {
        "source_sentence": "何等為十？",
        "from": "T09n0278_012:0477c19_5",
        "context_with_next_sentence": true
    },
    {
        "source_sentence": "多聞善方便不可盡；親近善知識不可盡；演一句法不可盡；入深法界不可盡；入無量智慧莊嚴不可盡；出生、長養諸功德藏，心無憂厭不可盡；入一切陀羅尼門不可盡；分別了知一切眾生語言、音聲不可盡；得普令眾生離諸疑惑不可盡；得一切佛自在示現教化眾生，所行成就不可盡；是為十種不可盡法。",
        "from": "T09n0278_012:0477c19_6",
        "context_with_next_sentence": true
    },
    {
        "source_sentence": "是為菩薩摩訶薩第七無盡慧藏。",
        "from": "T09n0278_012:0477c26_7",
        "context_with_next_sentence": true
    },
    {
        "source_sentence": "菩薩住此無盡慧藏，疾得無上平等正覺。",
        "from": "T09n0278_012:0477c27_8",
        "context_with_next_sentence": true
    },
    {
        "source_sentence": "「佛子！",
        "from": "T09n0278_012:0477c28_9",
        "context_with_next_sentence": true
    },
    {
        "source_sentence": "何等為菩薩摩訶薩無盡念藏？",
        "from": "T09n0278_012:0477c28_10",
        "context_with_next_sentence": true
    },
    {
        "source_sentence": "此菩薩捨離癡冥，憶念過去一生、十生、百生、千生、萬生，乃至阿僧祇不可思議無分齊不可說億那由他生，成劫、壞劫、成壞劫、非一成劫、非一壞劫、非一成壞劫、百劫、千劫、百千億那由他劫，乃至阿僧祇不可思議無分齊不可說億那由他劫；念知一佛名號，乃至不可說不可說諸佛名號；念知授一佛記，乃至授不可說不可說諸佛記；念知一佛出世，乃至念知不可說不可說諸佛出世；念知從一佛所受一修多羅，乃至不可說不可說佛所受不可說不可說修多羅；祇夜、授記、伽陀、因緣、憂陀那、本事、本生、方廣，未曾有譬諭，憂波提舍亦復如是；念知一會眾一時說法，乃至不可說不可說時會說法；念知一根，乃至不可說不可說諸根；念知一煩惱，乃至不可說不可說諸煩惱；念知一三昧，乃至不可說不可說諸三昧。",
        "from": "T09n0278_012:0477c29_11",
        "context_with_next_sentence": true
    },
    {
        "source_sentence": "菩薩作如是念：妙念、淨念、不濁念、遍淨念、離塵念、離種種塵念、離垢念、光曜念、樂念、無障礙念；此菩薩住是念時，一切世間不能嬈亂，諸根清淨，不復染著一切世間，眾魔外道所不能壞，念持一切諸佛法藏，決定明了，未曾錯亂。",
        "from": "T09n0278_012:0478a16_12",
        "context_with_next_sentence": true
    },
    {
        "source_sentence": "是為菩薩摩訶薩第八無盡念藏。",
        "from": "T09n0278_012:0478a22_13",
        "context_with_next_sentence": true
    },
    {
        "source_sentence": "「佛子！",
        "from": "T09n0278_012:0478a23_0",
        "context_with_next_sentence": true
    },
    {
        "source_sentence": "何等為菩薩摩訶薩無盡聞持藏？",
        "from": "T09n0278_012:0478a23_1",
        "context_with_next_sentence": true
    },
    {
        "source_sentence": "此菩薩於諸佛所，聞持一品修多羅，乃至聞持不可說不可說修多羅，未曾忘失一字一句；於一生中而不忘失，乃至不可說不可說生，未曾忘失一字一句；聞持一佛名號，乃至聞持不可說不可說佛名號；聞持一世界名字，乃至聞持不可說不可說世界名字；聞持一劫名字，乃至聞持不可說不可說劫名字；聞持一如來記，乃至聞持不可說不可說如來記；聞持一修多羅，乃至聞持不可說不可說修多羅；聞持一會名字，乃至聞持不可說不可說會名字；聞持一時說法，乃至聞持不可說不可說時說法；聞持一根，乃至聞持不可說不可說諸根；聞持一煩惱，乃至聞持不可說不可說煩惱；聞持一三昧，乃至聞持不可說不可說三昧。",
        "from": "T09n0278_012:0478a23_2",
        "context_with_next_sentence": true
    },
    {
        "source_sentence": "是為菩薩摩訶薩第九甚深無盡聞持藏。",
        "from": "T09n0278_012:0478b09_3",
        "context_with_next_sentence": true
    },
    {
        "source_sentence": "此聞持藏，唯佛境界，餘無能及。",
        "from": "T09n0278_012:0478b10_4",
        "context_with_next_sentence": true
    },
    {
        "source_sentence": "「佛子！",
        "from": "T09n0278_012:0478b11_5",
        "context_with_next_sentence": true
    },
    {
        "source_sentence": "何等為菩薩摩訶薩無盡辯藏？",
        "from": "T09n0278_012:0478b11_6",
        "context_with_next_sentence": true
    },
    {
        "source_sentence": "此菩薩成就甚深智慧，廣為眾生演說諸法，不違一切諸佛經典，說一品法，乃至說不可說不可說品法；說一佛名號，乃至說不可說不可說諸佛名號；說一世界名字、說一佛記、說一修多羅、說一會、說一時、說法、說一根、說一煩惱、說一三昧，乃至說不可說不可說諸三昧；或一日說一句一味法無盡，乃至不可說不可說劫說一句一味法而無窮盡，一切諸劫尚可窮盡，說一句一味不可窮盡。",
        "from": "T09n0278_012:0478b11_7",
        "context_with_next_sentence": true
    },
    {
        "source_sentence": "何以故？",
        "from": "T09n0278_012:0478b21_8",
        "context_with_next_sentence": true
    },
    {
        "source_sentence": "此菩薩成就十種無盡藏故。",
        "from": "T09n0278_012:0478b21_9",
        "context_with_next_sentence": true
    },
    {
        "source_sentence": "成就此藏故，得攝一切法，陀羅尼門現在前，百萬阿僧祇陀羅尼以為眷屬。",
        "from": "T09n0278_012:0478b22_10",
        "context_with_next_sentence": true
    },
    {
        "source_sentence": "此菩薩成就百萬阿僧祇陀羅尼眷屬已，以法光明辯才，廣為眾生演說深法；以廣長舌出妙音聲，充滿一切十方世界，隨順諸根，除滅煩惱，皆令歡喜。",
        "from": "T09n0278_012:0478b23_11",
        "context_with_next_sentence": true
    },
    {
        "source_sentence": "善入一切音聲，於一切文字得不斷辯入，普照法門，說一切眾生，如來種子不可斷故，不捨菩薩一切諸行，心無憂厭。",
        "from": "T09n0278_012:0478b27_12",
        "context_with_next_sentence": true
    },
    {
        "source_sentence": "何以故？",
        "from": "T09n0278_012:0478c01_13",
        "context_with_next_sentence": true
    },
    {
        "source_sentence": "此菩薩成就充滿虛空法界，清淨法身故。",
        "from": "T09n0278_012:0478c01_14",
        "context_with_next_sentence": true
    },
    {
        "source_sentence": "是為菩薩摩訶薩第十無盡辯藏。",
        "from": "T09n0278_012:0478c02_15",
        "context_with_next_sentence": true
    },
    {
        "source_sentence": "此藏無量、無分齊、無間、不可壞、無斷、不可斷、不退轉，甚深無底，以一切法門，入一切佛法。",
        "from": "T09n0278_012:0478c03_16",
        "context_with_next_sentence": true
    },
    {
        "source_sentence": "「佛子！",
        "from": "T09n0278_012:0478c05_17",
        "context_with_next_sentence": true
    },
    {
        "source_sentence": "是為菩薩摩訶薩十種無盡藏，令一切眾生，究竟成就無上菩提。",
        "from": "T09n0278_012:0478c05_18",
        "context_with_next_sentence": true
    },
    {
        "source_sentence": "此藏有十種無盡深法。",
        "from": "T09n0278_012:0478c06_19",
        "context_with_next_sentence": true
    },
    {
        "source_sentence": "何等為十？",
        "from": "T09n0278_012:0478c07_20",
        "context_with_next_sentence": true
    },
    {
        "source_sentence": "饒益一切眾生，善迴向故；不斷本願，一切劫行故；心無量無邊，觀察平等如虛空故；迴向有為，不著無為故；一切法無盡，念念知境界故；大願不可壞，究竟諸力陀羅尼行故；諸佛護念，入一切法如幻化故。",
        "from": "T09n0278_012:0478c07_21",
        "context_with_next_sentence": true
    },
    {
        "source_sentence": "是為十種無盡法，能令一切世間得無盡藏。」",
        "from": "T09n0278_012:0478c12_22",
        "context_with_next_sentence": true
    },
    {
        "source_sentence": "◎大方廣佛華嚴經卷第十二",
        "from": "T09n0278_012:0478c13_23",
        "context_with_next_sentence": false
    }
]