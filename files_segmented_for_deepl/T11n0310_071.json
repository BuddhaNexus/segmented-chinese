[
    {
        "source_sentence": "大寶積經卷第七十一",
        "from": "T11n0310_071:0401a21_0",
        "context_with_next_sentence": true
    },
    {
        "source_sentence": "北齊三藏那連提耶舍譯",
        "from": "T11n0310_071:0401a23_0",
        "context_with_next_sentence": true
    },
    {
        "source_sentence": "菩薩見實會淨居天子讚偈品第二十",
        "from": "T11n0310_071:0401a24_0",
        "context_with_next_sentence": true
    },
    {
        "source_sentence": "三之二",
        "from": "T11n0310_071:0401a25_0",
        "context_with_next_sentence": true
    },
    {
        "source_sentence": "爾時力生天子說偈讚曰：「若諸因緣業，　　及所得果報，　此體性悉空，　　佛說如師子。」",
        "from": "T11n0310_071:0401a26_0",
        "context_with_next_sentence": true
    },
    {
        "source_sentence": "爾時隨順力天子說偈讚曰：「若以業因緣，　　增長於諸果，　兩足尊能知，　　是故佛無等。」",
        "from": "T11n0310_071:0401a29_0",
        "context_with_next_sentence": true
    },
    {
        "source_sentence": "爾時順行力天子說偈讚曰：「修習如是界，　　造作如是業，　當還獲是報，　　佛眼悉能知。」",
        "from": "T11n0310_071:0401b03_0",
        "context_with_next_sentence": true
    },
    {
        "source_sentence": "爾時力起天子說偈讚曰：「修習如是界，　　成就如是性，　佛知諸眾生，　　如觀手五指。」",
        "from": "T11n0310_071:0401b06_0",
        "context_with_next_sentence": true
    },
    {
        "source_sentence": "爾時力行天子說偈讚曰：「修習如是界，　　還值如是友，　如是相親近，　　勝丈夫悉知。」",
        "from": "T11n0310_071:0401b09_0",
        "context_with_next_sentence": true
    },
    {
        "source_sentence": "爾時力加天子說偈讚曰：「加持於彼界，　　導師能了知，　親近於諸友，　　人尊悉照見。」",
        "from": "T11n0310_071:0401b12_0",
        "context_with_next_sentence": true
    },
    {
        "source_sentence": "爾時決定界天子說偈讚曰：「彼界彼要期，　　彼友彼相應，　佛悉決定知，　　故能除疑惑。」",
        "from": "T11n0310_071:0401b15_0",
        "context_with_next_sentence": true
    },
    {
        "source_sentence": "爾時正定界天子說偈讚曰：「彼界彼相續，　　隨所住世間，　所行及諸趣，　　勝人皆悉知。」",
        "from": "T11n0310_071:0401b18_0",
        "context_with_next_sentence": true
    },
    {
        "source_sentence": "爾時學界天子說偈讚曰：「於彼諸界中，　　導師智能知，　彼智體性空，　　勝智如是說。」",
        "from": "T11n0310_071:0401b21_0",
        "context_with_next_sentence": true
    },
    {
        "source_sentence": "爾時乘界天子說偈讚曰：「修習於彼界，　　隨機時住世，　佛悉如實知，　　故號無比身。」",
        "from": "T11n0310_071:0401b24_0",
        "context_with_next_sentence": true
    },
    {
        "source_sentence": "爾時隨順界天子說偈讚曰：「修習於彼界，　　隨所得功德，　依因及果報，　　佛知悉無餘。」",
        "from": "T11n0310_071:0401b27_0",
        "context_with_next_sentence": true
    },
    {
        "source_sentence": "爾時共界住天子說偈讚曰：「隨所修習界，　　隨其所向道，　佛悉知無餘，　　故為智所敬。」",
        "from": "T11n0310_071:0401c01_0",
        "context_with_next_sentence": true
    },
    {
        "source_sentence": "爾時智行天子說偈讚曰：「隨所修習界，　　隨其所向道，　佛知眾生行，　　故號學智者。」",
        "from": "T11n0310_071:0401c04_0",
        "context_with_next_sentence": true
    },
    {
        "source_sentence": "爾時行無畏天子說偈讚曰：「正定及邪定，　　及不定眾生，　於此三聚中，　　佛能決定知。」",
        "from": "T11n0310_071:0401c07_0",
        "context_with_next_sentence": true
    },
    {
        "source_sentence": "爾時乘行天子說偈讚曰：「若正定眾生，　　堪趣涅槃者，　佛為世間日，　　於中智無礙。」",
        "from": "T11n0310_071:0401c10_0",
        "context_with_next_sentence": true
    },
    {
        "source_sentence": "爾時解脫行天子說偈讚曰：「若有諸眾生，　　住於不定聚，　墮於諸惡道，　　亦為說涅槃。」",
        "from": "T11n0310_071:0401c13_0",
        "context_with_next_sentence": true
    },
    {
        "source_sentence": "爾時力期會天子說偈讚曰：「佛者但假名，　　力智亦如是，　及四無畏等，　　但隨言說有。」",
        "from": "T11n0310_071:0401c16_0",
        "context_with_next_sentence": true
    },
    {
        "source_sentence": "爾時見實天子說偈讚曰：「無佛及佛法，　　亦無餘智聚，　顯示第一義，　　如來如實知。」",
        "from": "T11n0310_071:0401c19_0",
        "context_with_next_sentence": true
    },
    {
        "source_sentence": "爾時力住天子說偈讚曰：「住於佛法力，　　因是得無畏，　自在隨所欲，　　悉是諸佛子。」",
        "from": "T11n0310_071:0401c22_0",
        "context_with_next_sentence": true
    },
    {
        "source_sentence": "爾時法無畏天子說偈讚曰：「世諦及真諦，　　顯示此二種，　彼於真諦中，　　言說不可得。」",
        "from": "T11n0310_071:0401c25_0",
        "context_with_next_sentence": true
    },
    {
        "source_sentence": "爾時智尊天子說偈讚曰：「法言說各異，　　法相亦復異，　是言說無相，　　佛智是法相。」",
        "from": "T11n0310_071:0401c28_0",
        "context_with_next_sentence": true
    },
    {
        "source_sentence": "爾時行精進天子說偈讚曰：「非處不定眾，　　或向於異趣，　邪定一切處，　　大牟尼悉知。」",
        "from": "T11n0310_071:0402a02_0",
        "context_with_next_sentence": true
    },
    {
        "source_sentence": "爾時信力天子說偈讚曰：「修習於彼界，　　如起信樂心，　見貪以為淨，　　牟尼悉了知。」",
        "from": "T11n0310_071:0402a05_0",
        "context_with_next_sentence": true
    },
    {
        "source_sentence": "爾時不淨乘天子說偈讚曰：「不實妄分別，　　增長貪欲界，　信則行彼道，　　牟尼如實知。」",
        "from": "T11n0310_071:0402a08_0",
        "context_with_next_sentence": true
    },
    {
        "source_sentence": "爾時慈乘行天子說偈讚曰：「不實妄分別，　　增長瞋恚界，　信則乘彼道，　　牟尼悉了知。」",
        "from": "T11n0310_071:0402a11_0",
        "context_with_next_sentence": true
    },
    {
        "source_sentence": "爾時乘因緣道天子說偈讚曰：「不實妄分別，　　增長愚癡界，　信則乘彼道，　　牟尼悉了知。」",
        "from": "T11n0310_071:0402a14_0",
        "context_with_next_sentence": true
    },
    {
        "source_sentence": "爾時乘捨天子說偈讚曰：「有不活畏者，　　增長於嫉妬，　信彼則習行，　　牟尼悉了知。」",
        "from": "T11n0310_071:0402a17_0",
        "context_with_next_sentence": true
    },
    {
        "source_sentence": "爾時習近善知識天子說偈讚曰：「近於善惡友，　　還增彼惡界，　還成於彼信，　　瞿曇悉了知。」",
        "from": "T11n0310_071:0402a20_0",
        "context_with_next_sentence": true
    },
    {
        "source_sentence": "爾時識堅固天子說偈讚曰：「流轉於世間，　　隨所修習界，　隨順信於彼，　　佛知悉無餘。」",
        "from": "T11n0310_071:0402a23_0",
        "context_with_next_sentence": true
    },
    {
        "source_sentence": "爾時行堅固天子說偈讚曰：「流轉於生死，　　修習如是行，　隨順信於彼，　　佛知悉無餘。」",
        "from": "T11n0310_071:0402a26_0",
        "context_with_next_sentence": true
    },
    {
        "source_sentence": "爾時信根天子說偈讚曰：「若有諸眾生，　　隨所修習界，　佛悉能了知，　　故號無礙智。」",
        "from": "T11n0310_071:0402a29_0",
        "context_with_next_sentence": true
    },
    {
        "source_sentence": "爾時根行天子說偈讚曰：「佛了知諸根，　　隨其方便起，　攀緣及境界，　　隨所入如生。」",
        "from": "T11n0310_071:0402b03_0",
        "context_with_next_sentence": true
    },
    {
        "source_sentence": "爾時乘根天子說偈讚曰：「身苦所逼迫，　　由貪著渴愛，　斷滅諸渴愛，　　唯佛智為勝。」",
        "from": "T11n0310_071:0402b06_0",
        "context_with_next_sentence": true
    },
    {
        "source_sentence": "爾時根境界天子說偈讚曰：「教下根眾生，　　遠離於色愛，　教利者觀察，　　兩足尊所說。」",
        "from": "T11n0310_071:0402b09_0",
        "context_with_next_sentence": true
    },
    {
        "source_sentence": "爾時根勝天子說偈讚曰：「下根住空閑，　　能滅於貪欲，　正觀於渴愛，　　兩足尊能知。」",
        "from": "T11n0310_071:0402b12_0",
        "context_with_next_sentence": true
    },
    {
        "source_sentence": "爾時根決定天子說偈讚曰：「於先起愛欲，　　佛觀無所得，　知無知寂滅，　　故名為勝根。」",
        "from": "T11n0310_071:0402b15_0",
        "context_with_next_sentence": true
    },
    {
        "source_sentence": "爾時不離根天子說偈讚曰：「遠離不忿怒，　　是離瞋對治，　是下根所行，　　佛知眾生欲。」",
        "from": "T11n0310_071:0402b18_0",
        "context_with_next_sentence": true
    },
    {
        "source_sentence": "爾時信根天子說偈讚曰：「行慈除瞋恚，　　能起眾生智，　彼能滅恚界，　　人尊悉能知。」",
        "from": "T11n0310_071:0402b21_0",
        "context_with_next_sentence": true
    },
    {
        "source_sentence": "爾時求根天子說偈讚曰：「不瞋無過惡，　　慈行性寂滅，　淨穢不可得，　　故號人中尊。」",
        "from": "T11n0310_071:0402b24_0",
        "context_with_next_sentence": true
    },
    {
        "source_sentence": "爾時根順行天子說偈讚曰：「行於邪分別，　　為他說邪行，　惑重無方便，　　佛見倒解脫。」",
        "from": "T11n0310_071:0402b27_0",
        "context_with_next_sentence": true
    },
    {
        "source_sentence": "爾時智起天子說偈讚曰：「貪瞋恚癡等，　　取著於前事，　違彼得智明，　　大名稱悉知。」",
        "from": "T11n0310_071:0402c01_0",
        "context_with_next_sentence": true
    },
    {
        "source_sentence": "爾時離智愛天子說偈讚曰：「貪瞋及愚癡，　　及明闇事中，　其性不可得，　　兩足尊悉知。」",
        "from": "T11n0310_071:0402c04_0",
        "context_with_next_sentence": true
    },
    {
        "source_sentence": "爾時持威德天子說偈讚曰：「眾生所得智，　　隨得智多少，　隨所成智器，　　如來悉能知。」",
        "from": "T11n0310_071:0402c07_0",
        "context_with_next_sentence": true
    },
    {
        "source_sentence": "爾時求根天子說偈讚曰：「以智知於智，　　遠離諸煩惱，　天人師悉知，　　故我稽首禮。」",
        "from": "T11n0310_071:0402c10_0",
        "context_with_next_sentence": true
    },
    {
        "source_sentence": "爾時一向樂根天子說偈讚曰：「國土及時節，　　觀察法方便，　煩惱穢及淨，　　如來悉知空。」",
        "from": "T11n0310_071:0402c13_0",
        "context_with_next_sentence": true
    },
    {
        "source_sentence": "爾時智幢天子說偈讚曰：「眾生根欲信，　　上中下差別，　縛解及智慧，　　悉見無覺知。」",
        "from": "T11n0310_071:0402c16_0",
        "context_with_next_sentence": true
    },
    {
        "source_sentence": "爾時根幢天子說偈讚曰：「諸根上中下，　　煩惱智及受，　調伏不調伏，　　佛說悉無相。」",
        "from": "T11n0310_071:0402c19_0",
        "context_with_next_sentence": true
    },
    {
        "source_sentence": "爾時修根天子說偈讚曰：「禪解脫煩惱，　　正受三摩提，　起清淨眾生，　　如來悉能知。」",
        "from": "T11n0310_071:0402c22_0",
        "context_with_next_sentence": true
    },
    {
        "source_sentence": "爾時力速疾天子說偈讚曰：「得禪寂滅故，　　於諸法自性，　悉皆能了知，　　故號一切智。」",
        "from": "T11n0310_071:0402c25_0",
        "context_with_next_sentence": true
    },
    {
        "source_sentence": "爾時力鎧天子說偈讚曰：「若法及自性，　　能說於此法，　能如實正受，　　故不著三世。」",
        "from": "T11n0310_071:0402c28_0",
        "context_with_next_sentence": true
    },
    {
        "source_sentence": "爾時樂力天子說偈讚曰：「煩惱邪分別，　　起生於四種，　能知業所生，　　故號無比人。」",
        "from": "T11n0310_071:0403a02_0",
        "context_with_next_sentence": true
    },
    {
        "source_sentence": "爾時知力天子說偈讚曰：「能知清淨法，　　對治於煩惱，　能宣說於業，　　故號佛無比。」",
        "from": "T11n0310_071:0403a05_0",
        "context_with_next_sentence": true
    },
    {
        "source_sentence": "爾時力士天子說偈讚曰：「於禪解脫起，　　三摩提正受，　煩惱及清淨，　　佛悉說虛假。」",
        "from": "T11n0310_071:0403a08_0",
        "context_with_next_sentence": true
    },
    {
        "source_sentence": "爾時力生天子說偈讚曰：「禪解脫清淨，　　三昧及正受，　彼從不逸生，　　佛於此悉知。」",
        "from": "T11n0310_071:0403a11_0",
        "context_with_next_sentence": true
    },
    {
        "source_sentence": "爾時力增長天子說偈讚曰：「大雄於此中，　　能於禪等轉，　知入捨無礙，　　如風行於空。」",
        "from": "T11n0310_071:0403a14_0",
        "context_with_next_sentence": true
    },
    {
        "source_sentence": "爾時知前際天子說偈讚曰：「於無數億劫，　　住於諸有中，　不為有過染，　　故號勝丈夫。」",
        "from": "T11n0310_071:0403a17_0",
        "context_with_next_sentence": true
    },
    {
        "source_sentence": "爾時住前際天子說偈讚曰：「於無數億佛，　　已曾修供養，　為求無上道，　　是故我歸依。」",
        "from": "T11n0310_071:0403a20_0",
        "context_with_next_sentence": true
    },
    {
        "source_sentence": "爾時見前際天子說偈讚曰：「曾於過去世，　　種種奉施佛，　於其種種辯，　　人尊悉獲得。」",
        "from": "T11n0310_071:0403a23_0",
        "context_with_next_sentence": true
    },
    {
        "source_sentence": "爾時前際善巧天子說偈讚曰：「昔流轉世間，　　如法學如行，　曾見無量佛，　　故能深解法。」",
        "from": "T11n0310_071:0403a26_0",
        "context_with_next_sentence": true
    },
    {
        "source_sentence": "爾時學前際天子說偈讚曰：「諸佛法王所，　　大雄昔修行，　於佛邊學已，　　故禮知眾行。」",
        "from": "T11n0310_071:0403a29_0",
        "context_with_next_sentence": true
    },
    {
        "source_sentence": "爾時本方便具足天子說偈讚曰：「於無量億劫，　　無邊諸佛行，　修行勝精進，　　為求佛智故。」",
        "from": "T11n0310_071:0403b03_0",
        "context_with_next_sentence": true
    },
    {
        "source_sentence": "爾時本方便決定天子說偈讚曰：「一切法決定，　　多億劫觀察，　一切法無入，　　但說緣和合。」",
        "from": "T11n0310_071:0403b06_0",
        "context_with_next_sentence": true
    },
    {
        "source_sentence": "爾時思前際天子說偈讚曰：「於無量億劫，　　導師曾修行，　知於處非處，　　故名解世間。」",
        "from": "T11n0310_071:0403b09_0",
        "context_with_next_sentence": true
    },
    {
        "source_sentence": "爾時簡擇前際天子說偈讚曰：「住於處非處，　　觀察於業因，　界根禪解脫，　　佛悉能知彼。」",
        "from": "T11n0310_071:0403b12_0",
        "context_with_next_sentence": true
    },
    {
        "source_sentence": "爾時觀察前際天子說偈讚曰：「過去曾觀察，　　增長智慧力，　十力大雄猛，　　以智觀世間。」",
        "from": "T11n0310_071:0403b15_0",
        "context_with_next_sentence": true
    },
    {
        "source_sentence": "爾時前際境界天子說偈讚曰：「大雄本修行，　　知一切眾生，　淨行不淨行，　　故能治眾生。」",
        "from": "T11n0310_071:0403b18_0",
        "context_with_next_sentence": true
    },
    {
        "source_sentence": "爾時觀察前際行天子說偈讚曰：「先觀於眾生，　　過去之所行，　信樂及與界，　　然後治眾生。」",
        "from": "T11n0310_071:0403b21_0",
        "context_with_next_sentence": true
    },
    {
        "source_sentence": "爾時信力天子說偈讚曰：「我今信如來，　　不可思議劫，　觀察本所行，　　心悉無所著。」",
        "from": "T11n0310_071:0403b24_0",
        "context_with_next_sentence": true
    },
    {
        "source_sentence": "爾時智信天子說偈讚曰：「於無數億劫，　　思佛昔所行，　善男子無能，　　測盡如來德。」",
        "from": "T11n0310_071:0403b27_0",
        "context_with_next_sentence": true
    },
    {
        "source_sentence": "爾時觀後際善巧天子說偈讚曰：「如來以佛眼，　　觀十方眾生，　初生及與死，　　種種業相應。」",
        "from": "T11n0310_071:0403c01_0",
        "context_with_next_sentence": true
    },
    {
        "source_sentence": "爾時學後際天子說偈讚曰：「若因及以業，　　隨趣向佛道，　牟尼悉知彼，　　故號一切智。」",
        "from": "T11n0310_071:0403c04_0",
        "context_with_next_sentence": true
    },
    {
        "source_sentence": "爾時識生死天子說偈讚曰：「若眾生以界，　　熏習造諸業，　眾生及業習，　　佛了知無覺。」",
        "from": "T11n0310_071:0403c07_0",
        "context_with_next_sentence": true
    },
    {
        "source_sentence": "爾時知生死天子說偈讚曰：「近如是朋友，　　造作如是業，　趣向如是道，　　牟尼悉了知。」",
        "from": "T11n0310_071:0403c10_0",
        "context_with_next_sentence": true
    },
    {
        "source_sentence": "爾時所須善巧天子說偈讚曰：「能知於所須，　　隨其如作業，　如是作業已，　　如來悉了知。」",
        "from": "T11n0310_071:0403c13_0",
        "context_with_next_sentence": true
    },
    {
        "source_sentence": "爾時事善巧天子說偈讚曰：「依於如是事，　　造作如是業，　佛悉能知彼，　　皆是佛境界。」",
        "from": "T11n0310_071:0403c16_0",
        "context_with_next_sentence": true
    },
    {
        "source_sentence": "爾時知事天子說偈讚曰：「隨所執著事，　　能有所造作，　佛了諸根故，　　悉能知彼業。」",
        "from": "T11n0310_071:0403c19_0",
        "context_with_next_sentence": true
    },
    {
        "source_sentence": "爾時智善巧天子說偈讚曰：「若智及與事，　　佛知彼妄想，　隨彼如執著，　　佛亦知無餘。」",
        "from": "T11n0310_071:0403c22_0",
        "context_with_next_sentence": true
    },
    {
        "source_sentence": "爾時修作善巧天子說偈讚曰：「隨執著造業，　　由於煩惱故，　佛悉能知彼，　　故為世間歸。」",
        "from": "T11n0310_071:0403c25_0",
        "context_with_next_sentence": true
    },
    {
        "source_sentence": "爾時趣善巧天子說偈讚曰：「隨趣如造業，　　隨業得彼果，　隨所緣作業，　　佛眼悉了知。」",
        "from": "T11n0310_071:0403c28_0",
        "context_with_next_sentence": true
    },
    {
        "source_sentence": "爾時攀緣善巧天子說偈讚曰：「能知於所緣，　　隨緣業成熟，　於諸趣受報，　　佛悉知無失。」",
        "from": "T11n0310_071:0404a02_0",
        "context_with_next_sentence": true
    },
    {
        "source_sentence": "爾時習氣善巧天子說偈讚曰：「知惡業習氣，　　善業亦復然，　知過去所行，　　眾生趣趣中。」",
        "from": "T11n0310_071:0404a05_0",
        "context_with_next_sentence": true
    },
    {
        "source_sentence": "爾時業善巧天子說偈讚曰：「能知三種業，　　現未及過去，　眾生於趣中，　　凡於中迷惑。」",
        "from": "T11n0310_071:0404a08_0",
        "context_with_next_sentence": true
    },
    {
        "source_sentence": "爾時報善巧天子說偈讚曰：「少作得多報，　　多作得少報，　及知多少等，　　外道於中惑。」",
        "from": "T11n0310_071:0404a11_0",
        "context_with_next_sentence": true
    },
    {
        "source_sentence": "爾時學業天子說偈讚曰：「知於現報業，　　亦知生報業，　及以後報業，　　佛眼悉能了。」",
        "from": "T11n0310_071:0404a14_0",
        "context_with_next_sentence": true
    },
    {
        "source_sentence": "爾時知現法業天子說偈讚曰：「若現世作業，　　現在則受報，　佛悉能了知，　　凡夫不能解。」",
        "from": "T11n0310_071:0404a17_0",
        "context_with_next_sentence": true
    },
    {
        "source_sentence": "爾時知生報天子說偈讚曰：「若作如是業，　　於異生得報，　彼大智悉知，　　眾生不能了。」",
        "from": "T11n0310_071:0404a20_0",
        "context_with_next_sentence": true
    },
    {
        "source_sentence": "爾時知後報天子說偈讚曰：「若業多億劫，　　然後得受報，　或復過於彼，　　如來悉了知。」",
        "from": "T11n0310_071:0404a23_0",
        "context_with_next_sentence": true
    },
    {
        "source_sentence": "爾時知業不熟天子說偈讚曰：「若所造作業，　　其業緣未熟，　未得於果報，　　如來悉了知。」",
        "from": "T11n0310_071:0404a26_0",
        "context_with_next_sentence": true
    },
    {
        "source_sentence": "爾時觀業未熟天子說偈讚曰：「如來善觀業，　　若業相應時，　生於諸眾生，　　悉皆能善說。」",
        "from": "T11n0310_071:0404a29_0",
        "context_with_next_sentence": true
    },
    {
        "source_sentence": "爾時善知業熟天子說偈讚曰：「彼業若成熟，　　能與當來報，　佛能如實知，　　亦知彼智空。」",
        "from": "T11n0310_071:0404b03_0",
        "context_with_next_sentence": true
    },
    {
        "source_sentence": "爾時業熟決定天子說偈讚曰：「一切智了達，　　輕業及以重，　能知眾生欲，　　故得為我尊。」",
        "from": "T11n0310_071:0404b06_0",
        "context_with_next_sentence": true
    },
    {
        "source_sentence": "爾時知業輕重天子說偈讚曰：「趣惡道眾生，　　隨其業如見，　彼業若輕重，　　智者悉了知。」",
        "from": "T11n0310_071:0404b09_0",
        "context_with_next_sentence": true
    },
    {
        "source_sentence": "爾時知眾生行天子說偈讚曰：「見眾生所行，　　及輕重諸業，　雄猛隨順知，　　外道不能了。」",
        "from": "T11n0310_071:0404b12_0",
        "context_with_next_sentence": true
    },
    {
        "source_sentence": "爾時觀眾生行天子說偈讚曰：「觀於眾生行，　　宣說於業報，　如器恒河水，　　投鹽於一兩。」",
        "from": "T11n0310_071:0404b15_0",
        "context_with_next_sentence": true
    },
    {
        "source_sentence": "爾時學業天子說偈讚曰：「若受於思業，　　佛說業究竟，　亦學無學報，　　勝仙已宣說。」",
        "from": "T11n0310_071:0404b18_0",
        "context_with_next_sentence": true
    },
    {
        "source_sentence": "爾時樂佛智天子說偈讚曰：「佛勝眼所見，　　三界中愚智，　隨業受於報，　　見微細頂禮。」",
        "from": "T11n0310_071:0404b21_0",
        "context_with_next_sentence": true
    },
    {
        "source_sentence": "爾時說業盡天子說偈讚曰：「生死眾生所，　　世尊大導師，　悉了知無餘，　　故禮智無畏。」",
        "from": "T11n0310_071:0404b24_0",
        "context_with_next_sentence": true
    },
    {
        "source_sentence": "爾時無所得天子說偈讚曰：「若業生及死，　　眾生各趣趣，　彼報由如夢，　　兩足尊悉知。」",
        "from": "T11n0310_071:0404b27_0",
        "context_with_next_sentence": true
    },
    {
        "source_sentence": "爾時求煩惱天子說偈讚曰：「貪欲瞋恚癡，　　兩足尊悉盡，　猶如夢渴人，　　飲於清冷水。」",
        "from": "T11n0310_071:0404c01_0",
        "context_with_next_sentence": true
    },
    {
        "source_sentence": "爾時離分別天子說偈讚曰：「從於分別生，　　貪欲瞋恚癡，　猶如夢中戲，　　歸命勝說者。」",
        "from": "T11n0310_071:0404c04_0",
        "context_with_next_sentence": true
    },
    {
        "source_sentence": "爾時滅分別天子說偈讚曰：「若滅於分別，　　則名盡煩惱，　如夢見雲散，　　人尊顯現此。」",
        "from": "T11n0310_071:0404c07_0",
        "context_with_next_sentence": true
    },
    {
        "source_sentence": "爾時觀察漏盡天子說偈讚曰：「如夢見天雨，　　起漏亦如是，　大雄能顯示，　　起漏之因緣。」",
        "from": "T11n0310_071:0404c10_0",
        "context_with_next_sentence": true
    },
    {
        "source_sentence": "爾時觀察夢天子說偈讚曰：「如夢見大雨，　　起漏亦如是，　大雄能顯示，　　凡迷惑生漏。」",
        "from": "T11n0310_071:0404c13_0",
        "context_with_next_sentence": true
    },
    {
        "source_sentence": "爾時觀如夢天子說偈讚曰：「如夢見天雨，　　隨順起諸漏，　大雄能顯示，　　凡迷生諸漏。」",
        "from": "T11n0310_071:0404c16_0",
        "context_with_next_sentence": true
    },
    {
        "source_sentence": "爾時如自性知天子說偈讚曰：「如女夢生子，　　生已還復死，　生喜亦生悲，　　佛觀世亦然。」",
        "from": "T11n0310_071:0404c19_0",
        "context_with_next_sentence": true
    },
    {
        "source_sentence": "爾時思量夢天子說偈讚曰：「如夢見斬首，　　盡漏亦如是，　自解亦教他，　　故禮悉解者。」",
        "from": "T11n0310_071:0404c22_0",
        "context_with_next_sentence": true
    },
    {
        "source_sentence": "爾時修習慧天子說偈讚曰：「見法能解了，　　如夢遇愛事，　遠離彼非實，　　如是悅世間。」",
        "from": "T11n0310_071:0404c25_0",
        "context_with_next_sentence": true
    },
    {
        "source_sentence": "爾時智心天子說偈讚曰：「聞於如來法，　　以空法自悅，　如夢中說夢，　　如是曉世間。」",
        "from": "T11n0310_071:0404c28_0",
        "context_with_next_sentence": true
    },
    {
        "source_sentence": "爾時欣喜意天子說偈讚曰：「禪定者能令，　　世間天人喜，　觀察於諸趣，　　猶如鏡中像。」",
        "from": "T11n0310_071:0405a02_0",
        "context_with_next_sentence": true
    },
    {
        "source_sentence": "爾時決定慧天子說偈讚曰：「聞於如來法，　　由如箜篌音，　渡人天疑海，　　故禮人中王。」",
        "from": "T11n0310_071:0405a05_0",
        "context_with_next_sentence": true
    },
    {
        "source_sentence": "爾時幻喜天子說偈讚曰：「如人作幻化，　　迷惑於愚人，　智者終不迷，　　知幻不實故。」",
        "from": "T11n0310_071:0405a08_0",
        "context_with_next_sentence": true
    },
    {
        "source_sentence": "爾時除相天子說偈讚曰：「觀於一切世，　　猶如夢作幻，　我於中無疑，　　以聞佛法故。」",
        "from": "T11n0310_071:0405a11_0",
        "context_with_next_sentence": true
    },
    {
        "source_sentence": "爾時學幻天子說偈讚曰：「如幻師作幻，　　自於幻不迷，　以知幻虛故，　　佛觀世亦然。」",
        "from": "T11n0310_071:0405a14_0",
        "context_with_next_sentence": true
    },
    {
        "source_sentence": "爾時觀妄想天子說偈讚曰：「妄想生世間，　　大導師悉知，　如精進念佛，　　夢中即見佛。」",
        "from": "T11n0310_071:0405a17_0",
        "context_with_next_sentence": true
    },
    {
        "source_sentence": "爾時滅妄想天子說偈讚曰：「非事能生欲，　　皆由妄想起，　不實妄起欲，　　人尊如實知。」",
        "from": "T11n0310_071:0405a20_0",
        "context_with_next_sentence": true
    },
    {
        "source_sentence": "爾時識解天子說偈讚曰：「猶如深谷聲，　　其響無有實，　是故不著世，　　如是觀世間。」",
        "from": "T11n0310_071:0405a23_0",
        "context_with_next_sentence": true
    },
    {
        "source_sentence": "爾時說善巧天子說偈讚曰：「彼聲無有實，　　而於中聽聞，　人尊宣說此，　　救拔諸凡愚。」",
        "from": "T11n0310_071:0405a26_0",
        "context_with_next_sentence": true
    },
    {
        "source_sentence": "爾時如說行善巧天子說偈讚曰：「於法別義中，　　眾生異妄取，　能行者知法，　　於中除疑惑。」",
        "from": "T11n0310_071:0405a29_0",
        "context_with_next_sentence": true
    },
    {
        "source_sentence": "爾時順義行天子說偈讚曰：「若義及法實，　　無有能了者，　無說亦無證，　　牟尼作是說。」",
        "from": "T11n0310_071:0405b03_0",
        "context_with_next_sentence": true
    },
    {
        "source_sentence": "爾時法假名行天子說偈讚曰：「煩惱垢漏習，　　皆想妄分別，　穢污及清淨，　　但假名言說。」",
        "from": "T11n0310_071:0405b06_0",
        "context_with_next_sentence": true
    },
    {
        "source_sentence": "爾時分別善巧天子說偈讚曰：「一切但名字，　　謂煩惱漏等，　穢污及清淨，　　大智之所說。」",
        "from": "T11n0310_071:0405b09_0",
        "context_with_next_sentence": true
    },
    {
        "source_sentence": "爾時無依慧天子說偈讚曰：「於三界不著，　　其心如虛空，　離惡真福田，　　頂禮心寂滅。」",
        "from": "T11n0310_071:0405b12_0",
        "context_with_next_sentence": true
    },
    {
        "source_sentence": "爾時不下劣天子說偈讚曰：「非色非非色，　　非欲非涅槃，　佛心無所依，　　其猶如虛空。」",
        "from": "T11n0310_071:0405b15_0",
        "context_with_next_sentence": true
    },
    {
        "source_sentence": "爾時無欲天子說偈讚曰：「離於欲界愛，　　色無色亦然，　解脫於貪礙，　　頂禮愛盡者。」",
        "from": "T11n0310_071:0405b18_0",
        "context_with_next_sentence": true
    },
    {
        "source_sentence": "爾時遠離愛天子說偈讚曰：「於有無有中，　　佛永斷遠離，　於三界無著，　　頂禮牟尼王。」",
        "from": "T11n0310_071:0405b21_0",
        "context_with_next_sentence": true
    },
    {
        "source_sentence": "爾時障愛天子說偈讚曰：「障蔽於三界，　　行於丈夫行，　能解脫眾生，　　歸命救濟者。」",
        "from": "T11n0310_071:0405b24_0",
        "context_with_next_sentence": true
    },
    {
        "source_sentence": "爾時解脫渴愛天子說偈讚曰：「遠離於結使，　　於後盡生滅，　身心皆清淨，　　頂禮無熱親。」",
        "from": "T11n0310_071:0405b27_0",
        "context_with_next_sentence": true
    },
    {
        "source_sentence": "爾時知自性天子說偈讚曰：「大雄解自在，　　知法中無事，　無縛亦無解，　　頂禮見實者。」",
        "from": "T11n0310_071:0405c01_0",
        "context_with_next_sentence": true
    },
    {
        "source_sentence": "爾時出瘀泥天子說偈讚曰：「遠離愛欲泥，　　亦離於諸有，　無取亦無捨，　　頂禮盡後有。」",
        "from": "T11n0310_071:0405c04_0",
        "context_with_next_sentence": true
    },
    {
        "source_sentence": "爾時吐棄資緣天子說偈讚曰：「棄垢及資緣，　　捨罪亦遠愛，　亦離於諸蓋，　　歸命大導師。」",
        "from": "T11n0310_071:0405c07_0",
        "context_with_next_sentence": true
    },
    {
        "source_sentence": "爾時棄欲天子說偈讚曰：「棄捨利不利，　　無著行決定，　出離於魔網，　　頂禮無著者。」",
        "from": "T11n0310_071:0405c10_0",
        "context_with_next_sentence": true
    },
    {
        "source_sentence": "爾時樂利益天子說偈讚曰：「若自及他道，　　遠離惱熱者，　大雄見彼道，　　頂禮無礙見。」",
        "from": "T11n0310_071:0405c13_0",
        "context_with_next_sentence": true
    },
    {
        "source_sentence": "爾時得名稱天子說偈讚曰：「與佛智相應，　　如說如觀者，　彼能除煩惱，　　頂禮解世間。」",
        "from": "T11n0310_071:0405c16_0",
        "context_with_next_sentence": true
    },
    {
        "source_sentence": "爾時無畏天子說偈讚曰：「於諸法決定，　　無能當對者，　師子吼無畏，　　智海吼亦然。」",
        "from": "T11n0310_071:0405c19_0",
        "context_with_next_sentence": true
    },
    {
        "source_sentence": "爾時一切處無所畏天子說偈讚曰：「善度一切處，　　遠離諸毒箭，　無畏不怯弱，　　我禮最勝者。」",
        "from": "T11n0310_071:0405c22_0",
        "context_with_next_sentence": true
    },
    {
        "source_sentence": "爾時無所希天子說偈讚曰：「非天乾闥婆，　　非魔及與梵，　能有難問者，　　故佛如師子。」",
        "from": "T11n0310_071:0405c25_0",
        "context_with_next_sentence": true
    },
    {
        "source_sentence": "爾時師子遊步天子說偈讚曰：「佛於法無畏，　　曉了諸法故，　無礙故無著，　　無能難問者。」",
        "from": "T11n0310_071:0405c28_0",
        "context_with_next_sentence": true
    },
    {
        "source_sentence": "爾時無怖天子說偈讚曰：「如山林師子，　　無怖亦無畏，　摧伏諸禽獸，　　林中而大吼。",
        "from": "T11n0310_071:0406a02_0",
        "context_with_next_sentence": true
    },
    {
        "source_sentence": "　世尊如是吼，　　驚怖諸外道，　天龍乾闥婆，　　不見敵對者。」",
        "from": "T11n0310_071:0406a05_0",
        "context_with_next_sentence": true
    },
    {
        "source_sentence": "爾時一切處超勝天子說偈讚曰：「一切三界中，　　悉皆都無有，　力敵於佛者，　　故為我歸依。」",
        "from": "T11n0310_071:0406a07_0",
        "context_with_next_sentence": true
    },
    {
        "source_sentence": "爾時師子慧天子說偈讚曰：「大智見一切，　　於諸法無畏，　世間無與等，　　我禮無所畏。」",
        "from": "T11n0310_071:0406a10_0",
        "context_with_next_sentence": true
    },
    {
        "source_sentence": "爾時稱順生天子說偈讚曰：「自知是正覺，　　如法無能難，　若有能難者，　　世間悉無有。」",
        "from": "T11n0310_071:0406a13_0",
        "context_with_next_sentence": true
    },
    {
        "source_sentence": "爾時持藏天子說偈讚曰：「佛作師子吼，　　開顯諸法藏，　億梵聞說已，　　悉發菩提心。」",
        "from": "T11n0310_071:0406a16_0",
        "context_with_next_sentence": true
    },
    {
        "source_sentence": "爾時順威儀天子說偈讚曰：「彼眾得大利，　　順佛威儀者，　發菩提心已，　　必作勝導師。」",
        "from": "T11n0310_071:0406a19_0",
        "context_with_next_sentence": true
    },
    {
        "source_sentence": "爾時順樂法天子說偈讚曰：「彼世大眾生，　　得聞佛法已，　能發菩提心，　　必成妙丈夫。」",
        "from": "T11n0310_071:0406a22_0",
        "context_with_next_sentence": true
    },
    {
        "source_sentence": "爾時淨心天子說偈讚曰：「得聞佛說已，　　世間無與比，　千億眾生等，　　發勝菩提心。」",
        "from": "T11n0310_071:0406a25_0",
        "context_with_next_sentence": true
    },
    {
        "source_sentence": "爾時清淨流天子說偈讚曰：「人王於長夜，　　佛學善修習，　故佛身清淨，　　嚴相三十二。」",
        "from": "T11n0310_071:0406a28_0",
        "context_with_next_sentence": true
    },
    {
        "source_sentence": "爾時無漏心天子說偈讚曰：「佛得盡漏故，　　而作師子吼，　得上智慧山，　　無能難問者。」",
        "from": "T11n0310_071:0406b02_0",
        "context_with_next_sentence": true
    },
    {
        "source_sentence": "爾時順眾生天子說偈讚曰：「三界中悉無，　　天人及修羅，　言佛漏不盡，　　故佛具十力。」",
        "from": "T11n0310_071:0406b05_0",
        "context_with_next_sentence": true
    },
    {
        "source_sentence": "爾時巧盡漏天子說偈讚曰：「大勝沙門漏，　　皆悉盡無餘，　於是無能難，　　故佛是我父。」",
        "from": "T11n0310_071:0406b08_0",
        "context_with_next_sentence": true
    },
    {
        "source_sentence": "爾時常精進天子說偈讚曰：「於人王能難，　　言有餘煩惱，　世間不可得，　　故佛自在父。」",
        "from": "T11n0310_071:0406b11_0",
        "context_with_next_sentence": true
    },
    {
        "source_sentence": "爾時寂滅行天子說偈讚曰：「佛已斷貪瞋，　　愚癡及習氣，　亦滅惡業行，　　我禮寂滅者。」",
        "from": "T11n0310_071:0406b14_0",
        "context_with_next_sentence": true
    },
    {
        "source_sentence": "爾時方便行天子說偈讚曰：「若以方便觀，　　斷盡諸煩惱，　彼佛滿足智，　　是故我頂禮。」",
        "from": "T11n0310_071:0406b17_0",
        "context_with_next_sentence": true
    },
    {
        "source_sentence": "爾時方便解天子說偈讚曰：「無量巧方便，　　導師於中修，　斷彼諸煩惱，　　皆悉盡無餘。」",
        "from": "T11n0310_071:0406b20_0",
        "context_with_next_sentence": true
    },
    {
        "source_sentence": "爾時方便慧天子說偈讚曰：「導師照世間，　　巧慧無有盡，　故斷諸煩惱，　　及以習氣等。」",
        "from": "T11n0310_071:0406b23_0",
        "context_with_next_sentence": true
    },
    {
        "source_sentence": "爾時修寂滅天子說偈讚曰：「斷諸煩惱故，　　習氣悉無餘，　於是佛大智，　　不動無所畏。」",
        "from": "T11n0310_071:0406b26_0",
        "context_with_next_sentence": true
    },
    {
        "source_sentence": "爾時觀道理天子說偈讚曰：「佛斷煩惱盡，　　及滅諸習氣，　照明如佛者，　　世間更無比。」",
        "from": "T11n0310_071:0406b29_0",
        "context_with_next_sentence": true
    },
    {
        "source_sentence": "爾時斷使天子說偈讚曰：「佛斷諸習氣，　　無有腥臭事，　故佛一切智，　　天中最勝慧。」",
        "from": "T11n0310_071:0406c03_0",
        "context_with_next_sentence": true
    },
    {
        "source_sentence": "爾時住邊天子說偈讚曰：「佛今最後身，　　已斷生因緣，　由盡諸漏故，　　世親得無畏。」",
        "from": "T11n0310_071:0406c06_0",
        "context_with_next_sentence": true
    },
    {
        "source_sentence": "爾時無量智天子說偈讚曰：「大雄斷種子，　　焚燒苦惱牙，　枯涸憂枝蔓，　　我禮離惱者。」",
        "from": "T11n0310_071:0406c09_0",
        "context_with_next_sentence": true
    },
    {
        "source_sentence": "爾時出坑澗天子說偈讚曰：「世尊一切智，　　已離無明坑，　佛行已得淨，　　故佛得無畏。」",
        "from": "T11n0310_071:0406c12_0",
        "context_with_next_sentence": true
    },
    {
        "source_sentence": "爾時度有天子說偈讚曰：「已度於有海，　　導師所作辦，　亦捨於彼岸，　　自利得無畏。」",
        "from": "T11n0310_071:0406c15_0",
        "context_with_next_sentence": true
    },
    {
        "source_sentence": "爾時入涅槃天子說偈讚曰：「佛已得寂滅，　　悉破諸煩惱，　乃至少習氣，　　世親皆悉無。」",
        "from": "T11n0310_071:0406c18_0",
        "context_with_next_sentence": true
    },
    {
        "source_sentence": "爾時法幢天子說偈讚曰：「佛建正法幢，　　摧折憍慢幢，　大雄已顯示，　　無量諸法行。」",
        "from": "T11n0310_071:0406c21_0",
        "context_with_next_sentence": true
    },
    {
        "source_sentence": "爾時法性天子說偈讚曰：「性與諸子本，　　牟尼達諸法，　善友於群生，　　我禮最勝海。」",
        "from": "T11n0310_071:0406c24_0",
        "context_with_next_sentence": true
    },
    {
        "source_sentence": "爾時法充天子說偈讚曰：「渴樂於佛法，　　故得無所畏，　無著諸佛子，　　而作師子吼。」",
        "from": "T11n0310_071:0406c27_0",
        "context_with_next_sentence": true
    },
    {
        "source_sentence": "爾時求法天子說偈讚曰：「為求諸法故，　　佛子得發心，　及見佛無畏，　　有知求菩提。」",
        "from": "T11n0310_071:0407a01_0",
        "context_with_next_sentence": true
    },
    {
        "source_sentence": "爾時渴法天子說偈讚曰：「渴樂佛法故，　　多億眾生輩，　聞佛無畏已，　　深發大精進。」",
        "from": "T11n0310_071:0407a04_0",
        "context_with_next_sentence": true
    },
    {
        "source_sentence": "爾時法起天子說偈讚曰：「見佛說法勝，　　建立於正法，　無畏布施已，　　佛子求菩提。」",
        "from": "T11n0310_071:0407a07_0",
        "context_with_next_sentence": true
    },
    {
        "source_sentence": "爾時持法天子說偈讚曰：「世尊所說法，　　甚深難可見，　佛子得聞已，　　求無上菩提。」",
        "from": "T11n0310_071:0407a10_0",
        "context_with_next_sentence": true
    },
    {
        "source_sentence": "爾時無悋天子說偈讚曰：「身命及餘財，　　佛子無悋惜，　聞佛師子吼，　　悉求妙菩提。」",
        "from": "T11n0310_071:0407a13_0",
        "context_with_next_sentence": true
    },
    {
        "source_sentence": "爾時無異慧天子說偈讚曰：「聞佛說法已，　　心思無有異，　於佛無畏所，　　求法持律儀。」",
        "from": "T11n0310_071:0407a16_0",
        "context_with_next_sentence": true
    },
    {
        "source_sentence": "爾時無異行天子說偈讚曰：「聞法王吼已，　　不趣於異路，　遠離於二乘，　　求無上菩提。」",
        "from": "T11n0310_071:0407a19_0",
        "context_with_next_sentence": true
    },
    {
        "source_sentence": "爾時近住天子說偈讚曰：「見佛師子吼，　　諸子得聞已，　定得勝菩提，　　當成如來身。」",
        "from": "T11n0310_071:0407a22_0",
        "context_with_next_sentence": true
    },
    {
        "source_sentence": "爾時近辯天子說偈讚曰：「於佛世尊所，　　得聞辯才已，　如來妙法中，　　深生喜樂心。」",
        "from": "T11n0310_071:0407a25_0",
        "context_with_next_sentence": true
    },
    {
        "source_sentence": "爾時得辯才天子說偈讚曰：「佛吼無畏時，　　所說不可毀，　信樂心決定，　　終無退轉意。」",
        "from": "T11n0310_071:0407a28_0",
        "context_with_next_sentence": true
    },
    {
        "source_sentence": "爾時常喜天子說偈讚曰：「十力吼無畏，　　所有諸佛子，　一切時欣喜，　　心調求菩提。」",
        "from": "T11n0310_071:0407b02_0",
        "context_with_next_sentence": true
    },
    {
        "source_sentence": "爾時無怯弱心天子說偈讚曰：「常喜不怯弱，　　世尊諸佛子，　樂求勝菩提，　　以聞佛語故。」",
        "from": "T11n0310_071:0407b05_0",
        "context_with_next_sentence": true
    },
    {
        "source_sentence": "爾時無礙心天子說偈讚曰：「彼等求佛心，　　終不有退轉，　欣喜微妙心，　　聞佛善說故。」",
        "from": "T11n0310_071:0407b08_0",
        "context_with_next_sentence": true
    },
    {
        "source_sentence": "爾時巧知無邊法天子說偈讚曰：「以修正法故，　　白法黨不減，　導師知非處，　　不生厭足心。」",
        "from": "T11n0310_071:0407b11_0",
        "context_with_next_sentence": true
    },
    {
        "source_sentence": "爾時巧說法天子說偈讚曰：「修行黑法黨，　　若不退減者，　世尊知非處，　　故佛無所畏。」",
        "from": "T11n0310_071:0407b14_0",
        "context_with_next_sentence": true
    },
    {
        "source_sentence": "爾時法性無畏天子說偈讚曰：「黑法體性爾，　　必當穢淨法，　彼不污心者，　　佛知彼非處。」",
        "from": "T11n0310_071:0407b17_0",
        "context_with_next_sentence": true
    },
    {
        "source_sentence": "爾時巧相應天子說偈讚曰：「黑法及白法，　　二異不相合，　佛說於彼義，　　故佛是我師。」",
        "from": "T11n0310_071:0407b20_0",
        "context_with_next_sentence": true
    },
    {
        "source_sentence": "爾時巧知善不善天子說偈讚曰：「大雄皆悉知，　　諸法不雜聚，　妄想分別故，　　於善法中退。」",
        "from": "T11n0310_071:0407b23_0",
        "context_with_next_sentence": true
    },
    {
        "source_sentence": "爾時如說行滿足天子說偈讚曰：「行於煩惱者，　　終不生白法，　不生白法故，　　當知必退減。」",
        "from": "T11n0310_071:0407b26_0",
        "context_with_next_sentence": true
    },
    {
        "source_sentence": "爾時樂解脫天子說偈讚曰：「若樂解脫者，　　修行於黑法，　佛說彼有障，　　故佛一切智。」",
        "from": "T11n0310_071:0407b29_0",
        "context_with_next_sentence": true
    },
    {
        "source_sentence": "爾時淨心天子說偈讚曰：「心樂解脫者，　　須知煩惱事，　大雄說此法，　　故佛應受供。」",
        "from": "T11n0310_071:0407c03_0",
        "context_with_next_sentence": true
    },
    {
        "source_sentence": "爾時見煩惱天子說偈讚曰：「行於煩惱中，　　不識煩惱者，　彼不知正法，　　善逝如是說。",
        "from": "T11n0310_071:0407c06_0",
        "context_with_next_sentence": true
    },
    {
        "source_sentence": "　若言行諸惡，　　不退善法者，　於解脫非器，　　兩足尊所說。」",
        "from": "T11n0310_071:0407c09_0",
        "context_with_next_sentence": true
    },
    {
        "source_sentence": "爾時調伏天子說偈讚曰：「離欲及憒閙，　　亦離瞋癡等，　如佛所說法，　　應當如是修。",
        "from": "T11n0310_071:0407c11_0",
        "context_with_next_sentence": true
    },
    {
        "source_sentence": "　煩惱及白法，　　愚癡不知者，　佛於彼非師，　　大仙如是說。」",
        "from": "T11n0310_071:0407c14_0",
        "context_with_next_sentence": true
    },
    {
        "source_sentence": "爾時勤修解脫天子說偈讚曰：「佛說對治法，　　為除煩惱故，　行彼不盡惑，　　無能擊難者。」",
        "from": "T11n0310_071:0407c16_0",
        "context_with_next_sentence": true
    },
    {
        "source_sentence": "爾時向解脫天子說偈讚曰：「佛說如是法，　　為斷煩惱故，　若修不滅惑，　　無能擊難者。」",
        "from": "T11n0310_071:0407c19_0",
        "context_with_next_sentence": true
    },
    {
        "source_sentence": "爾時方便相應天子說偈讚曰：「佛是說法者，　　為諸聲聞等，　若修不證者，　　無能擊難佛。」",
        "from": "T11n0310_071:0407c22_0",
        "context_with_next_sentence": true
    },
    {
        "source_sentence": "爾時趣解脫天子說偈讚曰：「佛說如是法，　　為欲斷煩惱，　若不滅惑者，　　無能擊難佛。」",
        "from": "T11n0310_071:0407c25_0",
        "context_with_next_sentence": true
    },
    {
        "source_sentence": "爾時無畏功德天子說偈讚曰：「為滅煩惱故，　　佛說不淨觀，　若不盡滅者，　　無能擊難佛。」",
        "from": "T11n0310_071:0407c28_0",
        "context_with_next_sentence": true
    },
    {
        "source_sentence": "爾時善發心必修天子說偈讚曰：「慈能斷瞋恚，　　修慈若不斷，　無能擊難佛，　　世尊得無畏。」",
        "from": "T11n0310_071:0408a02_0",
        "context_with_next_sentence": true
    },
    {
        "source_sentence": "爾時淨目天子說偈讚曰：「佛說能修彼，　　智慧除愚癡，　若彼不斷者，　　無能擊難佛。」",
        "from": "T11n0310_071:0408a05_0",
        "context_with_next_sentence": true
    },
    {
        "source_sentence": "爾時滅覺觀天子說偈讚曰：「為覺對治故，　　說於安般念，　修彼不滅者，　　無能擊難佛。」",
        "from": "T11n0310_071:0408a08_0",
        "context_with_next_sentence": true
    },
    {
        "source_sentence": "爾時尊重無相天子說偈讚曰：「為斷吾我故，　　佛說空寂滅，　以彼不滅者，　　於是無能難。」",
        "from": "T11n0310_071:0408a11_0",
        "context_with_next_sentence": true
    },
    {
        "source_sentence": "爾時斷我慢天子說偈讚曰：「為斷憍慢故，　　佛說無相法，　若修不滅者，　　不見能難佛。」",
        "from": "T11n0310_071:0408a14_0",
        "context_with_next_sentence": true
    },
    {
        "source_sentence": "爾時淨身天子說偈讚曰：「深心信清淨，　　一切煩惱盡，　修彼不斷者，　　無能擊難者。」",
        "from": "T11n0310_071:0408a17_0",
        "context_with_next_sentence": true
    },
    {
        "source_sentence": "爾時深解想天子說偈讚曰：「對治及朋黨，　　求於煩惱道，　無畏難佛者，　　如來初不見。」",
        "from": "T11n0310_071:0408a20_0",
        "context_with_next_sentence": true
    },
    {
        "source_sentence": "爾時解用天子說偈讚曰：「世尊但名用，　　此彼盡不盡，　無畏問難者，　　彼亦但假名。」",
        "from": "T11n0310_071:0408a23_0",
        "context_with_next_sentence": true
    },
    {
        "source_sentence": "爾時調伏身業天子說偈讚曰：「以智善解已，　　身業得流行，　世尊悉遍知，　　故號一切智。」",
        "from": "T11n0310_071:0408a26_0",
        "context_with_next_sentence": true
    },
    {
        "source_sentence": "爾時知身天子說偈讚曰：「身業甚清淨，　　大雄悉無餘，　憐愍群生者，　　我禮世間親。」",
        "from": "T11n0310_071:0408a29_0",
        "context_with_next_sentence": true
    },
    {
        "source_sentence": "爾時身業簡擇天子說偈讚曰：「善簡擇身業，　　憐愍眾生等，　照世而造作，　　故號勝丈夫。」",
        "from": "T11n0310_071:0408b03_0",
        "context_with_next_sentence": true
    },
    {
        "source_sentence": "爾時善見身業天子說偈讚曰：「身業得清淨，　　導師悉觀見，　憐愍諸群生，　　故等一切智。」",
        "from": "T11n0310_071:0408b06_0",
        "context_with_next_sentence": true
    },
    {
        "source_sentence": "爾時善觀身天子說偈讚曰：「善觀得清淨，　　身業得相應，　憐愍群生故，　　勝丈夫遊行。」",
        "from": "T11n0310_071:0408b09_0",
        "context_with_next_sentence": true
    },
    {
        "source_sentence": "爾時成就語言天子說偈讚曰：「具甘美功德，　　離於綺澁語，　智慧相圍繞，　　世親而演說。」",
        "from": "T11n0310_071:0408b12_0",
        "context_with_next_sentence": true
    },
    {
        "source_sentence": "爾時時語天子說偈讚曰：「依時義相應，　　遠離無益事，　佛言無不忠，　　眾生悉受行。」",
        "from": "T11n0310_071:0408b15_0",
        "context_with_next_sentence": true
    },
    {
        "source_sentence": "爾時成就智慧天子說偈讚曰：「不惱愍眾生，　　成相應不濁，　不壞於因果，　　佛本如是說。」",
        "from": "T11n0310_071:0408b18_0",
        "context_with_next_sentence": true
    },
    {
        "source_sentence": "爾時不相違天子說偈讚曰：「乃至為身命，　　未曾有妄語，　是故佛功德，　　於世無有礙。」",
        "from": "T11n0310_071:0408b21_0",
        "context_with_next_sentence": true
    },
    {
        "source_sentence": "爾時實語天子說偈讚曰：「佛行實語因，　　以是世瞻仰，　至心樂聽聞，　　為得佛法故。」",
        "from": "T11n0310_071:0408b24_0",
        "context_with_next_sentence": true
    },
    {
        "source_sentence": "爾時從實生天子說偈讚曰：「世尊以實語，　　漸備成菩提，　諸法真實性，　　世尊皆悉知。」",
        "from": "T11n0310_071:0408b27_0",
        "context_with_next_sentence": true
    },
    {
        "source_sentence": "爾時實精進天子說偈讚曰：「於諸有為法，　　如性真實見，　世尊皆悉知，　　諸法真實相。」",
        "from": "T11n0310_071:0408c01_0",
        "context_with_next_sentence": true
    },
    {
        "source_sentence": "爾時簡擇業天子說偈讚曰：「於己及與他，　　知身口意業，　以其智清淨，　　故號佛無等。」",
        "from": "T11n0310_071:0408c04_0",
        "context_with_next_sentence": true
    },
    {
        "source_sentence": "爾時觀察意業天子說偈讚曰：「人王心意業，　　所有思量事，　悲念於眾生，　　故禮愍世者。」",
        "from": "T11n0310_071:0408c07_0",
        "context_with_next_sentence": true
    },
    {
        "source_sentence": "爾時巧覺觀意天子說偈讚曰：「世尊心緣處，　　是心皆調柔，　悲念於眾生，　　故禮愍世者。」",
        "from": "T11n0310_071:0408c10_0",
        "context_with_next_sentence": true
    },
    {
        "source_sentence": "爾時巧方便天子說偈讚曰：「眾生心所緣，　　意業所起作，　種種智慧生，　　世尊悉知彼。」",
        "from": "T11n0310_071:0408c13_0",
        "context_with_next_sentence": true
    },
    {
        "source_sentence": "爾時解慧天子說偈讚曰：「意業是佛地，　　愍觀眾生故，　方便智清淨，　　佛智無體性。」",
        "from": "T11n0310_071:0408c16_0",
        "context_with_next_sentence": true
    },
    {
        "source_sentence": "爾時巧知過去天子說偈讚曰：「佛知過去世，　　若人所行業，　戒忍精進智，　　佛皆悉知彼。」",
        "from": "T11n0310_071:0408c19_0",
        "context_with_next_sentence": true
    },
    {
        "source_sentence": "爾時觀察過去天子說偈讚曰：「觀察過去行，　　能知多億佛，　過去所行處，　　求勝菩提故。」",
        "from": "T11n0310_071:0408c22_0",
        "context_with_next_sentence": true
    },
    {
        "source_sentence": "爾時本行具足天子說偈讚曰：「憶念本行事，　　億劫阿僧祇，　佛心無所著，　　佛本所行處。」",
        "from": "T11n0310_071:0408c25_0",
        "context_with_next_sentence": true
    },
    {
        "source_sentence": "爾時觀察本行天子說偈讚曰：「阿僧祇億佛，　　導師悉曾問，　出生三昧方，　　種種成佛法。」",
        "from": "T11n0310_071:0408c28_0",
        "context_with_next_sentence": true
    },
    {
        "source_sentence": "爾時本行生天子說偈讚曰：「無量阿僧祇，　　導師三昧門，　過去諸佛所，　　曾問亦修行。」",
        "from": "T11n0310_071:0409a02_0",
        "context_with_next_sentence": true
    },
    {
        "source_sentence": "爾時觀察本住天子說偈讚曰：「生死中多過，　　應供非應供，　觀已化眾生，　　度脫於盲冥。」",
        "from": "T11n0310_071:0409a05_0",
        "context_with_next_sentence": true
    },
    {
        "source_sentence": "爾時厭過去世天子說偈讚曰：「彼此相食噉，　　亦曾相戲樂，　迭互相殺害，　　世尊皆悉知。」",
        "from": "T11n0310_071:0409a08_0",
        "context_with_next_sentence": true
    },
    {
        "source_sentence": "爾時知未來境界天子說偈讚曰：「導師未來時，　　智慧無有礙，　眾生信業報，　　諸趣佛能知。」",
        "from": "T11n0310_071:0409a11_0",
        "context_with_next_sentence": true
    },
    {
        "source_sentence": "爾時從本行來天子說偈讚曰：「世尊於過去，　　智慧無障礙，　善業三摩提，　　離趣知諸趣。」",
        "from": "T11n0310_071:0409a14_0",
        "context_with_next_sentence": true
    },
    {
        "source_sentence": "爾時巧知未來天子說偈讚曰：「佛於未來時，　　智慧無障礙，　終死及生處，　　於業報亦爾。」",
        "from": "T11n0310_071:0409a17_0",
        "context_with_next_sentence": true
    },
    {
        "source_sentence": "爾時離有法天子說偈讚曰：「世尊王三界，　　三世中說勝，　佛智常無礙，　　善知有境界。」",
        "from": "T11n0310_071:0409a20_0",
        "context_with_next_sentence": true
    },
    {
        "source_sentence": "爾時用行天子說偈讚曰：「眾生業行趣，　　及受果報事，　此等但假名，　　世尊如是說。」",
        "from": "T11n0310_071:0409a23_0",
        "context_with_next_sentence": true
    },
    {
        "source_sentence": "爾時觀察現在天子說偈讚曰：「王尊王現在，　　智慧終不礙，　於無數佛土，　　牟尼皆悉知。」",
        "from": "T11n0310_071:0409a26_0",
        "context_with_next_sentence": true
    },
    {
        "source_sentence": "爾時現在無畏天子說偈讚曰：「世尊正觀察，　　三世悉平等，　究竟無所有，　　迷惑凡夫智。」",
        "from": "T11n0310_071:0409a29_0",
        "context_with_next_sentence": true
    },
    {
        "source_sentence": "爾時智無所住天子說偈讚曰：「導師如是見，　　三世無所住，　以依於法性，　　諸法無事故。」",
        "from": "T11n0310_071:0409b03_0",
        "context_with_next_sentence": true
    },
    {
        "source_sentence": "爾時教三世天子說偈讚曰：「過去及未來，　　陰生必敗壞，　無事無自性，　　導師所顯說。」",
        "from": "T11n0310_071:0409b06_0",
        "context_with_next_sentence": true
    },
    {
        "source_sentence": "爾時意無著天子說偈讚曰：「世尊說三世，　　皆悉無堅牢，　如幻亦如焰，　　說言猶如響。」",
        "from": "T11n0310_071:0409b09_0",
        "context_with_next_sentence": true
    },
    {
        "source_sentence": "爾時三世自在富天子說偈讚曰：「世尊於三世，　　常勤增智慧，　知諸行如幻，　　諸根無所著。」",
        "from": "T11n0310_071:0409b12_0",
        "context_with_next_sentence": true
    },
    {
        "source_sentence": "爾時欲到彼岸天子說偈讚曰：「大雄於其夜，　　得證上菩提，　世尊勤進欲，　　至今不退減。」",
        "from": "T11n0310_071:0409b15_0",
        "context_with_next_sentence": true
    },
    {
        "source_sentence": "爾時欲作精進天子說偈讚曰：「世燈所有欲，　　常不有退減，　世尊諸子等，　　甚樂精進欲。」",
        "from": "T11n0310_071:0409b18_0",
        "context_with_next_sentence": true
    },
    {
        "source_sentence": "爾時建立欲作天子說偈讚曰：「世尊從欲起，　　猶如水中蓮，　不為世所染，　　如蓮處於水。」",
        "from": "T11n0310_071:0409b21_0",
        "context_with_next_sentence": true
    },
    {
        "source_sentence": "爾時欲解脫天子說偈讚曰：「欲及世間親，　　此二名法界，　不二無二體，　　世尊皆悉見。」",
        "from": "T11n0310_071:0409b24_0",
        "context_with_next_sentence": true
    },
    {
        "source_sentence": "爾時精進生天子說偈讚曰：「以精進威德，　　剋證大菩提，　於其是非法，　　終不捨精進。」",
        "from": "T11n0310_071:0409b27_0",
        "context_with_next_sentence": true
    },
    {
        "source_sentence": "爾時念具足天子說偈讚曰：「佛於一切處，　　發心皆隨順，　於其善惡法，　　佛念不損減。」",
        "from": "T11n0310_071:0409c01_0",
        "context_with_next_sentence": true
    },
    {
        "source_sentence": "爾時攝心天子說偈讚曰：「世親常攝心，　　知諸眾生行，　隨其所修行，　　而為其說法。」",
        "from": "T11n0310_071:0409c04_0",
        "context_with_next_sentence": true
    },
    {
        "source_sentence": "爾時敬重般若天子說偈讚曰：「世尊智慧海，　　邊際不可得，　經億僧祇劫，　　佛說不可盡。」",
        "from": "T11n0310_071:0409c07_0",
        "context_with_next_sentence": true
    },
    {
        "source_sentence": "爾時學解脫天子說偈讚曰：「無等佛世尊，　　解脫不損減，　解脫及脫者，　　佛求不能得。」",
        "from": "T11n0310_071:0409c10_0",
        "context_with_next_sentence": true
    },
    {
        "source_sentence": "爾時會解脫智天子說偈讚曰：「世尊解脫者，　　等解脫知見，　解真實不減，　　以知無自性。」",
        "from": "T11n0310_071:0409c13_0",
        "context_with_next_sentence": true
    },
    {
        "source_sentence": "爾時觀察身天子說偈讚曰：「佛於然燈始，　　常修真實行，　三業無過失，　　故歎號為佛。」",
        "from": "T11n0310_071:0409c16_0",
        "context_with_next_sentence": true
    },
    {
        "source_sentence": "爾時深行天子說偈讚曰：「世尊無過失，　　不如餘眾生，　知諸法自性，　　佛自性不惑。」",
        "from": "T11n0310_071:0409c19_0",
        "context_with_next_sentence": true
    },
    {
        "source_sentence": "爾時大慧天子說偈讚曰：「佛於一切種，　　心念不迷惑，　其念常現前，　　譬如油滿鉢。」",
        "from": "T11n0310_071:0409c22_0",
        "context_with_next_sentence": true
    },
    {
        "source_sentence": "爾時心不散亂天子說偈讚曰：「乃至少許時，　　心念終不亂，　佛得不共法，　　眾生悉不知。」",
        "from": "T11n0310_071:0409c25_0",
        "context_with_next_sentence": true
    },
    {
        "source_sentence": "爾時善解智慧天子說偈讚曰：「若有思量捨，　　善逝無此事，　世尊不共法，　　其法不思議。」",
        "from": "T11n0310_071:0409c28_0",
        "context_with_next_sentence": true
    },
    {
        "source_sentence": "爾時超一切天子說偈讚曰：「於是三界中，　　知其一切法，　一切無如佛，　　故號難降伏。」",
        "from": "T11n0310_071:0410a02_0",
        "context_with_next_sentence": true
    },
    {
        "source_sentence": "爾時堅持天子說偈讚曰：「無上堅固士，　　於法無所畏，　等同一切佛，　　能覺未覺者。」",
        "from": "T11n0310_071:0410a05_0",
        "context_with_next_sentence": true
    },
    {
        "source_sentence": "大寶積經卷第七十一",
        "from": "T11n0310_071:0410a08_0",
        "context_with_next_sentence": false
    }
]