[
    {
        "source_sentence": "鼻奈耶卷第八",
        "from": "T24n1464_008:0884c02_0",
        "context_with_next_sentence": true
    },
    {
        "source_sentence": "姚秦涼州沙門竺佛念譯",
        "from": "T24n1464_008:0884c04_0",
        "context_with_next_sentence": true
    },
    {
        "source_sentence": "波逸提法之二",
        "from": "T24n1464_008:0884c05_0",
        "context_with_next_sentence": true
    },
    {
        "source_sentence": "佛世尊遊舍衛國祇樹給孤獨園。",
        "from": "T24n1464_008:0884c06_0",
        "context_with_next_sentence": true
    },
    {
        "source_sentence": "爾時世尊未結過中食戒。",
        "from": "T24n1464_008:0884c06_1",
        "context_with_next_sentence": true
    },
    {
        "source_sentence": "尊者迦留陀夷日下晡，著衣持鉢入舍衛殯陀跋陀。",
        "from": "T24n1464_008:0884c07_2",
        "context_with_next_sentence": true
    },
    {
        "source_sentence": "天陰夜黑厚雲，掣電霹靂光亘然明。",
        "from": "T24n1464_008:0884c08_3",
        "context_with_next_sentence": true
    },
    {
        "source_sentence": "有一妊娠婦女出外汲水，尊者迦留陀夷至門欲入分衛，電光中見迦留陀夷，大驚怖懼，便失聲言：「毘舍支(毘舍支鬼也)。」",
        "from": "T24n1464_008:0884c09_4",
        "context_with_next_sentence": true
    },
    {
        "source_sentence": "迦留陀夷答：「我是沙門，非鬼。」",
        "from": "T24n1464_008:0884c12_5",
        "context_with_next_sentence": true
    },
    {
        "source_sentence": "婦人答：「若沙門者，不殺汝父、不害汝母，而墮我娠。」",
        "from": "T24n1464_008:0884c12_6",
        "context_with_next_sentence": true
    },
    {
        "source_sentence": "時此婦人往語十二法比丘，十二法比丘往白世尊。",
        "from": "T24n1464_008:0884c13_7",
        "context_with_next_sentence": true
    },
    {
        "source_sentence": "世尊告曰：「若比丘日過中食者，墮。」",
        "from": "T24n1464_008:0884c15_0",
        "context_with_next_sentence": true
    },
    {
        "source_sentence": "時尊者婆特婆梨聞世尊結過中食戒，便作是語：「二食中最好最妙無過暮食，而沙門瞿曇斷我此食。」",
        "from": "T24n1464_008:0884c15_1",
        "context_with_next_sentence": true
    },
    {
        "source_sentence": "諸比丘聞，往白世尊。",
        "from": "T24n1464_008:0884c18_2",
        "context_with_next_sentence": true
    },
    {
        "source_sentence": "世尊告曰：「此著味來日久，不但今日。",
        "from": "T24n1464_008:0884c18_3",
        "context_with_next_sentence": true
    },
    {
        "source_sentence": "聽我說。",
        "from": "T24n1464_008:0884c19_4",
        "context_with_next_sentence": true
    },
    {
        "source_sentence": "往昔無數劫時，劫盡天地融爛。",
        "from": "T24n1464_008:0884c19_5",
        "context_with_next_sentence": true
    },
    {
        "source_sentence": "後此地有肥甚甘美肥，如弱石蜜。",
        "from": "T24n1464_008:0884c20_6",
        "context_with_next_sentence": true
    },
    {
        "source_sentence": "有一阿婆最羅天子來下此地，以指甞地肥甚甘美，意愛樂憙還上天上，語諸天子，將諸天子來下，教使甞此地肥。",
        "from": "T24n1464_008:0884c21_7",
        "context_with_next_sentence": true
    },
    {
        "source_sentence": "至三日，身重不復能飛。",
        "from": "T24n1464_008:0884c23_8",
        "context_with_next_sentence": true
    },
    {
        "source_sentence": "地肥漸沒，地生鹵土曝。",
        "from": "T24n1464_008:0884c24_9",
        "context_with_next_sentence": true
    },
    {
        "source_sentence": "後漸自然粳米出而食之。",
        "from": "T24n1464_008:0884c24_10",
        "context_with_next_sentence": true
    },
    {
        "source_sentence": "爾時此人亦著味，今復著味。」",
        "from": "T24n1464_008:0884c25_11",
        "context_with_next_sentence": true
    },
    {
        "source_sentence": "佛遊舍衛國祇樹給孤獨園。",
        "from": "T24n1464_008:0884c26_0",
        "context_with_next_sentence": true
    },
    {
        "source_sentence": "尊者畢陵淚跋昔患目痛，諸長者婆羅門送酥油蜜黑石蜜及諸生食，諸弟子常停食經宿而食。",
        "from": "T24n1464_008:0884c26_1",
        "context_with_next_sentence": true
    },
    {
        "source_sentence": "時十二法比丘見，往白世尊。",
        "from": "T24n1464_008:0884c28_2",
        "context_with_next_sentence": true
    },
    {
        "source_sentence": "世尊告曰：「若比丘無病，停食經宿而食者，墮。」",
        "from": "T24n1464_008:0884c29_3",
        "context_with_next_sentence": true
    },
    {
        "source_sentence": "佛世尊遊舍衛國祇樹給孤獨園。",
        "from": "T24n1464_008:0885a02_0",
        "context_with_next_sentence": true
    },
    {
        "source_sentence": "時六群比丘不受水、不受食而食。",
        "from": "T24n1464_008:0885a02_1",
        "context_with_next_sentence": true
    },
    {
        "source_sentence": "十二法比丘見，往白世尊。",
        "from": "T24n1464_008:0885a03_2",
        "context_with_next_sentence": true
    },
    {
        "source_sentence": "世尊告曰：「若比丘不受水、不受食而食投面門，除其水、楊枝者，墮。」",
        "from": "T24n1464_008:0885a04_3",
        "context_with_next_sentence": true
    },
    {
        "source_sentence": "佛世尊遊舍衛國祇樹給孤獨園。",
        "from": "T24n1464_008:0885a06_0",
        "context_with_next_sentence": true
    },
    {
        "source_sentence": "時六群比丘所至村落，見酪乳酥魚肉脯輒乞自入。",
        "from": "T24n1464_008:0885a06_1",
        "context_with_next_sentence": true
    },
    {
        "source_sentence": "諸長者見，自相謂言：「此沙門釋子太乞魚脯用為？」",
        "from": "T24n1464_008:0885a08_0",
        "context_with_next_sentence": true
    },
    {
        "source_sentence": "往白十二法比丘，十二法比丘往白世尊。",
        "from": "T24n1464_008:0885a09_1",
        "context_with_next_sentence": true
    },
    {
        "source_sentence": "世尊集和合僧，備十功德，佛為沙門結戒：「若比丘知彼村落有好酥乳酪出魚肉脯，若比丘無病往彼乞者，波逸提。」",
        "from": "T24n1464_008:0885a10_2",
        "context_with_next_sentence": true
    },
    {
        "source_sentence": "佛世尊遊舍衛國祇樹給孤獨園。",
        "from": "T24n1464_008:0885a13_0",
        "context_with_next_sentence": true
    },
    {
        "source_sentence": "爾時有二比丘住拘薩羅界深山中住，未曾見佛，常懷企望欲得見佛。",
        "from": "T24n1464_008:0885a13_1",
        "context_with_next_sentence": true
    },
    {
        "source_sentence": "二人共議，便發進路來見世尊。",
        "from": "T24n1464_008:0885a15_2",
        "context_with_next_sentence": true
    },
    {
        "source_sentence": "時春後月極熱，野馬像水日以向中，值曠野中了無水漿，身體燋渴。",
        "from": "T24n1464_008:0885a16_3",
        "context_with_next_sentence": true
    },
    {
        "source_sentence": "二人處處求水，值小潭水，水少虫多。",
        "from": "T24n1464_008:0885a17_4",
        "context_with_next_sentence": true
    },
    {
        "source_sentence": "其一比丘語一比丘言：「飲此虫水，度此曠澤，得覲世尊。」",
        "from": "T24n1464_008:0885a18_5",
        "context_with_next_sentence": true
    },
    {
        "source_sentence": "一比丘答言：「受世尊戒，云何當壞？」",
        "from": "T24n1464_008:0885a19_6",
        "context_with_next_sentence": true
    },
    {
        "source_sentence": "時一人飲、一人不飲。",
        "from": "T24n1464_008:0885a20_7",
        "context_with_next_sentence": true
    },
    {
        "source_sentence": "其不飲水者命終，生三十三天，著百寶冠來詣世尊，頭面禮足在一面住。",
        "from": "T24n1464_008:0885a21_8",
        "context_with_next_sentence": true
    },
    {
        "source_sentence": "時世尊與說法，使得見諦。",
        "from": "T24n1464_008:0885a22_9",
        "context_with_next_sentence": true
    },
    {
        "source_sentence": "其飲水者在後至，世尊遙見比丘來，脫憂多羅僧示黃金體：「汝為癡人，用觀是四大身為？",
        "from": "T24n1464_008:0885a23_10",
        "context_with_next_sentence": true
    },
    {
        "source_sentence": "純盛臭處。",
        "from": "T24n1464_008:0885a25_11",
        "context_with_next_sentence": true
    },
    {
        "source_sentence": "其見法者則見我身。」",
        "from": "T24n1464_008:0885a25_12",
        "context_with_next_sentence": true
    },
    {
        "source_sentence": "世尊告曰：「若比丘知雜虫水而取飲者，墮。」",
        "from": "T24n1464_008:0885a26_13",
        "context_with_next_sentence": true
    },
    {
        "source_sentence": "佛世尊遊舍衛國祇樹給孤獨園。",
        "from": "T24n1464_008:0885a28_0",
        "context_with_next_sentence": true
    },
    {
        "source_sentence": "有一長者請佛及比丘僧，時六群比丘先前至飯食厨間止。",
        "from": "T24n1464_008:0885a28_1",
        "context_with_next_sentence": true
    },
    {
        "source_sentence": "諸長者見，自相謂言：「此沙門釋子先來是間，妨作飯食。」",
        "from": "T24n1464_008:0885b01_2",
        "context_with_next_sentence": true
    },
    {
        "source_sentence": "十二法比丘聞，往白世尊。",
        "from": "T24n1464_008:0885b02_3",
        "context_with_next_sentence": true
    },
    {
        "source_sentence": "世尊告曰：「若比丘先至請飯食家，坐若臥、弄小兒，墮。」",
        "from": "T24n1464_008:0885b02_4",
        "context_with_next_sentence": true
    },
    {
        "source_sentence": "佛世尊遊舍衛國祇樹給孤獨園。",
        "from": "T24n1464_008:0885b05_0",
        "context_with_next_sentence": true
    },
    {
        "source_sentence": "有一長者請比丘僧。",
        "from": "T24n1464_008:0885b05_1",
        "context_with_next_sentence": true
    },
    {
        "source_sentence": "長者出行不在，長者婦獨在後作食。",
        "from": "T24n1464_008:0885b06_2",
        "context_with_next_sentence": true
    },
    {
        "source_sentence": "時尊者迦留陀夷先至長者家坐。",
        "from": "T24n1464_008:0885b07_3",
        "context_with_next_sentence": true
    },
    {
        "source_sentence": "諸長者見，自相謂言：「云何比丘釋子獨與婦人一處坐？」",
        "from": "T24n1464_008:0885b07_4",
        "context_with_next_sentence": true
    },
    {
        "source_sentence": "十二法比丘往白世尊。",
        "from": "T24n1464_008:0885b09_5",
        "context_with_next_sentence": true
    },
    {
        "source_sentence": "世尊告曰：「若比丘先至請食家與婦人獨處坐者，墮。」",
        "from": "T24n1464_008:0885b09_6",
        "context_with_next_sentence": true
    },
    {
        "source_sentence": "佛世尊遊舍衛國祇樹給孤獨園，與大比丘僧五百人俱。",
        "from": "T24n1464_008:0885b11_0",
        "context_with_next_sentence": true
    },
    {
        "source_sentence": "爾時鞞羅然村有婆羅門名阿耆達兜，大富饒，錢財田業成就。",
        "from": "T24n1464_008:0885b12_1",
        "context_with_next_sentence": true
    },
    {
        "source_sentence": "時來至舍衛住一長者家，語長者言：「卿此間頗有沙門婆羅門聰明智慧，將諸徒眾，眾中人師者不？",
        "from": "T24n1464_008:0885b13_2",
        "context_with_next_sentence": true
    },
    {
        "source_sentence": "有此人者，我欲時往禮拜問訊，使我心開意解。」",
        "from": "T24n1464_008:0885b15_3",
        "context_with_next_sentence": true
    },
    {
        "source_sentence": "長者答：「此間有沙門瞿曇，是釋種子，出家學道剃除鬚髮，服三法衣，今成阿耨多羅阿惟三佛。",
        "from": "T24n1464_008:0885b17_0",
        "context_with_next_sentence": true
    },
    {
        "source_sentence": "欲往見者，今正是時，可往問訊。」",
        "from": "T24n1464_008:0885b19_1",
        "context_with_next_sentence": true
    },
    {
        "source_sentence": "婆羅門問：「瞿曇今為所在？",
        "from": "T24n1464_008:0885b19_2",
        "context_with_next_sentence": true
    },
    {
        "source_sentence": "欲往問訊。」",
        "from": "T24n1464_008:0885b20_3",
        "context_with_next_sentence": true
    },
    {
        "source_sentence": "時長者答：「今世尊在舍衛國祇樹給孤獨園，欲往便往。」",
        "from": "T24n1464_008:0885b20_4",
        "context_with_next_sentence": true
    },
    {
        "source_sentence": "時阿耆達兜婆羅門明日出舍衛詣祇桓，爾時世尊與無數億百千人說法。",
        "from": "T24n1464_008:0885b22_0",
        "context_with_next_sentence": true
    },
    {
        "source_sentence": "時阿耆達兜婆羅門遙見世尊端正無比，諸根具足、身黃金色，即前至佛所擎拳稱善，在一面坐。",
        "from": "T24n1464_008:0885b23_1",
        "context_with_next_sentence": true
    },
    {
        "source_sentence": "世尊為說種種微妙法，說法已默然住。",
        "from": "T24n1464_008:0885b25_2",
        "context_with_next_sentence": true
    },
    {
        "source_sentence": "時婆羅門白世尊言：「願沙門瞿曇及比丘僧，受我夏坐九十日。」",
        "from": "T24n1464_008:0885b26_3",
        "context_with_next_sentence": true
    },
    {
        "source_sentence": "爾時世尊億往昔對而不可避，即默然受婆羅門請。",
        "from": "T24n1464_008:0885b28_4",
        "context_with_next_sentence": true
    },
    {
        "source_sentence": "時婆羅門從坐起，擎拳辭退。",
        "from": "T24n1464_008:0885b29_5",
        "context_with_next_sentence": true
    },
    {
        "source_sentence": "從舍衛國即往鞞羅然，與佛比丘僧辦四月夏坐，種種飯食。",
        "from": "T24n1464_008:0885b29_6",
        "context_with_next_sentence": true
    },
    {
        "source_sentence": "至夏坐初，勅守門者：「我今於四月中在內，欲不出行，莫令有人入。",
        "from": "T24n1464_008:0885c02_7",
        "context_with_next_sentence": true
    },
    {
        "source_sentence": "若有苦樂吉凶事，亦莫白我。」",
        "from": "T24n1464_008:0885c03_8",
        "context_with_next_sentence": true
    },
    {
        "source_sentence": "守門者即奉教命。",
        "from": "T24n1464_008:0885c04_9",
        "context_with_next_sentence": true
    },
    {
        "source_sentence": "爾時世尊夏坐時到，集和合僧，世尊告曰：「汝等各各收治衣鉢，當詣鞞羅然所。」",
        "from": "T24n1464_008:0885c04_10",
        "context_with_next_sentence": true
    },
    {
        "source_sentence": "時五百比丘從世尊著衣持鉢至鞞羅然。",
        "from": "T24n1464_008:0885c06_11",
        "context_with_next_sentence": true
    },
    {
        "source_sentence": "時鞞羅然無有堂舍，北有大失利沙山，山谷曠大草木深邃，種種華樹若干種鳥。",
        "from": "T24n1464_008:0885c07_12",
        "context_with_next_sentence": true
    },
    {
        "source_sentence": "爾時世尊及比丘僧，於彼山宿。",
        "from": "T24n1464_008:0885c09_13",
        "context_with_next_sentence": true
    },
    {
        "source_sentence": "時鞞羅然純婆羅門，人民飢饉乞求難得。",
        "from": "T24n1464_008:0885c10_14",
        "context_with_next_sentence": true
    },
    {
        "source_sentence": "世尊即夜集和合僧，告諸比丘：「比丘當知。",
        "from": "T24n1464_008:0885c11_0",
        "context_with_next_sentence": true
    },
    {
        "source_sentence": "此鞞羅然純婆羅門種，人民飢餓乞求難得。",
        "from": "T24n1464_008:0885c11_1",
        "context_with_next_sentence": true
    },
    {
        "source_sentence": "諸比丘欲於此間夏坐者坐，不者各隨所宜。」",
        "from": "T24n1464_008:0885c12_2",
        "context_with_next_sentence": true
    },
    {
        "source_sentence": "時舍利弗即退至阿茂訶山頂，受釋提桓因、須夷阿須倫女請(帝釋夫人)，四月食天厨。",
        "from": "T24n1464_008:0885c13_3",
        "context_with_next_sentence": true
    },
    {
        "source_sentence": "時世尊於鞞羅然，一不滿五百比丘結夏坐。",
        "from": "T24n1464_008:0885c15_4",
        "context_with_next_sentence": true
    },
    {
        "source_sentence": "其長者婆羅門信佛者，或作四食五食六食便止，諸比丘乞求不能得。",
        "from": "T24n1464_008:0885c16_5",
        "context_with_next_sentence": true
    },
    {
        "source_sentence": "時尊者目犍連白佛言：「所以名閻浮提，因閻浮提果名。",
        "from": "T24n1464_008:0885c18_6",
        "context_with_next_sentence": true
    },
    {
        "source_sentence": "東方去此無數千里，取閻浮果與比丘使食，去果不遠，有呵梨勒阿摩勒國；至欝單曰，取自然粳米；至三十三天，取天甘露，與諸比丘使食。",
        "from": "T24n1464_008:0885c19_7",
        "context_with_next_sentence": true
    },
    {
        "source_sentence": "取此地肥，以左手反此地、右手取地肥，與諸比丘使食。」",
        "from": "T24n1464_008:0885c22_8",
        "context_with_next_sentence": true
    },
    {
        "source_sentence": "世尊告目犍連曰：「知汝有此神力。",
        "from": "T24n1464_008:0885c24_9",
        "context_with_next_sentence": true
    },
    {
        "source_sentence": "此諸比丘宿對因緣，欲置何所？」",
        "from": "T24n1464_008:0885c24_10",
        "context_with_next_sentence": true
    },
    {
        "source_sentence": "世尊不許。",
        "from": "T24n1464_008:0885c25_11",
        "context_with_next_sentence": true
    },
    {
        "source_sentence": "鞞羅然界饒軟水草，有馬子驅馬於中放。",
        "from": "T24n1464_008:0885c25_12",
        "context_with_next_sentence": true
    },
    {
        "source_sentence": "見諸比丘乞求無所得，語比丘言：「此間穀貴，乞求難得。",
        "from": "T24n1464_008:0885c26_13",
        "context_with_next_sentence": true
    },
    {
        "source_sentence": "我無有熟食麨乾飯，唯有馬麥，須當相施。」",
        "from": "T24n1464_008:0885c27_14",
        "context_with_next_sentence": true
    },
    {
        "source_sentence": "諸比丘答：「世尊不許當食馬麥。」",
        "from": "T24n1464_008:0885c28_15",
        "context_with_next_sentence": true
    },
    {
        "source_sentence": "往白世尊。",
        "from": "T24n1464_008:0885c29_16",
        "context_with_next_sentence": true
    },
    {
        "source_sentence": "世尊告曰：「雖知是馬麥，隨時飲水飽，生草可取食耳。」",
        "from": "T24n1464_008:0885c29_17",
        "context_with_next_sentence": true
    },
    {
        "source_sentence": "時馬有五百匹，比丘僧少一不滿五百。",
        "from": "T24n1464_008:0886a02_18",
        "context_with_next_sentence": true
    },
    {
        "source_sentence": "馬日食麥一斗，養馬人日食麥二斗。",
        "from": "T24n1464_008:0886a02_19",
        "context_with_next_sentence": true
    },
    {
        "source_sentence": "分人馬麥各半，以施佛比丘僧。",
        "from": "T24n1464_008:0886a03_20",
        "context_with_next_sentence": true
    },
    {
        "source_sentence": "時阿難持世尊分及己分入鞞羅然，求人熟。",
        "from": "T24n1464_008:0886a04_21",
        "context_with_next_sentence": true
    },
    {
        "source_sentence": "見一婦人，歎佛功德：「世尊有此戒、三昧、智慧、解脫、解脫智，三十二大人相八十種好莊嚴其身，圓光七尺(佛尋竟手足覆四支，不啻七尺)，身黃金色視之無厭。",
        "from": "T24n1464_008:0886a05_22",
        "context_with_next_sentence": true
    },
    {
        "source_sentence": "剔除鬚髮被袈裟出家學道，得阿耨多羅三耶三佛。",
        "from": "T24n1464_008:0886a08_23",
        "context_with_next_sentence": true
    },
    {
        "source_sentence": "救眾生厄，不度者度、不脫者脫、不般涅槃者令般涅槃，無生老病死憂悲惱苦。",
        "from": "T24n1464_008:0886a09_24",
        "context_with_next_sentence": true
    },
    {
        "source_sentence": "不出家學道者，當作轉輪王，七寶前導：輪寶、象寶、馬寶、摩尼寶、玉女寶、長者寶、主兵寶。",
        "from": "T24n1464_008:0886a11_25",
        "context_with_next_sentence": true
    },
    {
        "source_sentence": "當有千子，雄健勇猛。",
        "from": "T24n1464_008:0886a13_26",
        "context_with_next_sentence": true
    },
    {
        "source_sentence": "典四天下，不加刀杖。",
        "from": "T24n1464_008:0886a14_0",
        "context_with_next_sentence": true
    },
    {
        "source_sentence": "我及汝等皆當臣屬。",
        "from": "T24n1464_008:0886a14_1",
        "context_with_next_sentence": true
    },
    {
        "source_sentence": "受請至此鞞羅然夏坐。",
        "from": "T24n1464_008:0886a14_2",
        "context_with_next_sentence": true
    },
    {
        "source_sentence": "大妹！",
        "from": "T24n1464_008:0886a15_3",
        "context_with_next_sentence": true
    },
    {
        "source_sentence": "能以此麥與作麨不？」",
        "from": "T24n1464_008:0886a15_4",
        "context_with_next_sentence": true
    },
    {
        "source_sentence": "婦人答言：「我家，阿難！",
        "from": "T24n1464_008:0886a16_5",
        "context_with_next_sentence": true
    },
    {
        "source_sentence": "役務事多。",
        "from": "T24n1464_008:0886a16_6",
        "context_with_next_sentence": true
    },
    {
        "source_sentence": "自尚不供，況當供他？」",
        "from": "T24n1464_008:0886a16_7",
        "context_with_next_sentence": true
    },
    {
        "source_sentence": "去此不遠，有一婦人聞歎佛功德，甚奇甚特，便作此念：「世間乃有是人耶？」",
        "from": "T24n1464_008:0886a17_8",
        "context_with_next_sentence": true
    },
    {
        "source_sentence": "即呼阿難：「持此麥來，我與作麨。",
        "from": "T24n1464_008:0886a19_0",
        "context_with_next_sentence": true
    },
    {
        "source_sentence": "從今日始，佛阿難及餘梵行者麥來，我與作麨。」",
        "from": "T24n1464_008:0886a19_1",
        "context_with_next_sentence": true
    },
    {
        "source_sentence": "時此婦人即磨麥持與阿難。",
        "from": "T24n1464_008:0886a20_2",
        "context_with_next_sentence": true
    },
    {
        "source_sentence": "阿難持麨詣佛所，行澡水，授佛麨。",
        "from": "T24n1464_008:0886a21_3",
        "context_with_next_sentence": true
    },
    {
        "source_sentence": "佛便食之。",
        "from": "T24n1464_008:0886a22_4",
        "context_with_next_sentence": true
    },
    {
        "source_sentence": "阿難見佛食麨，悲泣墮淚。",
        "from": "T24n1464_008:0886a22_5",
        "context_with_next_sentence": true
    },
    {
        "source_sentence": "復作是念：「佛世尊是國王子，常食好食、未曾食惡食。",
        "from": "T24n1464_008:0886a23_0",
        "context_with_next_sentence": true
    },
    {
        "source_sentence": "云何今日食此麥麨！",
        "from": "T24n1464_008:0886a24_1",
        "context_with_next_sentence": true
    },
    {
        "source_sentence": "那得氣力？」",
        "from": "T24n1464_008:0886a24_2",
        "context_with_next_sentence": true
    },
    {
        "source_sentence": "時世尊知阿難心所念，語阿難言：「汝能食此麨不？」",
        "from": "T24n1464_008:0886a24_3",
        "context_with_next_sentence": true
    },
    {
        "source_sentence": "對曰：「能食。」",
        "from": "T24n1464_008:0886a26_0",
        "context_with_next_sentence": true
    },
    {
        "source_sentence": "世尊即授與一揣，使食天甘露味。",
        "from": "T24n1464_008:0886a26_1",
        "context_with_next_sentence": true
    },
    {
        "source_sentence": "阿難復作此念：「世尊食此必有氣力。」",
        "from": "T24n1464_008:0886a27_2",
        "context_with_next_sentence": true
    },
    {
        "source_sentence": "世尊食已，澡鉢行水，白佛：「向者倩一婦人作麨，而不肯作。",
        "from": "T24n1464_008:0886a27_3",
        "context_with_next_sentence": true
    },
    {
        "source_sentence": "有一婦人，不倩而自作。",
        "from": "T24n1464_008:0886a29_4",
        "context_with_next_sentence": true
    },
    {
        "source_sentence": "願聞其意。」",
        "from": "T24n1464_008:0886a29_5",
        "context_with_next_sentence": true
    },
    {
        "source_sentence": "世尊告曰：「其不作者設當為作，當為轉輪聖王第一夫人。",
        "from": "T24n1464_008:0886b01_0",
        "context_with_next_sentence": true
    },
    {
        "source_sentence": "不使而作者，獲大功德。",
        "from": "T24n1464_008:0886b02_1",
        "context_with_next_sentence": true
    },
    {
        "source_sentence": "雖不更作餘福，種阿耨多羅三耶三佛根。」",
        "from": "T24n1464_008:0886b02_2",
        "context_with_next_sentence": true
    },
    {
        "source_sentence": "對未畢日，無有聞佛及比丘僧食馬麥者。",
        "from": "T24n1464_008:0886b03_3",
        "context_with_next_sentence": true
    },
    {
        "source_sentence": "有天魔波旬化作比丘僧，擔囊盛乾餅石蜜，摸持九百葉餅於街巷間行。",
        "from": "T24n1464_008:0886b04_4",
        "context_with_next_sentence": true
    },
    {
        "source_sentence": "諸長者問諸比丘：「從何所來？」",
        "from": "T24n1464_008:0886b06_5",
        "context_with_next_sentence": true
    },
    {
        "source_sentence": "諸比丘答：「從鞞羅然來。」",
        "from": "T24n1464_008:0886b07_6",
        "context_with_next_sentence": true
    },
    {
        "source_sentence": "「佛及比丘僧無所乏婆？」",
        "from": "T24n1464_008:0886b07_7",
        "context_with_next_sentence": true
    },
    {
        "source_sentence": "化比丘答：「飲食豐饒不能食盡，今送餘至舍衛。」",
        "from": "T24n1464_008:0886b08_8",
        "context_with_next_sentence": true
    },
    {
        "source_sentence": "往對償畢，其時十六大國皆聞佛及比丘僧在鞞羅然三月食馬麥。",
        "from": "T24n1464_008:0886b09_9",
        "context_with_next_sentence": true
    },
    {
        "source_sentence": "諸富長者婆羅門積財一億，及入海導師車馬駱駝載負種種供具，往迎世尊及比丘僧。",
        "from": "T24n1464_008:0886b10_10",
        "context_with_next_sentence": true
    },
    {
        "source_sentence": "餘有七日當新歲，佛知而問阿難：「新歲餘有幾日？」",
        "from": "T24n1464_008:0886b12_11",
        "context_with_next_sentence": true
    },
    {
        "source_sentence": "阿難白佛：「餘有七日。」",
        "from": "T24n1464_008:0886b13_12",
        "context_with_next_sentence": true
    },
    {
        "source_sentence": "佛語阿難：「將二比丘入鞞羅然邑，語阿耆達兜婆羅門：『佛已受卿請九十日，今竟，欲普人間分衛。』」",
        "from": "T24n1464_008:0886b14_13",
        "context_with_next_sentence": true
    },
    {
        "source_sentence": "時比丘白佛：「阿耆達兜意不一飯佛，何以故告別？」",
        "from": "T24n1464_008:0886b16_14",
        "context_with_next_sentence": true
    },
    {
        "source_sentence": "世尊告曰：「雖不設飯，交是請主，法應當別。」",
        "from": "T24n1464_008:0886b17_15",
        "context_with_next_sentence": true
    },
    {
        "source_sentence": "時尊者阿難承佛教，將二比丘入鞞羅然，住阿耆達兜門，語守門者：「汝往白，阿難在外欲得相見。」",
        "from": "T24n1464_008:0886b18_16",
        "context_with_next_sentence": true
    },
    {
        "source_sentence": "時阿耆達兜在中庭，沐頭被白[疊*毛]衣踞繩床上。",
        "from": "T24n1464_008:0886b20_17",
        "context_with_next_sentence": true
    },
    {
        "source_sentence": "時守門者即白，答語：「使入。」",
        "from": "T24n1464_008:0886b21_18",
        "context_with_next_sentence": true
    },
    {
        "source_sentence": "阿難即入，徐徐就坐。",
        "from": "T24n1464_008:0886b22_19",
        "context_with_next_sentence": true
    },
    {
        "source_sentence": "默然須臾，婆羅門問：「以何事來？」",
        "from": "T24n1464_008:0886b22_20",
        "context_with_next_sentence": true
    },
    {
        "source_sentence": "阿難報言：「世尊語：『婆羅門！",
        "from": "T24n1464_008:0886b23_21",
        "context_with_next_sentence": true
    },
    {
        "source_sentence": "已受卿請九十日。",
        "from": "T24n1464_008:0886b24_22",
        "context_with_next_sentence": true
    },
    {
        "source_sentence": "今欲入人間普分衛。』」",
        "from": "T24n1464_008:0886b24_23",
        "context_with_next_sentence": true
    },
    {
        "source_sentence": "婆羅門問：「云何阿難！",
        "from": "T24n1464_008:0886b25_24",
        "context_with_next_sentence": true
    },
    {
        "source_sentence": "瞿曇於此夏坐耶？」",
        "from": "T24n1464_008:0886b25_25",
        "context_with_next_sentence": true
    },
    {
        "source_sentence": "阿難答：「卿前請夏坐而忘耶？」",
        "from": "T24n1464_008:0886b26_26",
        "context_with_next_sentence": true
    },
    {
        "source_sentence": "婆羅門問：「九十日中云何得食？」",
        "from": "T24n1464_008:0886b26_27",
        "context_with_next_sentence": true
    },
    {
        "source_sentence": "阿難答：「大困大厄，世尊及比丘僧三月食馬麥。」",
        "from": "T24n1464_008:0886b27_28",
        "context_with_next_sentence": true
    },
    {
        "source_sentence": "時婆羅門憶請佛及比丘僧辦夏坐具，勅守門者莫令人來。",
        "from": "T24n1464_008:0886b28_29",
        "context_with_next_sentence": true
    },
    {
        "source_sentence": "阿耆達兜婆羅門復作是念：「四方遠近皆當聞我為此惡事。",
        "from": "T24n1464_008:0886b29_30",
        "context_with_next_sentence": true
    },
    {
        "source_sentence": "阿耆達兜請佛比丘僧無有供養。」",
        "from": "T24n1464_008:0886c02_31",
        "context_with_next_sentence": true
    },
    {
        "source_sentence": "復語阿難：「可留瞿曇沙門得懺悔不？」",
        "from": "T24n1464_008:0886c03_0",
        "context_with_next_sentence": true
    },
    {
        "source_sentence": "阿難答曰：「不得留。」",
        "from": "T24n1464_008:0886c03_1",
        "context_with_next_sentence": true
    },
    {
        "source_sentence": "時阿耆達兜愁憂懊惱，自投于地。",
        "from": "T24n1464_008:0886c04_2",
        "context_with_next_sentence": true
    },
    {
        "source_sentence": "時親里眾以水灑而起坐，親里語阿耆達兜言：「汝莫愁憂。",
        "from": "T24n1464_008:0886c05_0",
        "context_with_next_sentence": true
    },
    {
        "source_sentence": "我等當詣瞿曇沙門所，與汝悔過。",
        "from": "T24n1464_008:0886c06_1",
        "context_with_next_sentence": true
    },
    {
        "source_sentence": "若不住者，持此種種飲食，使人舁往，當隨後行。",
        "from": "T24n1464_008:0886c07_2",
        "context_with_next_sentence": true
    },
    {
        "source_sentence": "住處有乏，當以供養。」",
        "from": "T24n1464_008:0886c08_3",
        "context_with_next_sentence": true
    },
    {
        "source_sentence": "時阿難與婆羅門及親里眾，詣世尊所悔過。",
        "from": "T24n1464_008:0886c08_4",
        "context_with_next_sentence": true
    },
    {
        "source_sentence": "世尊遙見來：「若我不住者，沸血當從面孔出。」",
        "from": "T24n1464_008:0886c09_5",
        "context_with_next_sentence": true
    },
    {
        "source_sentence": "以大慈悲更住七日，前所辦夏坐四月飲食盡舁來，豐饒盈溢。",
        "from": "T24n1464_008:0886c10_6",
        "context_with_next_sentence": true
    },
    {
        "source_sentence": "時跋嗜(邵脂反)人民聞佛當來六十日，普行分衛各辦供具以待如來。",
        "from": "T24n1464_008:0886c12_7",
        "context_with_next_sentence": true
    },
    {
        "source_sentence": "時世尊於鞞羅然具補納衣，一日衣竟，著衣持鉢詣跋嗜國。",
        "from": "T24n1464_008:0886c13_8",
        "context_with_next_sentence": true
    },
    {
        "source_sentence": "阿耆達亦載飲食隨如來後，有所乏者即供足之。",
        "from": "T24n1464_008:0886c15_9",
        "context_with_next_sentence": true
    },
    {
        "source_sentence": "知如來所投頓，輒在前供辦，並作是語：「我今日、我明日請佛。」",
        "from": "T24n1464_008:0886c16_10",
        "context_with_next_sentence": true
    },
    {
        "source_sentence": "時跋嗜人民聞阿耆達載飲食隨如來後，「此必妨我不得飯佛。」",
        "from": "T24n1464_008:0886c17_11",
        "context_with_next_sentence": true
    },
    {
        "source_sentence": "即集會自作限制：「其作食飯佛者作小食，復作蜜漿，勿聽婆羅門得作飯食。",
        "from": "T24n1464_008:0886c18_12",
        "context_with_next_sentence": true
    },
    {
        "source_sentence": "其有見阿耆達者，當罵言：『惡婆羅門！",
        "from": "T24n1464_008:0886c20_13",
        "context_with_next_sentence": true
    },
    {
        "source_sentence": "將佛及比丘僧九十日與馬麥食。",
        "from": "T24n1464_008:0886c21_14",
        "context_with_next_sentence": true
    },
    {
        "source_sentence": "今復載飯食妨他耶？』」",
        "from": "T24n1464_008:0886c22_15",
        "context_with_next_sentence": true
    },
    {
        "source_sentence": "時婆羅門愁悶在一面立，看諸人民供具少者，輒供足之。",
        "from": "T24n1464_008:0886c22_16",
        "context_with_next_sentence": true
    },
    {
        "source_sentence": "唯見無豆鬻，即以胡麻子、蘇子、豆擣阿摩勒、鞞醯勒、蓽茇、薑作鬻，奉上世尊。",
        "from": "T24n1464_008:0886c24_17",
        "context_with_next_sentence": true
    },
    {
        "source_sentence": "世尊告曰：「分與比丘僧。」",
        "from": "T24n1464_008:0886c25_18",
        "context_with_next_sentence": true
    },
    {
        "source_sentence": "比丘僧不受：「世尊不許當食此鬻。」",
        "from": "T24n1464_008:0886c26_19",
        "context_with_next_sentence": true
    },
    {
        "source_sentence": "時婆羅門來白世尊：「諸比丘不受此鬻。」",
        "from": "T24n1464_008:0886c27_20",
        "context_with_next_sentence": true
    },
    {
        "source_sentence": "世尊告諸比丘：「從今以往，有病無病，常服此鬻。",
        "from": "T24n1464_008:0886c28_21",
        "context_with_next_sentence": true
    },
    {
        "source_sentence": "有五事：益於身體，除飢不渴，無風寒病，腸胃通利，生食病熟。」",
        "from": "T24n1464_008:0886c29_22",
        "context_with_next_sentence": true
    },
    {
        "source_sentence": "阿耆達復作是念：「我夏四月辦種種飲食載飲食來，復不得飯佛及比丘僧。",
        "from": "T24n1464_008:0887a01_23",
        "context_with_next_sentence": true
    },
    {
        "source_sentence": "我今當如祭神法布食著地，使諸比丘脚履上過，則為已食。」",
        "from": "T24n1464_008:0887a03_24",
        "context_with_next_sentence": true
    },
    {
        "source_sentence": "世尊告曰：「此非脚所履物，此是口所食具。」",
        "from": "T24n1464_008:0887a04_25",
        "context_with_next_sentence": true
    },
    {
        "source_sentence": "世尊與婆羅門說法，說法已婆羅門即還去。",
        "from": "T24n1464_008:0887a05_26",
        "context_with_next_sentence": true
    },
    {
        "source_sentence": "時世尊著衣持鉢還舍衛國。",
        "from": "T24n1464_008:0887a06_27",
        "context_with_next_sentence": true
    },
    {
        "source_sentence": "有一外道梵志身體肥大，從世尊後。",
        "from": "T24n1464_008:0887a07_28",
        "context_with_next_sentence": true
    },
    {
        "source_sentence": "有一婆羅門著道來，問此梵志：「此間飲食可得不？」",
        "from": "T24n1464_008:0887a08_29",
        "context_with_next_sentence": true
    },
    {
        "source_sentence": "答言：「可得。」",
        "from": "T24n1464_008:0887a09_30",
        "context_with_next_sentence": true
    },
    {
        "source_sentence": "復問：「由誰得？」",
        "from": "T24n1464_008:0887a09_31",
        "context_with_next_sentence": true
    },
    {
        "source_sentence": "答言：「從是禿長者得。」",
        "from": "T24n1464_008:0887a09_32",
        "context_with_next_sentence": true
    },
    {
        "source_sentence": "婆羅門言：「咄去去，汝為惡言。",
        "from": "T24n1464_008:0887a10_33",
        "context_with_next_sentence": true
    },
    {
        "source_sentence": "汝得肥壯皆由瞿曇沙門，而反更罵。",
        "from": "T24n1464_008:0887a10_34",
        "context_with_next_sentence": true
    },
    {
        "source_sentence": "若瞿曇沙門聞，當為沙門結戒，不復與外道飲食。」",
        "from": "T24n1464_008:0887a11_35",
        "context_with_next_sentence": true
    },
    {
        "source_sentence": "諸比丘往白世尊。",
        "from": "T24n1464_008:0887a12_36",
        "context_with_next_sentence": true
    },
    {
        "source_sentence": "世尊告曰：「此外道異學長夜習顛倒，此等若被打中毒橫羅官事，謂呼沙門瞿曇為。」",
        "from": "T24n1464_008:0887a13_37",
        "context_with_next_sentence": true
    },
    {
        "source_sentence": "時世尊故未與沙門結戒。",
        "from": "T24n1464_008:0887a15_38",
        "context_with_next_sentence": true
    },
    {
        "source_sentence": "前至舍衛國，舍衛國長者與佛及比丘僧，作酥餅百葉脆餅。",
        "from": "T24n1464_008:0887a15_39",
        "context_with_next_sentence": true
    },
    {
        "source_sentence": "諸佛世尊常法，飲食不足終不起坐，要當食足。",
        "from": "T24n1464_008:0887a17_40",
        "context_with_next_sentence": true
    },
    {
        "source_sentence": "若檀越少者，以佛力一切充足。",
        "from": "T24n1464_008:0887a18_41",
        "context_with_next_sentence": true
    },
    {
        "source_sentence": "有二婆羅門婦來，語尊者阿難：「見施少餅。」",
        "from": "T24n1464_008:0887a18_42",
        "context_with_next_sentence": true
    },
    {
        "source_sentence": "時以兩番餅與一人，一番餅與一。",
        "from": "T24n1464_008:0887a19_43",
        "context_with_next_sentence": true
    },
    {
        "source_sentence": "人得一番者，問彼一人：「汝得幾番？」",
        "from": "T24n1464_008:0887a20_44",
        "context_with_next_sentence": true
    },
    {
        "source_sentence": "答言：「得二番。」",
        "from": "T24n1464_008:0887a21_45",
        "context_with_next_sentence": true
    },
    {
        "source_sentence": "反問：「汝得幾番？」",
        "from": "T24n1464_008:0887a21_46",
        "context_with_next_sentence": true
    },
    {
        "source_sentence": "答：「得一番。",
        "from": "T24n1464_008:0887a22_47",
        "context_with_next_sentence": true
    },
    {
        "source_sentence": "汝長得一番，當與我分。」",
        "from": "T24n1464_008:0887a22_48",
        "context_with_next_sentence": true
    },
    {
        "source_sentence": "答：「各自得分。",
        "from": "T24n1464_008:0887a22_49",
        "context_with_next_sentence": true
    },
    {
        "source_sentence": "不與汝分。」",
        "from": "T24n1464_008:0887a23_50",
        "context_with_next_sentence": true
    },
    {
        "source_sentence": "一人言：「阿難必是汝婿。」",
        "from": "T24n1464_008:0887a23_51",
        "context_with_next_sentence": true
    },
    {
        "source_sentence": "二人共相捽搣大喚。",
        "from": "T24n1464_008:0887a24_0",
        "context_with_next_sentence": true
    },
    {
        "source_sentence": "世尊知而問阿難：「此人何以共鬪？」",
        "from": "T24n1464_008:0887a24_1",
        "context_with_next_sentence": true
    },
    {
        "source_sentence": "阿難具白世尊。",
        "from": "T24n1464_008:0887a25_2",
        "context_with_next_sentence": true
    },
    {
        "source_sentence": "世尊告曰：「若比丘自手與婆羅門、婆羅門婦餅者，墮。",
        "from": "T24n1464_008:0887a25_3",
        "context_with_next_sentence": true
    },
    {
        "source_sentence": "食有五種：一根食。",
        "from": "T24n1464_008:0887a26_4",
        "context_with_next_sentence": true
    },
    {
        "source_sentence": "根食者，藕、盧蔔、繫婆陀(根小而甜)。",
        "from": "T24n1464_008:0887a27_5",
        "context_with_next_sentence": true
    },
    {
        "source_sentence": "二莖食。",
        "from": "T24n1464_008:0887a27_6",
        "context_with_next_sentence": true
    },
    {
        "source_sentence": "莖食者，竿炙叔基(酢莖)諸所食菜。",
        "from": "T24n1464_008:0887a28_7",
        "context_with_next_sentence": true
    },
    {
        "source_sentence": "三為葉食。",
        "from": "T24n1464_008:0887a28_8",
        "context_with_next_sentence": true
    },
    {
        "source_sentence": "諸所食葉。",
        "from": "T24n1464_008:0887a29_9",
        "context_with_next_sentence": true
    },
    {
        "source_sentence": "四為華食。",
        "from": "T24n1464_008:0887a29_10",
        "context_with_next_sentence": true
    },
    {
        "source_sentence": "婆婆羅梨華(波波羅酸棗)婆婆。",
        "from": "T24n1464_008:0887a29_11",
        "context_with_next_sentence": true
    },
    {
        "source_sentence": "五為果食。",
        "from": "T24n1464_008:0887b01_12",
        "context_with_next_sentence": true
    },
    {
        "source_sentence": "諸所食果，蒲萄甘橘。",
        "from": "T24n1464_008:0887b01_13",
        "context_with_next_sentence": true
    },
    {
        "source_sentence": "復有五食：粟米、糜米、青麥、豌豆、粳米。",
        "from": "T24n1464_008:0887b01_14",
        "context_with_next_sentence": true
    },
    {
        "source_sentence": "若食此食時，有五婆羅門來乞，當言此非我食。",
        "from": "T24n1464_008:0887b02_15",
        "context_with_next_sentence": true
    },
    {
        "source_sentence": "有索水者，當言非我水。",
        "from": "T24n1464_008:0887b03_16",
        "context_with_next_sentence": true
    },
    {
        "source_sentence": "索果者，當言非我果。",
        "from": "T24n1464_008:0887b04_17",
        "context_with_next_sentence": true
    },
    {
        "source_sentence": "盡不得與，除其父母、病人。」",
        "from": "T24n1464_008:0887b04_18",
        "context_with_next_sentence": true
    },
    {
        "source_sentence": "佛世尊遊舍衛國祇樹給孤獨園。",
        "from": "T24n1464_008:0887b06_0",
        "context_with_next_sentence": true
    },
    {
        "source_sentence": "王波斯匿與阿闍世常共鬪，時興兵相伐。",
        "from": "T24n1464_008:0887b06_1",
        "context_with_next_sentence": true
    },
    {
        "source_sentence": "六群比丘自相謂言：「共往看軍馬。」",
        "from": "T24n1464_008:0887b07_2",
        "context_with_next_sentence": true
    },
    {
        "source_sentence": "即往看軍馬。",
        "from": "T24n1464_008:0887b08_3",
        "context_with_next_sentence": true
    },
    {
        "source_sentence": "諸長者見，自相謂言：「此沙門釋子出家為道，方觀軍馬。」",
        "from": "T24n1464_008:0887b08_4",
        "context_with_next_sentence": true
    },
    {
        "source_sentence": "以此事往白世尊。",
        "from": "T24n1464_008:0887b10_0",
        "context_with_next_sentence": true
    },
    {
        "source_sentence": "世尊告曰：「若比丘，軍馬欲發就往看者，墮。」",
        "from": "T24n1464_008:0887b10_1",
        "context_with_next_sentence": true
    },
    {
        "source_sentence": "◎鼻奈耶卷第八",
        "from": "T24n1464_008:0887b11_2",
        "context_with_next_sentence": false
    }
]