[
    {
        "source_sentence": "佛說十地經卷第二",
        "from": "T10n0287_002:0539c02_0",
        "context_with_next_sentence": true
    },
    {
        "source_sentence": "大唐于闐三藏沙門尸羅達摩",
        "from": "T10n0287_002:0539c04_0",
        "context_with_next_sentence": true
    },
    {
        "source_sentence": "於北庭龍興寺譯",
        "from": "T10n0287_002:0539c05_0",
        "context_with_next_sentence": true
    },
    {
        "source_sentence": "菩薩極喜地之餘",
        "from": "T10n0287_002:0539c06_0",
        "context_with_next_sentence": true
    },
    {
        "source_sentence": "「復次，菩薩如是已發諸大誓願，得堪能心并柔軟心及調柔心，成就淨信。",
        "from": "T10n0287_002:0539c07_0",
        "context_with_next_sentence": true
    },
    {
        "source_sentence": "能信諸佛正等覺者本所入行、修證到彼岸、修證諸勝地，成就諸力、成滿無所畏。",
        "from": "T10n0287_002:0539c08_1",
        "context_with_next_sentence": true
    },
    {
        "source_sentence": "由不共佛法不可映奪，不可思議諸佛法性引發，無中無邊甚深如來境界，隨入無量如來所行信果成就。",
        "from": "T10n0287_002:0539c10_2",
        "context_with_next_sentence": true
    },
    {
        "source_sentence": "舉要言之，能信一切菩薩正行，乃至佛地解釋加持。",
        "from": "T10n0287_002:0539c12_3",
        "context_with_next_sentence": true
    },
    {
        "source_sentence": "「復次，菩薩作是思惟：『諸佛之法如是甚深，如是寂靜，如是寂滅，如是性空，如是無相，如是無願，如是無際，如是廣大，如是無量，如是難證，然復彼諸愚異生類，由墮邪見心之相續，由無明闇纏繞意識，由驕慢幢高建計度，由渴愛網希求作意，由逐諂誑稠林意樂，由慳嫉相應趣生處加行，由貪、瞋、癡積集諸業，由以忿恨熾然心焰，由顛倒相應引發業用，由以欲有及無明漏所繫心、意、意識，種子於三界中生，後有芽，所謂：名色俱生不相捨離，名色增長成六處聚落；六處成已，由互相觸因緣有受，展轉於受有忻樂者，增長愛取，增已成有，成就此故有生、老、死、愁歎苦惱有情苦蘊。",
        "from": "T10n0287_002:0539c15_0",
        "context_with_next_sentence": true
    },
    {
        "source_sentence": "如是發生，離我我所，不實虛偽，空無作用，無動愚鈍，譬如草木如影而現；然彼有情不覺不知。』",
        "from": "T10n0287_002:0539c28_1",
        "context_with_next_sentence": true
    },
    {
        "source_sentence": "菩薩見彼諸有情類從大苦蘊不得解脫，為拔彼苦引發大悲，為欲令彼住於畢竟安樂涅槃，故興大慈。",
        "from": "T10n0287_002:0540a01_2",
        "context_with_next_sentence": true
    },
    {
        "source_sentence": "「復次，諸佛子！",
        "from": "T10n0287_002:0540a04_0",
        "context_with_next_sentence": true
    },
    {
        "source_sentence": "菩薩如是以此隨順大慈大悲增上意樂住初地時，於一切事心無顧戀，以慧希求諸佛妙智，修行大捨，凡是所有一切能捨，所謂：財、穀、倉庫等捨，或以金、銀、摩尼、真珠、瑠璃、珂貝、璧玉、珊瑚、車璩、碼碯、錢物等捨，或以珍寶莊飾嚴具瓔珞等捨，或以殊妙象、馬、車乘、輦輿等捨，或以可意寺舍、園林、樓觀、流泉、浴池等捨，或以奴、婢、僮、僕等捨，或以國土、聚落、城邑、王都等捨，或以妻、妾、男、女等捨，或以一切所愛之事皆悉能捨，或以頭、目、手、足一切身分等捨，如是一切所施事中心無顧戀，以慧希求諸佛妙智，皆悉能捨，如是菩薩住於初地能成大捨。",
        "from": "T10n0287_002:0540a04_1",
        "context_with_next_sentence": true
    },
    {
        "source_sentence": "「復次，菩薩既得如是大慈、大悲、大捨意樂已，為欲救拔一切有情，轉更訪求世、出世間諸利益事；訪求之時心無厭倦，即得如是無厭倦性；無厭倦者於一切論得無怯弱故，此菩薩於諸論中智得成就。",
        "from": "T10n0287_002:0540a17_0",
        "context_with_next_sentence": true
    },
    {
        "source_sentence": "此以如是諸論相應應不應作善籌量智，於劣中勝，諸有情所如應如宜而修正行，故此世智而得成就。",
        "from": "T10n0287_002:0540a21_1",
        "context_with_next_sentence": true
    },
    {
        "source_sentence": "得世智已，應時、應分、應量而行；以慚愧莊嚴心之相續，勤修自利利他加行，由此菩薩慚愧得成。",
        "from": "T10n0287_002:0540a23_2",
        "context_with_next_sentence": true
    },
    {
        "source_sentence": "即於如是正加行中，皆能出離，得無退屈及無轉易力所持性，是故菩薩堅力持性而得發生。",
        "from": "T10n0287_002:0540a26_0",
        "context_with_next_sentence": true
    },
    {
        "source_sentence": "菩薩得此堅力持已，即能慇懃供養承事諸佛如來及教法中而正修行。",
        "from": "T10n0287_002:0540a28_1",
        "context_with_next_sentence": true
    },
    {
        "source_sentence": "菩薩如是成就十種淨諸地法，所謂淨信、慈、悲、慧捨、無有厭倦、善知諸論、善解世間、慚愧莊嚴、堅力持性、供養諸佛。",
        "from": "T10n0287_002:0540a29_2",
        "context_with_next_sentence": true
    },
    {
        "source_sentence": "「菩薩住此極喜地中，由廣大見及由願力，現見多佛、多百佛、多千佛、多百千佛、多百千那庾多佛、多俱胝佛、多百俱胝佛、多千俱胝佛、多百千俱胝佛、多百千俱胝那庾多佛；菩薩見是如來、應供、正等覺已，悉以廣大增上意樂，恭敬、尊重、承事、供養，奉施衣服、飲食、臥具、病緣醫藥、諸資生具；奉獻菩薩諸妙樂具於僧伽眾而作恭敬，以此善根皆悉迴向無上菩提。",
        "from": "T10n0287_002:0540b04_0",
        "context_with_next_sentence": true
    },
    {
        "source_sentence": "由此供養諸佛如來，發生成就有情方便，以布施、愛語成就有情。",
        "from": "T10n0287_002:0540b11_1",
        "context_with_next_sentence": true
    },
    {
        "source_sentence": "後二攝法未全通達，但以勝解力故而行。",
        "from": "T10n0287_002:0540b13_2",
        "context_with_next_sentence": true
    },
    {
        "source_sentence": "於此十種波羅蜜多，施到彼岸而得增上，餘到彼岸隨力隨分，非不修行。",
        "from": "T10n0287_002:0540b14_3",
        "context_with_next_sentence": true
    },
    {
        "source_sentence": "此菩薩如如供養諸佛世尊，修習成就有情加行，受持修行諸淨地法。",
        "from": "T10n0287_002:0540b16_0",
        "context_with_next_sentence": true
    },
    {
        "source_sentence": "如是如是此諸善根於一切智所迴向者，轉更明淨隨意堪用。",
        "from": "T10n0287_002:0540b17_1",
        "context_with_next_sentence": true
    },
    {
        "source_sentence": "唯諸佛子！",
        "from": "T10n0287_002:0540b19_0",
        "context_with_next_sentence": true
    },
    {
        "source_sentence": "如巧金師以鑛性金置於火中，如如燒鍊，如是如是，轉得明淨隨意堪用。",
        "from": "T10n0287_002:0540b19_1",
        "context_with_next_sentence": true
    },
    {
        "source_sentence": "唯諸佛子！",
        "from": "T10n0287_002:0540b20_2",
        "context_with_next_sentence": true
    },
    {
        "source_sentence": "當知菩薩亦復如是，如如供養諸佛世尊，修習成就有情，加行受持修行諸淨地法，如是如是，此諸善根於一切智所迴向者，倍復明淨隨意堪用。",
        "from": "T10n0287_002:0540b21_3",
        "context_with_next_sentence": true
    },
    {
        "source_sentence": "「復次，諸佛子！",
        "from": "T10n0287_002:0540b25_0",
        "context_with_next_sentence": true
    },
    {
        "source_sentence": "菩薩住此極喜地中，應從諸佛及諸菩薩善知識所，訪求請問初地行相并得等流，應無厭足成此地支，第二乃至第十地中行相，并得等流亦爾。",
        "from": "T10n0287_002:0540b25_1",
        "context_with_next_sentence": true
    },
    {
        "source_sentence": "又此菩薩於諸地中所治對治應修善巧，於地壞成應修善巧，於地得修應修善巧，於地支清淨應修善巧，於地地運轉應修善巧，於地地安處應修善巧，於地地殊勝應修善巧，於地地得不復退轉應修善巧，於諸菩薩地清淨已，乃至轉入如來智地應修善巧。",
        "from": "T10n0287_002:0540b28_2",
        "context_with_next_sentence": true
    },
    {
        "source_sentence": "唯諸佛子！",
        "from": "T10n0287_002:0540c05_3",
        "context_with_next_sentence": true
    },
    {
        "source_sentence": "菩薩如是引發諸地行相善巧，始從菩薩初地昇進無有間憩，乃至轉入第十智地，以無憩行地智光明證佛智光明。",
        "from": "T10n0287_002:0540c05_4",
        "context_with_next_sentence": true
    },
    {
        "source_sentence": "唯諸佛子！",
        "from": "T10n0287_002:0540c08_5",
        "context_with_next_sentence": true
    },
    {
        "source_sentence": "譬如黠慧善巧商主，將欲率領諸大商侶往詣大城，先未發時訪求請問道中勝利，及於道中退轉過失，道處中間勝利差別，道處中間退轉過失，於道資糧作所應作；從初道處雖未發足而善了知，如是乃能到彼大城。",
        "from": "T10n0287_002:0540c08_6",
        "context_with_next_sentence": true
    },
    {
        "source_sentence": "此大商主善以如是智慧籌量具大資緣，與大商侶度險曠野，身及商侶悉免憂患，乃至安隱到彼大城。",
        "from": "T10n0287_002:0540c13_7",
        "context_with_next_sentence": true
    },
    {
        "source_sentence": "唯諸佛子！",
        "from": "T10n0287_002:0540c15_8",
        "context_with_next_sentence": true
    },
    {
        "source_sentence": "菩薩善巧大智商主亦復如是，若住初地，於諸地中所治對治得成善巧，於地行相等流之中得成善巧，於地得修得成善巧，於地支清淨得成善巧，於地地運轉得成善巧，於地地安處得成善巧，於地地殊勝得成善巧，於地地得不復退轉得成善巧，諸菩薩地得清淨已，乃至入於如來智地得成善巧；是時菩薩，善受廣大殊勝福德聖道資糧，及善決擇智慧資糧，將欲率領無量有情諸大商侶，往詣一切智智大城；先未發時，應從諸佛及諸菩薩善知識所，訪求請問諸菩薩地聖道功德，及從此道退轉過失，於道處間勝利差別，於道處間退轉過失，廣大福智聖道資糧作所應作；從初道處，雖未勝進而善了知，如是乃能到於一切智智大城。",
        "from": "T10n0287_002:0540c16_9",
        "context_with_next_sentence": true
    },
    {
        "source_sentence": "此以如是智慧籌量，具大福慧聖道資糧，將已成就無量有情，諸大商侶經過生死曠野險道，自身及彼有情商侶悉免憂患，乃至安隱到於一切智智大城。",
        "from": "T10n0287_002:0541a01_10",
        "context_with_next_sentence": true
    },
    {
        "source_sentence": "唯諸佛子！",
        "from": "T10n0287_002:0541a05_11",
        "context_with_next_sentence": true
    },
    {
        "source_sentence": "是故菩薩，應無厭倦修行諸地瑩飾差別。",
        "from": "T10n0287_002:0541a05_12",
        "context_with_next_sentence": true
    },
    {
        "source_sentence": "「唯諸佛子！",
        "from": "T10n0287_002:0541a06_13",
        "context_with_next_sentence": true
    },
    {
        "source_sentence": "是名略說菩提薩埵極喜初地趣入之門。",
        "from": "T10n0287_002:0541a06_14",
        "context_with_next_sentence": true
    },
    {
        "source_sentence": "住於此者生處多作贍部洲王，得大自在，常護正法，能以大施攝取有情，善巧能令諸餘有情遠離慳垢，常行大施無有窮盡，諸所作業或以布施、或以愛語、或以利行、或以同事，此等一切悉皆不離佛作意、法作意、僧伽作意、菩薩作意、菩薩行作意、到彼岸作意、諸地作意、無所畏作意、不共佛法作意，乃至不離一切行相勝妙相應一切智智作意。",
        "from": "T10n0287_002:0541a07_15",
        "context_with_next_sentence": true
    },
    {
        "source_sentence": "復作願言：『我當一切諸有情中為首、為勝、為殊勝、為妙、為微妙、為上、為無上、為導、為將、為帥，乃至願得一切智智。",
        "from": "T10n0287_002:0541a15_16",
        "context_with_next_sentence": true
    },
    {
        "source_sentence": "所依止處，若樂發起如是精進，棄捨一切家屬財位，歸佛聖教淨信出家。",
        "from": "T10n0287_002:0541a18_17",
        "context_with_next_sentence": true
    },
    {
        "source_sentence": "既出家已，一剎那頃瞬息須臾，能證菩薩百三摩地，見百如來。",
        "from": "T10n0287_002:0541a19_18",
        "context_with_next_sentence": true
    },
    {
        "source_sentence": "彼佛加持皆能解了，能動百世界，能往百剎土，能照百世界，成就百有情，能住壽百劫，於前後際各能入百劫，於百法門能正思擇，示現百身，身身皆能現百菩薩眷屬圍遶。",
        "from": "T10n0287_002:0541a21_19",
        "context_with_next_sentence": true
    },
    {
        "source_sentence": "從此以去，是諸菩薩有願力者，由勝願故，所有遊戲，或身、或光明、或神通、或眼、或境界、或音聲、或行、或莊嚴、或勝解、或加持、或所作，此等乃至爾所百千俱胝那庾多劫不易可數。』」",
        "from": "T10n0287_002:0541a25_0",
        "context_with_next_sentence": true
    },
    {
        "source_sentence": "爾時金剛藏菩薩欲重宣此義而說頌言：「若有集眾善，　　具修白淨法；　供養天人尊，　　淨意樂大志。",
        "from": "T10n0287_002:0541a29_0",
        "context_with_next_sentence": true
    },
    {
        "source_sentence": "　成就妙勝解，　　隨順悲愍道；　為求佛智慧，　　發此無上心。",
        "from": "T10n0287_002:0541b03_0",
        "context_with_next_sentence": true
    },
    {
        "source_sentence": "　為獲佛十力，　　及以無所畏；　成佛不共法，　　救攝群生類。",
        "from": "T10n0287_002:0541b05_0",
        "context_with_next_sentence": true
    },
    {
        "source_sentence": "　為得大慈悲，　　為嚴淨佛土，　為轉大法輪，　　發此最勝心。",
        "from": "T10n0287_002:0541b07_0",
        "context_with_next_sentence": true
    },
    {
        "source_sentence": "　一念知三世，　　而無有分別；　種種時不同，　　以示於世間。",
        "from": "T10n0287_002:0541b09_0",
        "context_with_next_sentence": true
    },
    {
        "source_sentence": "　略說求諸佛，　　一切勝功德；　發生廣大心，　　量等虛空界。",
        "from": "T10n0287_002:0541b11_0",
        "context_with_next_sentence": true
    },
    {
        "source_sentence": "　悲先智為主，　　攝以方便慧；　淨意樂所持，　　如來力無量。",
        "from": "T10n0287_002:0541b13_0",
        "context_with_next_sentence": true
    },
    {
        "source_sentence": "　無礙智現前，　　隨順自然智；　具受佛法誨，　　發此最勝心。",
        "from": "T10n0287_002:0541b15_0",
        "context_with_next_sentence": true
    },
    {
        "source_sentence": "　佛子始發生，　　如是妙寶心；　即超凡夫地，　　入菩薩正性。",
        "from": "T10n0287_002:0541b17_0",
        "context_with_next_sentence": true
    },
    {
        "source_sentence": "　生在如來家，　　種族無瑕玷；　紹諸佛聖種，　　決成無上覺。",
        "from": "T10n0287_002:0541b19_0",
        "context_with_next_sentence": true
    },
    {
        "source_sentence": "　纔生如是心，　　即得入初地；　志樂不可動，　　勤修正加行。",
        "from": "T10n0287_002:0541b21_0",
        "context_with_next_sentence": true
    },
    {
        "source_sentence": "　多喜、多愛樂，　　亦復多淨信；　極大勇猛心，　　及多慶躍心。",
        "from": "T10n0287_002:0541b23_0",
        "context_with_next_sentence": true
    },
    {
        "source_sentence": "　遠離於鬪諍，　　惱害及瞋恚；　慚敬而質直，　　善守護諸根。",
        "from": "T10n0287_002:0541b25_0",
        "context_with_next_sentence": true
    },
    {
        "source_sentence": "　救世無等者，　　所有眾德慧；　此處我當得，　　念是極生喜。",
        "from": "T10n0287_002:0541b27_0",
        "context_with_next_sentence": true
    },
    {
        "source_sentence": "　始得入初地，　　即超五怖畏；　不活惡名死，　　惡趣處眾怯。",
        "from": "T10n0287_002:0541b29_0",
        "context_with_next_sentence": true
    },
    {
        "source_sentence": "　由不貪著我，　　及以於我所；　是故諸佛子，　　遠離諸怖畏。",
        "from": "T10n0287_002:0541c02_0",
        "context_with_next_sentence": true
    },
    {
        "source_sentence": "　恒有信恭敬，　　常行大慈愍；　慚愧功德備，　　日夜增善法。",
        "from": "T10n0287_002:0541c04_0",
        "context_with_next_sentence": true
    },
    {
        "source_sentence": "　樂遊正法苑，　　無厭求多聞；　思惟所聞法，　　遠離取著行。",
        "from": "T10n0287_002:0541c06_0",
        "context_with_next_sentence": true
    },
    {
        "source_sentence": "　不貪於利養，　　唯引平等心；　一志求佛智，　　緣慮十力等。",
        "from": "T10n0287_002:0541c08_0",
        "context_with_next_sentence": true
    },
    {
        "source_sentence": "　修行到彼岸，　　遠離諂虛誑；　如說而修行，　　常能護實語。",
        "from": "T10n0287_002:0541c10_0",
        "context_with_next_sentence": true
    },
    {
        "source_sentence": "　不污如來家，　　不捨菩薩學；　一切智智心，　　不動如山王。",
        "from": "T10n0287_002:0541c12_0",
        "context_with_next_sentence": true
    },
    {
        "source_sentence": "　不捨世間事，　　而入出世道；　以無厭足心，　　修覺分資糧。",
        "from": "T10n0287_002:0541c14_0",
        "context_with_next_sentence": true
    },
    {
        "source_sentence": "　常恒無異念，　　轉求增勝道；　如是法相應，　　名善住初地。",
        "from": "T10n0287_002:0541c16_0",
        "context_with_next_sentence": true
    },
    {
        "source_sentence": "　引發大誓願，　　大勇決大行；　願當能供養，　　承事諸世尊。",
        "from": "T10n0287_002:0541c18_0",
        "context_with_next_sentence": true
    },
    {
        "source_sentence": "　護持諸佛法，　　攝取大仙道；　常奉覲諸佛，　　修行最勝行。",
        "from": "T10n0287_002:0541c20_0",
        "context_with_next_sentence": true
    },
    {
        "source_sentence": "　成就諸群生，　　往趣諸世界；　嚴淨佛國土，　　令智者充滿。",
        "from": "T10n0287_002:0541c22_0",
        "context_with_next_sentence": true
    },
    {
        "source_sentence": "　與諸菩薩眾，　　一心等修行；　以身、語、意業，　　所作無空過。",
        "from": "T10n0287_002:0541c24_0",
        "context_with_next_sentence": true
    },
    {
        "source_sentence": "　一切毛道中，　　一時成正覺；　如是等大願，　　無量無邊際。",
        "from": "T10n0287_002:0541c26_0",
        "context_with_next_sentence": true
    },
    {
        "source_sentence": "　若有情界盡，　　世界、虛空界，　法界、涅槃界，　　世間佛興界，　諸如來智界，　　及心所緣界，　入如來智界，　　世法智轉界。",
        "from": "T10n0287_002:0541c28_0",
        "context_with_next_sentence": true
    },
    {
        "source_sentence": "　彼諸若有盡，　　我願乃有盡；　如彼無盡期，　　我願亦無盡。",
        "from": "T10n0287_002:0542a03_0",
        "context_with_next_sentence": true
    },
    {
        "source_sentence": "　如是發大願，　　心柔軟調順；　能信佛功德，　　觀察諸有情。",
        "from": "T10n0287_002:0542a05_0",
        "context_with_next_sentence": true
    },
    {
        "source_sentence": "　知從因緣起，　　即興大慈悲；　如是苦有情，　　我今應救拔。",
        "from": "T10n0287_002:0542a07_0",
        "context_with_next_sentence": true
    },
    {
        "source_sentence": "　為救有情故，　　而行種種施；　王位與珍寶，　　及以象馬車，　頭目并手足，　　乃至身血肉，　一切皆能捨，　　心得無憂悔。",
        "from": "T10n0287_002:0542a09_0",
        "context_with_next_sentence": true
    },
    {
        "source_sentence": "　求種種諸論，　　其心無厭倦；　善解字義趣，　　能隨世所行。",
        "from": "T10n0287_002:0542a13_0",
        "context_with_next_sentence": true
    },
    {
        "source_sentence": "　慚愧自莊嚴，　　修行轉堅固；　供養無量佛，　　恭敬而尊重。",
        "from": "T10n0287_002:0542a15_0",
        "context_with_next_sentence": true
    },
    {
        "source_sentence": "　如是常修習，　　日夜無懈倦；　善根轉明淨，　　如金數燒鍊。",
        "from": "T10n0287_002:0542a17_0",
        "context_with_next_sentence": true
    },
    {
        "source_sentence": "　菩薩住於此，　　鍊治一切地；　所作無障礙，　　具足不斷絕。",
        "from": "T10n0287_002:0542a19_0",
        "context_with_next_sentence": true
    },
    {
        "source_sentence": "　譬如大商主，　　為領諸商侶；　問知道險易，　　安隱至大城。",
        "from": "T10n0287_002:0542a21_0",
        "context_with_next_sentence": true
    },
    {
        "source_sentence": "　菩薩住初地，　　應知亦如是；　勇猛無障礙，　　乃到第十地。",
        "from": "T10n0287_002:0542a23_0",
        "context_with_next_sentence": true
    },
    {
        "source_sentence": "　住此初地中，　　作大功德王；　以法化有情，　　慈心無損害。",
        "from": "T10n0287_002:0542a25_0",
        "context_with_next_sentence": true
    },
    {
        "source_sentence": "　統領贍部洲，　　化行靡不及；　皆令住大捨，　　成就佛智慧。",
        "from": "T10n0287_002:0542a27_0",
        "context_with_next_sentence": true
    },
    {
        "source_sentence": "　欲求最勝道，　　捨已國王位；　佛教中出家，　　勇猛勤修習。",
        "from": "T10n0287_002:0542a29_0",
        "context_with_next_sentence": true
    },
    {
        "source_sentence": "　得百三摩地，　　及見百諸佛；　震動百世界，　　遊行照亦爾。",
        "from": "T10n0287_002:0542b02_0",
        "context_with_next_sentence": true
    },
    {
        "source_sentence": "　成就百有情，　　能知百劫事，　入於百法門，　　示現百化身，　及現百菩薩，　　以為其眷屬。",
        "from": "T10n0287_002:0542b04_0",
        "context_with_next_sentence": true
    },
    {
        "source_sentence": "　若願自在力，　　過是數無量；　我於地義中，　　略述其少分，　若欲廣分別，　　億劫不能盡。",
        "from": "T10n0287_002:0542b07_0",
        "context_with_next_sentence": true
    },
    {
        "source_sentence": "　菩薩最勝道，　　利益諸群生；　如是初地法，　　我今已說竟。」",
        "from": "T10n0287_002:0542b10_0",
        "context_with_next_sentence": true
    },
    {
        "source_sentence": "菩薩離垢地第二",
        "from": "T10n0287_002:0542b12_0",
        "context_with_next_sentence": true
    },
    {
        "source_sentence": "　諸菩薩聞此，　　最勝微妙法；　其心盡清淨，　　一切皆欣慶。",
        "from": "T10n0287_002:0542b13_0",
        "context_with_next_sentence": true
    },
    {
        "source_sentence": "　悉從於座起，　　踊在虛空中；　普散上妙花，　　同時共稱讚：「善哉！",
        "from": "T10n0287_002:0542b15_0",
        "context_with_next_sentence": true
    },
    {
        "source_sentence": "金剛藏！",
        "from": "T10n0287_002:0542b17_1",
        "context_with_next_sentence": true
    },
    {
        "source_sentence": "　　大智無畏者，　善說於此地，　　菩薩所行法。」",
        "from": "T10n0287_002:0542b17_2",
        "context_with_next_sentence": true
    },
    {
        "source_sentence": "　解脫月菩薩，　　知眾心清淨，　樂聞第二地，　　所有諸行相。",
        "from": "T10n0287_002:0542b19_0",
        "context_with_next_sentence": true
    },
    {
        "source_sentence": "　即請金剛藏：　　「大慧願演說，　佛子皆樂聞，　　所住第二地。」",
        "from": "T10n0287_002:0542b21_0",
        "context_with_next_sentence": true
    },
    {
        "source_sentence": "爾時，金剛藏菩薩告眾菩薩言：「唯諸佛子！",
        "from": "T10n0287_002:0542b23_0",
        "context_with_next_sentence": true
    },
    {
        "source_sentence": "若是菩薩善瑩初地欲求第二菩薩智地，當起十種心之意樂。",
        "from": "T10n0287_002:0542b23_1",
        "context_with_next_sentence": true
    },
    {
        "source_sentence": "何等為十？",
        "from": "T10n0287_002:0542b25_2",
        "context_with_next_sentence": true
    },
    {
        "source_sentence": "所謂：正直意樂，柔軟意樂，堪能意樂，調伏意樂，寂滅意樂，賢善意樂，不雜意樂，無顧戀意樂，勝妙意樂，廣大意樂。",
        "from": "T10n0287_002:0542b25_3",
        "context_with_next_sentence": true
    },
    {
        "source_sentence": "起此十種心意樂已，即得安住菩薩第二離垢地中。",
        "from": "T10n0287_002:0542b28_4",
        "context_with_next_sentence": true
    },
    {
        "source_sentence": "唯諸佛子！",
        "from": "T10n0287_002:0542b29_5",
        "context_with_next_sentence": true
    },
    {
        "source_sentence": "菩薩住此離垢地時，自性成就十善業道，遠離殺生棄捨刀、杖，不懷瞋恨，有慚、有愧仁恕具足，於諸有情有命之者，常有慈愍利樂之心；而此菩薩尚以計度於有命者不作惱害，何況於他諸有情所起有情想，正意思惟以麁身業而行殺害。",
        "from": "T10n0287_002:0542b29_6",
        "context_with_next_sentence": true
    },
    {
        "source_sentence": "離不與取，於自財位常知止足，有愍不壞他世財位，若物屬他有他物想，終不於此發起盜心；乃至草葉不與不取，何況其餘諸資生具。",
        "from": "T10n0287_002:0542c06_7",
        "context_with_next_sentence": true
    },
    {
        "source_sentence": "離欲邪行，於自妻屬常知止足，不求他妻，於屬他女及他妻妾親族媒定法所護女尚不發生貪染之心，何況彼此二形交婚或於非道。",
        "from": "T10n0287_002:0542c09_8",
        "context_with_next_sentence": true
    },
    {
        "source_sentence": "離虛誑語，常作實語、真語、時語，乃至夢中亦不能覆見忍樂照以誑他意出虛誑語，何況故犯。",
        "from": "T10n0287_002:0542c12_9",
        "context_with_next_sentence": true
    },
    {
        "source_sentence": "離離間語，為諸有情常不破壞，無惱害故而修正行，不將此語為破彼故而向彼說，不將彼語為破此故而向此說；於未壞者令不破壞，已破壞者令不增長；不喜離間、不樂離間、不說離間語，若實若不實。",
        "from": "T10n0287_002:0542c14_10",
        "context_with_next_sentence": true
    },
    {
        "source_sentence": "離麁惡語，謂所有語蜇螫麁獷磣刺於他，令他瞋恨背面慘厲，庸淺鄙惡不可樂聞，聞者不悅瞋忿所出；如火燒心令生怨結，意起熱惱不可愛樂，能壞自他心心相續，如是等語悉皆遠離；常作潤澤柔軟悅意，深可樂聞，聞者生喜，善入於心，風雅典則多人愛樂，多人悅樂，令心踊躍，令心悅豫，能淨自他心相續語。",
        "from": "T10n0287_002:0542c19_11",
        "context_with_next_sentence": true
    },
    {
        "source_sentence": "離雜穢語，善思審語、時語、真語、義語、法語、順道理語、巧調伏語、有分段語、隨時籌量有緣起語，乃至戲笑尚恒思審，何況故出散亂之言。",
        "from": "T10n0287_002:0542c26_12",
        "context_with_next_sentence": true
    },
    {
        "source_sentence": "其心無貪，於他欲樂及他財位、他資具中，不起貪愛，不求、不願、不生貪心。",
        "from": "T10n0287_002:0542c29_13",
        "context_with_next_sentence": true
    },
    {
        "source_sentence": "心無瞋恚，常於一切諸有情類，發起慈心及利益心、憐愍心、安樂心、潤澤心、攝益一切世間之心，永離忿恨、嫉妬、瞋恚，常思順行仁慈祐益性，得正見隨順正道。",
        "from": "T10n0287_002:0543a02_14",
        "context_with_next_sentence": true
    },
    {
        "source_sentence": "捨離種種占卜、吉凶、邪戒者見，其見正真無諂無誑，於佛、法、僧起定意樂。",
        "from": "T10n0287_002:0543a05_15",
        "context_with_next_sentence": true
    },
    {
        "source_sentence": "「唯諸佛子！",
        "from": "T10n0287_002:0543a07_16",
        "context_with_next_sentence": true
    },
    {
        "source_sentence": "菩薩如是無間、無缺護持十善業道之時，引發如是心之意樂，有情所有險穢惡趣深坑施設，此悉皆由受行十種不善業道；是故我當自住正行，亦勸於他住於正行。",
        "from": "T10n0287_002:0543a07_17",
        "context_with_next_sentence": true
    },
    {
        "source_sentence": "所以者何？",
        "from": "T10n0287_002:0543a11_18",
        "context_with_next_sentence": true
    },
    {
        "source_sentence": "若自不能修行正行，令他修者無有是處。",
        "from": "T10n0287_002:0543a11_19",
        "context_with_next_sentence": true
    },
    {
        "source_sentence": "復作是念：『由現受十不善業道，有捺落迦、傍生、鬼趣。",
        "from": "T10n0287_002:0543a12_20",
        "context_with_next_sentence": true
    },
    {
        "source_sentence": "復由現受十善業道，方有人趣乃至有頂受生差別。",
        "from": "T10n0287_002:0543a13_21",
        "context_with_next_sentence": true
    },
    {
        "source_sentence": "從此已上由慧行相修習，即此十善業道心狹劣故，怖三界故，闕大悲故，從他聞聲而解了故，隨聲聞行故，成聲聞乘。",
        "from": "T10n0287_002:0543a14_22",
        "context_with_next_sentence": true
    },
    {
        "source_sentence": "又從此上修治清淨十善業道，非他所引自覺悟故，闕大悲方便故，悟解甚深緣起性故，成獨覺乘。",
        "from": "T10n0287_002:0543a17_23",
        "context_with_next_sentence": true
    },
    {
        "source_sentence": "復從此上修治清淨十善業道，由心廣大無限量故，具悲愍故，方便善巧之所攝故，發大願故，不捨一切諸有情故，現觀如來無量智故，能成菩薩諸地清淨到彼岸淨廣大正行。",
        "from": "T10n0287_002:0543a19_24",
        "context_with_next_sentence": true
    },
    {
        "source_sentence": "又此上上十善業道，以一切種得清淨故，乃至能成諸佛十力及餘一切佛法修證，是故我今於同出離，遍於一切行相清淨出離之中應作加行。』",
        "from": "T10n0287_002:0543a23_25",
        "context_with_next_sentence": true
    },
    {
        "source_sentence": "「唯諸佛子！",
        "from": "T10n0287_002:0543a27_0",
        "context_with_next_sentence": true
    },
    {
        "source_sentence": "菩薩轉更應如是學。",
        "from": "T10n0287_002:0543a27_1",
        "context_with_next_sentence": true
    },
    {
        "source_sentence": "復次，十種不善業道，以由上品積集多作為捺洛迦因；由中品故為傍生因；由軟品故為鬼界因。",
        "from": "T10n0287_002:0543a27_2",
        "context_with_next_sentence": true
    },
    {
        "source_sentence": "害生將導於捺落迦，將導傍生，將導鬼界；若復人中受生，引二種果：一者、短命；二者、多病。",
        "from": "T10n0287_002:0543a29_3",
        "context_with_next_sentence": true
    },
    {
        "source_sentence": "不與取將導於捺落迦，將導傍生，將導鬼界；若復人中受生，引二種果：一者、乏少資財；二者、共分資財。",
        "from": "T10n0287_002:0543b02_4",
        "context_with_next_sentence": true
    },
    {
        "source_sentence": "於欲邪行將導於捺落迦，將導傍生，將導鬼界；若復人中受生，引二種果：一者、妻不貞良；二者、眷屬不可依怙。",
        "from": "T10n0287_002:0543b05_5",
        "context_with_next_sentence": true
    },
    {
        "source_sentence": "虛誑語將導於捺落迦，將導傍生，將導鬼界；若復人中受生，引二種果：一者、多被誹謗；二者、為他所誑。",
        "from": "T10n0287_002:0543b07_6",
        "context_with_next_sentence": true
    },
    {
        "source_sentence": "離間語將導於捺落迦，將導傍生，將導鬼界；若復人中受生，引二種果：一者、眷屬乖離；二者、多被毀呰。",
        "from": "T10n0287_002:0543b10_0",
        "context_with_next_sentence": true
    },
    {
        "source_sentence": "麁惡語將導於捺落迦，將導傍生，將導鬼界；若復人中受生，引二種果：一者、聞不可意；二者、言多諍訟。",
        "from": "T10n0287_002:0543b12_1",
        "context_with_next_sentence": true
    },
    {
        "source_sentence": "雜穢語將導於捺落迦，將導傍生，將導鬼界；若復人中受生，引二種果：一者、言無人受；二者、辯不明了。",
        "from": "T10n0287_002:0543b14_2",
        "context_with_next_sentence": true
    },
    {
        "source_sentence": "貪欲將導於捺落迦，將導傍生，將導鬼界；若復人中受生，引二種果：一者、心不知足；二者、多欲無厭。",
        "from": "T10n0287_002:0543b16_3",
        "context_with_next_sentence": true
    },
    {
        "source_sentence": "瞋恚將導於捺落迦，將導傍生，將導鬼界；若復人中受生，引二種果：一者、常被他人求其長短；二者、恒被於他之所惱害。",
        "from": "T10n0287_002:0543b19_4",
        "context_with_next_sentence": true
    },
    {
        "source_sentence": "邪見將導於捺落迦，將導傍生，將導鬼界；若復人中受生，引二種果：一者、墮在邪見；二者、心多諂誑。",
        "from": "T10n0287_002:0543b21_5",
        "context_with_next_sentence": true
    },
    {
        "source_sentence": "如是此十不善業道能生此等無量無邊諸大苦蘊；是故我今永離此十不善業道，於內法苑賞翫法樂，即此菩薩自善安住十善業道，亦勸於他令住其中。",
        "from": "T10n0287_002:0543b24_6",
        "context_with_next_sentence": true
    },
    {
        "source_sentence": "「復次，菩薩於有情所轉更發起利益心、安樂心、悲心、憐愍心、攝受心、守護心、自己心、軌範心、發起師心。",
        "from": "T10n0287_002:0543b28_0",
        "context_with_next_sentence": true
    },
    {
        "source_sentence": "此作是念：『苦哉！",
        "from": "T10n0287_002:0543c01_1",
        "context_with_next_sentence": true
    },
    {
        "source_sentence": "有情墮在邪見，隨邪思量，順邪意樂，行於僻路稠林之中；我應令彼歸於正趣正見之道，令得安住如實法中。",
        "from": "T10n0287_002:0543c01_2",
        "context_with_next_sentence": true
    },
    {
        "source_sentence": "是諸有情互相乖離違諍欺凌，常無間斷，忿恨熾然；我當令彼住於無上大慈之中。",
        "from": "T10n0287_002:0543c04_3",
        "context_with_next_sentence": true
    },
    {
        "source_sentence": "是諸有情心無厭足，希求他財邪命自活；我當令彼住於清淨身、語、意業正命法中。",
        "from": "T10n0287_002:0543c05_4",
        "context_with_next_sentence": true
    },
    {
        "source_sentence": "是諸有情隨貪、瞋、癡因緣而轉，常以種種煩惱火焰之所燒爇，不復訪求出要方便；我當令彼除滅一切煩惱熾火，住無災患清涼涅槃。",
        "from": "T10n0287_002:0543c07_5",
        "context_with_next_sentence": true
    },
    {
        "source_sentence": "是諸有情癡昏瞖瞙無明黑暗之所覆蔽，入在廣大黑暗稠林，遠離慧明墮大暗處，趣入見取險難之路；我當令彼得無障礙清淨慧眼，能知一切法如實性，不隨他教。",
        "from": "T10n0287_002:0543c10_6",
        "context_with_next_sentence": true
    },
    {
        "source_sentence": "是諸有情馳騁生死曠野險道，將墮地獄、傍生、餓鬼惡趣深坑，投妄惡見邪見絙網，愚癡榛梗之所覆蔽，行邪僻路，喪失慧目，闕大導師，有非出離想遊波旬境，劫賊所擒遠離大悲善巧導者，趣入諸魔意樂稠林，去佛意樂極為深遠；此諸有情我當從彼如是生死曠野險難救拔濟度，令得安住一切智智無畏大城。",
        "from": "T10n0287_002:0543c14_7",
        "context_with_next_sentence": true
    },
    {
        "source_sentence": "是諸有情沒大瀑流，波浪淪溺入欲有見，無明瀑流沿生死駛愛河漂轉，湍馳奔激不暇觀察，隨順欲恚害覺彌漫，身見羅剎之所執持，趣入欲習氣洄澓旋返，於中沈溺欣樂淤泥洪濤漂擲，我慢灘渚無有依怙，不能超越六處聚落，遠離善巧能濟度者；我以大悲善根勢力，救拔令住於無災患離塵寂靜，無諸恐怖一切智洲。",
        "from": "T10n0287_002:0543c21_8",
        "context_with_next_sentence": true
    },
    {
        "source_sentence": "是諸有情閉在於彼多苦愁惱憂，隨非愛愛憎連縛，常與愁歎相應隨轉，渴愛械鋜之所撿繫，無明昏暗稠林，覆障三界牢獄；我當令彼永離三界，住無障礙究竟涅槃。",
        "from": "T10n0287_002:0543c29_0",
        "context_with_next_sentence": true
    },
    {
        "source_sentence": "是諸有情執著於我，從蘊執藏不能勝進，隨順四種顛倒而行，依止六處空曠聚落，被四大種毒蛇迫逐，五蘊怨賊之所嬈害，受無量苦；我當令彼住於最勝無依著處，謂於離障無餘涅槃。",
        "from": "T10n0287_002:0544a03_1",
        "context_with_next_sentence": true
    },
    {
        "source_sentence": "是諸有情勝解下劣怯弱狹小，聞興無上一切智心，設求出離唯發聲聞、獨覺乘意；我當令觀微妙佛法，住於廣大無上道心。』",
        "from": "T10n0287_002:0544a08_2",
        "context_with_next_sentence": true
    },
    {
        "source_sentence": "「唯諸佛子！",
        "from": "T10n0287_002:0544a10_3",
        "context_with_next_sentence": true
    },
    {
        "source_sentence": "菩薩如是隨順淨戒力所住持，善巧引發諸所作事；住於菩薩離垢地時，由廣大見及由願力，現見多佛、多百佛、多千佛、多百千佛、多百千那庾多佛、多俱胝佛、多百俱胝佛、多千俱胝佛、多百千俱胝那庾多佛，菩薩見是如來、應供、正等覺已，悉以廣大增上意樂，恭敬、尊重、承事、供養，奉施衣服、飲食、臥具、病緣醫藥、諸資生具，奉獻菩薩諸妙樂具，於僧伽眾而作恭敬。",
        "from": "T10n0287_002:0544a11_4",
        "context_with_next_sentence": true
    },
    {
        "source_sentence": "以此善根迴向無上正等菩提，於諸如來正等覺所，以尊重心復更諮受十善業道，隨其所受乃至菩提終不忘失。",
        "from": "T10n0287_002:0544a19_5",
        "context_with_next_sentence": true
    },
    {
        "source_sentence": "由是菩薩於無量劫、無量百劫、無量千劫、無量百千劫、無量俱胝劫、無量百俱胝劫、無量千俱胝劫、無量百千俱胝劫、無量百千俱胝那庾多劫，遠離慳悋犯戒垢故，布施、淨戒清淨成滿。",
        "from": "T10n0287_002:0544a21_6",
        "context_with_next_sentence": true
    },
    {
        "source_sentence": "唯諸佛子！",
        "from": "T10n0287_002:0544a25_7",
        "context_with_next_sentence": true
    },
    {
        "source_sentence": "譬如真金置礬石中，如法鍊已，離一切垢轉復明淨；菩薩住此離垢地中亦復如是，於無量百千俱胝那庾多劫遠離慳悋犯戒垢故，布施、淨戒清淨成滿；然此菩薩四攝法中愛語偏多，十到彼岸中戒到彼岸而為增上，餘到彼岸隨力隨分非不修行。",
        "from": "T10n0287_002:0544a26_8",
        "context_with_next_sentence": true
    },
    {
        "source_sentence": "「唯諸佛子！",
        "from": "T10n0287_002:0544b02_9",
        "context_with_next_sentence": true
    },
    {
        "source_sentence": "是名略說菩薩第二離垢地也。",
        "from": "T10n0287_002:0544b03_10",
        "context_with_next_sentence": true
    },
    {
        "source_sentence": "菩薩住此受生多作轉輪聖王，得法自在，七寶具足，有自在力，能除有情犯戒之垢，善巧令彼有情安處十善業道。",
        "from": "T10n0287_002:0544b03_11",
        "context_with_next_sentence": true
    },
    {
        "source_sentence": "諸所作業或以布施、或以愛語、或以利行、或以同事，此等一切悉皆不離佛作意、法作意、僧伽作意、菩薩作意、菩薩行作意、到彼岸作意、諸地作意、無所畏作意、不共佛法作意，乃至不離一切行相勝妙相應一切智智作意。",
        "from": "T10n0287_002:0544b06_12",
        "context_with_next_sentence": true
    },
    {
        "source_sentence": "復作願言：『我當一切諸有情中，為首、為勝、為殊勝、為妙、為微妙、為上、為無上、為導、為將、為帥，乃至願得一切智智所依止處。",
        "from": "T10n0287_002:0544b11_13",
        "context_with_next_sentence": true
    },
    {
        "source_sentence": "若樂發起如是精進，棄捨一切家屬財位，歸佛聖教淨信出家。",
        "from": "T10n0287_002:0544b14_14",
        "context_with_next_sentence": true
    },
    {
        "source_sentence": "既出家已，一剎那頃瞬息須臾，能證菩薩千三摩地，能見千佛，彼佛加持皆能解了。",
        "from": "T10n0287_002:0544b15_15",
        "context_with_next_sentence": true
    },
    {
        "source_sentence": "能動千世界，能往千剎土，能照千世界，成就千有情，能住壽千劫，於前後際能入千劫，於千法門能正思擇，示現千身，身皆能現千菩薩眷屬圍遶。",
        "from": "T10n0287_002:0544b17_16",
        "context_with_next_sentence": true
    },
    {
        "source_sentence": "自此以去是諸菩薩，有願力者由勝願故，所有遊戲或身、或光明、或神通、或眼、或境界、或音聲、或行、或莊嚴、或勝解、或所作，此等乃至爾所百千俱胝那庾多劫，不易可數。』」",
        "from": "T10n0287_002:0544b20_17",
        "context_with_next_sentence": true
    },
    {
        "source_sentence": "爾時，金剛藏菩薩欲重宣此義而說頌言：「正直柔軟及堪能，　　調伏寂滅與賢善；　無雜無戀勝廣大，　　以十意樂入二地。",
        "from": "T10n0287_002:0544b24_18",
        "context_with_next_sentence": true
    },
    {
        "source_sentence": "　住此成就戒功德，　　遠離殺生無惱害，　離不與取、欲邪行，　　誑惡、乖離、雜穢語，　不貪財位常慈愍，　　正見直心無諂偽；　離險奢慢極調柔，　　依教而行不放逸。",
        "from": "T10n0287_002:0544b28_0",
        "context_with_next_sentence": true
    },
    {
        "source_sentence": "　地獄、傍生受眾苦，　　餓鬼燒然出猛焰；　一切皆由罪所致，　　我當離彼住法苑。",
        "from": "T10n0287_002:0544c03_0",
        "context_with_next_sentence": true
    },
    {
        "source_sentence": "　人中隨意得受生，　　乃至有頂諸喜樂；　聲聞、獨覺、佛乘道，　　皆因十善而成就。",
        "from": "T10n0287_002:0544c05_0",
        "context_with_next_sentence": true
    },
    {
        "source_sentence": "　如是思惟不放逸，　　自持淨戒教他護；　復見群生受眾苦，　　轉更增益大悲心。",
        "from": "T10n0287_002:0544c07_0",
        "context_with_next_sentence": true
    },
    {
        "source_sentence": "　凡愚邪智不正解，　　常懷忿恨多諍訟；　貪求境界無足期，　　我應令彼除三毒。",
        "from": "T10n0287_002:0544c09_0",
        "context_with_next_sentence": true
    },
    {
        "source_sentence": "　愚癡大暗所纏覆，　　入大險道邪見網；　生死曠野怨所拘，　　我應令彼摧魔賊。",
        "from": "T10n0287_002:0544c11_0",
        "context_with_next_sentence": true
    },
    {
        "source_sentence": "　四流漂蕩心沒溺，　　三界禁繫受眾苦；　計蘊為宅我在中，　　為欲度彼勤行道。",
        "from": "T10n0287_002:0544c13_0",
        "context_with_next_sentence": true
    },
    {
        "source_sentence": "　設求出離心下劣，　　捨於最上佛智慧；　我欲令彼住大乘，　　發勤精進無厭足。",
        "from": "T10n0287_002:0544c15_0",
        "context_with_next_sentence": true
    },
    {
        "source_sentence": "　菩薩住此集功德，　　見無量佛咸供養；　億劫修治善更明，　　如鍊真金以礬石。",
        "from": "T10n0287_002:0544c17_0",
        "context_with_next_sentence": true
    },
    {
        "source_sentence": "　佛子住此作輪王，　　普化有情行十善；　所有善法皆修習，　　為成十力救於世。",
        "from": "T10n0287_002:0544c19_0",
        "context_with_next_sentence": true
    },
    {
        "source_sentence": "　欲捨王位及財寶，　　即棄居家依佛教；　勇猛精進一剎那，　　獲千等持見千佛。",
        "from": "T10n0287_002:0544c21_0",
        "context_with_next_sentence": true
    },
    {
        "source_sentence": "　所有種種神通力，　　此地菩薩皆能現；　願力所作復過此，　　無量自在度群生。",
        "from": "T10n0287_002:0544c23_0",
        "context_with_next_sentence": true
    },
    {
        "source_sentence": "　一切世間利益者，　　所修菩薩最勝行；　如是第二地功德，　　為諸佛子已開演。」",
        "from": "T10n0287_002:0544c25_0",
        "context_with_next_sentence": true
    },
    {
        "source_sentence": "菩薩離垢地第二竟",
        "from": "T10n0287_002:0544c27_0",
        "context_with_next_sentence": true
    },
    {
        "source_sentence": "佛說十地經卷第二",
        "from": "T10n0287_002:0544c28_0",
        "context_with_next_sentence": false
    }
]