[
    {
        "source_sentence": "大乘本生心地觀經卷第七",
        "from": "T03n0159_007:0322b01_0",
        "context_with_next_sentence": true
    },
    {
        "source_sentence": "罽賓國三藏沙門般若奉　詔譯",
        "from": "T03n0159_007:0322b03_0",
        "context_with_next_sentence": true
    },
    {
        "source_sentence": "波羅蜜多品第八",
        "from": "T03n0159_007:0322b04_0",
        "context_with_next_sentence": true
    },
    {
        "source_sentence": "爾時，彌勒菩薩摩訶薩白佛言：「世尊！",
        "from": "T03n0159_007:0322b05_0",
        "context_with_next_sentence": true
    },
    {
        "source_sentence": "以何因緣，慇懃稱讚住阿蘭若修菩薩行，而不稱讚住於餘處修菩薩行？",
        "from": "T03n0159_007:0322b05_1",
        "context_with_next_sentence": true
    },
    {
        "source_sentence": "如來一時在靈鷲山，為諸菩薩廣說法要而作是言：『菩薩或時止婬女家，親近屠者示教利喜，無數方便饒益眾生，為說妙法令入佛道。』",
        "from": "T03n0159_007:0322b07_2",
        "context_with_next_sentence": true
    },
    {
        "source_sentence": "世尊今日為新發意所說妙法而不如是，然我等類親於佛前得聞深法無有疑惑。",
        "from": "T03n0159_007:0322b10_3",
        "context_with_next_sentence": true
    },
    {
        "source_sentence": "唯願如來！",
        "from": "T03n0159_007:0322b13_0",
        "context_with_next_sentence": true
    },
    {
        "source_sentence": "為未來世求佛道者，演說甚深微妙真理，令菩薩行無復退轉。」",
        "from": "T03n0159_007:0322b13_1",
        "context_with_next_sentence": true
    },
    {
        "source_sentence": "爾時，佛告彌勒菩薩摩訶薩：「善男子！",
        "from": "T03n0159_007:0322b14_2",
        "context_with_next_sentence": true
    },
    {
        "source_sentence": "發阿耨多羅三藐三菩提心求菩提道，有二菩薩：一者在家，二者出家。",
        "from": "T03n0159_007:0322b15_3",
        "context_with_next_sentence": true
    },
    {
        "source_sentence": "在家菩薩為欲化導婬室屠肆，皆得親近，出家菩薩則不如是。",
        "from": "T03n0159_007:0322b17_4",
        "context_with_next_sentence": true
    },
    {
        "source_sentence": "然此菩薩各有九品，上根三品皆住蘭若，無間精進利益有情；中下二根諸菩薩等，隨宜所住方處不定，或住蘭若，或居聚落，隨緣利益安隱眾生，如是行門汝應觀察。",
        "from": "T03n0159_007:0322b18_5",
        "context_with_next_sentence": true
    },
    {
        "source_sentence": "「復次，善男子！",
        "from": "T03n0159_007:0322b23_0",
        "context_with_next_sentence": true
    },
    {
        "source_sentence": "出家菩薩修習佛道，已得無漏真實之法，隨緣利樂一切有情。",
        "from": "T03n0159_007:0322b23_1",
        "context_with_next_sentence": true
    },
    {
        "source_sentence": "若有佛子未得真智住於蘭若，要當親近諸佛菩薩，若有值遇真善知識，於菩薩行必不退轉。",
        "from": "T03n0159_007:0322b24_2",
        "context_with_next_sentence": true
    },
    {
        "source_sentence": "以是因緣諸佛子等，應當至心求見一佛及一菩薩。",
        "from": "T03n0159_007:0322b27_0",
        "context_with_next_sentence": true
    },
    {
        "source_sentence": "善男子！",
        "from": "T03n0159_007:0322b28_1",
        "context_with_next_sentence": true
    },
    {
        "source_sentence": "如是名為出世法要，汝等咸當一心修學。",
        "from": "T03n0159_007:0322b28_2",
        "context_with_next_sentence": true
    },
    {
        "source_sentence": "「復次，善男子！",
        "from": "T03n0159_007:0322c01_0",
        "context_with_next_sentence": true
    },
    {
        "source_sentence": "出家菩薩厭離世間住阿蘭若，省用功力得圓八萬四千波羅蜜行，速證阿耨多羅三藐三菩提。",
        "from": "T03n0159_007:0322c01_1",
        "context_with_next_sentence": true
    },
    {
        "source_sentence": "所以者何？",
        "from": "T03n0159_007:0322c03_2",
        "context_with_next_sentence": true
    },
    {
        "source_sentence": "若捨名利住山林者，於身命財必無悋惜永無繫屬，自然易滿三種波羅蜜多。」",
        "from": "T03n0159_007:0322c03_3",
        "context_with_next_sentence": true
    },
    {
        "source_sentence": "彌勒菩薩白佛言：「世尊！",
        "from": "T03n0159_007:0322c05_4",
        "context_with_next_sentence": true
    },
    {
        "source_sentence": "住阿蘭若出家菩薩不畜財寶，以何因緣，能得圓滿檀波羅蜜？」",
        "from": "T03n0159_007:0322c06_5",
        "context_with_next_sentence": true
    },
    {
        "source_sentence": "佛告彌勒菩薩摩訶薩：「善男子！",
        "from": "T03n0159_007:0322c08_0",
        "context_with_next_sentence": true
    },
    {
        "source_sentence": "住阿蘭若出家菩薩，入於聚落所乞之食，先以少分施於眾生，又以餘分施於所欲，即得名為檀波羅蜜。",
        "from": "T03n0159_007:0322c08_1",
        "context_with_next_sentence": true
    },
    {
        "source_sentence": "以自身命供養三寶，頭目髓腦施來求者，即得名為親近波羅蜜。",
        "from": "T03n0159_007:0322c11_2",
        "context_with_next_sentence": true
    },
    {
        "source_sentence": "為求法者說出世法，令發無上菩提心故，即得名為真實波羅蜜。",
        "from": "T03n0159_007:0322c12_3",
        "context_with_next_sentence": true
    },
    {
        "source_sentence": "善男子！",
        "from": "T03n0159_007:0322c14_4",
        "context_with_next_sentence": true
    },
    {
        "source_sentence": "是名出家菩薩成就布施波羅蜜多。",
        "from": "T03n0159_007:0322c14_5",
        "context_with_next_sentence": true
    },
    {
        "source_sentence": "「復次，善男子！",
        "from": "T03n0159_007:0322c15_6",
        "context_with_next_sentence": true
    },
    {
        "source_sentence": "出家菩薩住阿蘭若，故修十二頭陀之行，若行步時看二肘地不損眾生，即得名為持戒波羅蜜。",
        "from": "T03n0159_007:0322c15_7",
        "context_with_next_sentence": true
    },
    {
        "source_sentence": "堅持禁戒不惜軀命，即得名為親近波羅蜜。",
        "from": "T03n0159_007:0322c17_8",
        "context_with_next_sentence": true
    },
    {
        "source_sentence": "為求出世說法教化，令發無上菩提之心，即得名為真實波羅蜜。",
        "from": "T03n0159_007:0322c19_0",
        "context_with_next_sentence": true
    },
    {
        "source_sentence": "善男子！",
        "from": "T03n0159_007:0322c20_1",
        "context_with_next_sentence": true
    },
    {
        "source_sentence": "是名出家菩薩成就持戒波羅蜜多。",
        "from": "T03n0159_007:0322c20_2",
        "context_with_next_sentence": true
    },
    {
        "source_sentence": "「復次，善男子！",
        "from": "T03n0159_007:0322c21_3",
        "context_with_next_sentence": true
    },
    {
        "source_sentence": "出家菩薩住阿蘭若，能滅瞋恚得慈心三昧，亦無毀辱一切眾生，即得名為忍辱波羅蜜。",
        "from": "T03n0159_007:0322c22_0",
        "context_with_next_sentence": true
    },
    {
        "source_sentence": "若為一人說一句法，令發阿耨多羅三藐三菩提心，即得名為真實波羅蜜。",
        "from": "T03n0159_007:0322c24_1",
        "context_with_next_sentence": true
    },
    {
        "source_sentence": "善男子！",
        "from": "T03n0159_007:0322c25_2",
        "context_with_next_sentence": true
    },
    {
        "source_sentence": "是名出家菩薩成就忍辱波羅蜜多。",
        "from": "T03n0159_007:0322c26_3",
        "context_with_next_sentence": true
    },
    {
        "source_sentence": "「復次，善男子！",
        "from": "T03n0159_007:0322c26_4",
        "context_with_next_sentence": true
    },
    {
        "source_sentence": "出家菩薩為令眾生得成佛故，修精進行，未得成佛福智羸弱，不貪安樂，不造眾罪，於昔菩薩行苦行中深生歡喜，翹敬宗仰常無休息，以是因緣，即得名為精進波羅蜜。",
        "from": "T03n0159_007:0322c27_5",
        "context_with_next_sentence": true
    },
    {
        "source_sentence": "棄捨身命如捐涕唾，一切時中未嘗懈怠，即得名為親近波羅蜜。",
        "from": "T03n0159_007:0323a02_6",
        "context_with_next_sentence": true
    },
    {
        "source_sentence": "遇有緣者說最上道，令趣無上正等菩提，即得名為真實波羅蜜。",
        "from": "T03n0159_007:0323a03_7",
        "context_with_next_sentence": true
    },
    {
        "source_sentence": "由精進心，如是十行，過去不退、現在堅固、未來速滿。",
        "from": "T03n0159_007:0323a05_8",
        "context_with_next_sentence": true
    },
    {
        "source_sentence": "善男子！",
        "from": "T03n0159_007:0323a06_9",
        "context_with_next_sentence": true
    },
    {
        "source_sentence": "是名出家菩薩摩訶薩成就精進波羅蜜多。",
        "from": "T03n0159_007:0323a07_0",
        "context_with_next_sentence": true
    },
    {
        "source_sentence": "「復次，善男子！",
        "from": "T03n0159_007:0323a08_0",
        "context_with_next_sentence": true
    },
    {
        "source_sentence": "出家菩薩住阿蘭若修習三昧，為攝善法令不散失，入諸解脫永斷邊見，現於神通化彼眾生令得正智，斷煩惱本入真法界，悟如實道當趣菩提，以是因緣即得名為禪定波羅蜜。",
        "from": "T03n0159_007:0323a08_1",
        "context_with_next_sentence": true
    },
    {
        "source_sentence": "欲令眾生如我無異悉得滿足，調伏有情不捨三昧，不惜身命修此三昧，即得名為親近波羅蜜。",
        "from": "T03n0159_007:0323a12_2",
        "context_with_next_sentence": true
    },
    {
        "source_sentence": "為諸眾生說深妙法，皆令趣向無上菩提，即得名為真實波羅蜜。",
        "from": "T03n0159_007:0323a15_3",
        "context_with_next_sentence": true
    },
    {
        "source_sentence": "善男子！",
        "from": "T03n0159_007:0323a16_4",
        "context_with_next_sentence": true
    },
    {
        "source_sentence": "是名出家菩薩成就禪定波羅蜜多。",
        "from": "T03n0159_007:0323a16_5",
        "context_with_next_sentence": true
    },
    {
        "source_sentence": "「復次，善男子！",
        "from": "T03n0159_007:0323a17_6",
        "context_with_next_sentence": true
    },
    {
        "source_sentence": "出家菩薩處於空閑，親近供養諸佛菩薩一切智者，常樂聽聞甚深妙法，心生渴仰恒無厭足，善能分別二諦真理，斷除二障、通達五明，說諸法要能決眾疑，以是因緣即得名為般若波羅蜜。",
        "from": "T03n0159_007:0323a18_7",
        "context_with_next_sentence": true
    },
    {
        "source_sentence": "為求半偈棄捨身命，不憚眾苦志求菩提，即得成就親近波羅蜜。",
        "from": "T03n0159_007:0323a22_8",
        "context_with_next_sentence": true
    },
    {
        "source_sentence": "於大會中為人說法，於深妙義無所祕惜，能令發起大菩提心，於菩薩行得不退轉，常能觀察我身、蘭若，及菩提心、真實法身，如是四種無有差別，如是如是觀妙理故，即得名為真實波羅蜜。",
        "from": "T03n0159_007:0323a24_9",
        "context_with_next_sentence": true
    },
    {
        "source_sentence": "善男子！",
        "from": "T03n0159_007:0323a29_0",
        "context_with_next_sentence": true
    },
    {
        "source_sentence": "是名出家菩薩成就般若波羅蜜多。",
        "from": "T03n0159_007:0323a29_1",
        "context_with_next_sentence": true
    },
    {
        "source_sentence": "「復次，善男子！",
        "from": "T03n0159_007:0323b01_2",
        "context_with_next_sentence": true
    },
    {
        "source_sentence": "出家菩薩住空閑處，常能修習方便勝智波羅蜜多，以佗心智能了有情意樂煩惱心行差別，應病與藥悉令除差，自在遊戲神通三昧，發大悲願成熟眾生，諸佛之法無不通達，以是因緣即得名為方便善巧波羅蜜多。",
        "from": "T03n0159_007:0323b01_3",
        "context_with_next_sentence": true
    },
    {
        "source_sentence": "為欲饒益諸眾生故，於身命財都不固惜，即得名為親近波羅蜜多。",
        "from": "T03n0159_007:0323b06_4",
        "context_with_next_sentence": true
    },
    {
        "source_sentence": "為諸眾生怨親平等，說微妙法令入佛智，即得名為真實波羅蜜多。",
        "from": "T03n0159_007:0323b08_5",
        "context_with_next_sentence": true
    },
    {
        "source_sentence": "善男子！",
        "from": "T03n0159_007:0323b09_6",
        "context_with_next_sentence": true
    },
    {
        "source_sentence": "是名出家菩薩成就方便善巧波羅蜜。",
        "from": "T03n0159_007:0323b10_7",
        "context_with_next_sentence": true
    },
    {
        "source_sentence": "「復次，善男子！",
        "from": "T03n0159_007:0323b11_0",
        "context_with_next_sentence": true
    },
    {
        "source_sentence": "出家菩薩入於山林，為諸眾生常能修習願波羅蜜，心恒觀察諸法真性，非有非空中道妙理，於世俗事悉能辨了，為化有情恒修慈悲，以是因緣，即得名為願波羅蜜。",
        "from": "T03n0159_007:0323b11_1",
        "context_with_next_sentence": true
    },
    {
        "source_sentence": "以四弘願攝受眾生，乃至捨身不壞悲願，即得名為親近波羅蜜。",
        "from": "T03n0159_007:0323b15_2",
        "context_with_next_sentence": true
    },
    {
        "source_sentence": "說微妙法辯才無礙，若有聽聞畢竟不退，即得名為真實波羅蜜。",
        "from": "T03n0159_007:0323b16_3",
        "context_with_next_sentence": true
    },
    {
        "source_sentence": "善男子！",
        "from": "T03n0159_007:0323b18_4",
        "context_with_next_sentence": true
    },
    {
        "source_sentence": "是名出家菩薩成就願波羅蜜多。",
        "from": "T03n0159_007:0323b18_5",
        "context_with_next_sentence": true
    },
    {
        "source_sentence": "「復次，善男子！",
        "from": "T03n0159_007:0323b19_6",
        "context_with_next_sentence": true
    },
    {
        "source_sentence": "出家菩薩住阿蘭若，以正智力善了有情心行黑白，能為眾生說相應法，令入大乘甚深妙義，即能安住究竟涅槃，以是因緣，即得名為力波羅蜜。",
        "from": "T03n0159_007:0323b19_7",
        "context_with_next_sentence": true
    },
    {
        "source_sentence": "以正智眼照見五蘊空寂之理，能捨身命利眾生故，即得名為親近波羅蜜。",
        "from": "T03n0159_007:0323b23_8",
        "context_with_next_sentence": true
    },
    {
        "source_sentence": "以妙智力化邪見眾，令斷輪迴生死惡業，趣向常樂究竟涅槃，即得名為真實波羅蜜。",
        "from": "T03n0159_007:0323b25_9",
        "context_with_next_sentence": true
    },
    {
        "source_sentence": "善男子！",
        "from": "T03n0159_007:0323b27_10",
        "context_with_next_sentence": true
    },
    {
        "source_sentence": "是名出家菩薩成就力波羅蜜多。",
        "from": "T03n0159_007:0323b27_11",
        "context_with_next_sentence": true
    },
    {
        "source_sentence": "「復次，善男子！",
        "from": "T03n0159_007:0323b28_12",
        "context_with_next_sentence": true
    },
    {
        "source_sentence": "出家菩薩住阿蘭若，於一切法了知善惡，遠離邪見攝受正法，不厭生死不樂涅槃，即得名為智波羅蜜。",
        "from": "T03n0159_007:0323b28_13",
        "context_with_next_sentence": true
    },
    {
        "source_sentence": "不愛自身憐愍眾生，於身命財恒修大捨，即得名為親近波羅蜜。",
        "from": "T03n0159_007:0323c02_14",
        "context_with_next_sentence": true
    },
    {
        "source_sentence": "以微妙智為諸眾生說一乘法，令入阿耨多羅三藐三菩提，以是因緣，即得名為真實波羅蜜。",
        "from": "T03n0159_007:0323c03_15",
        "context_with_next_sentence": true
    },
    {
        "source_sentence": "善男子！",
        "from": "T03n0159_007:0323c05_16",
        "context_with_next_sentence": true
    },
    {
        "source_sentence": "是名出家菩薩成就智波羅蜜多。",
        "from": "T03n0159_007:0323c06_17",
        "context_with_next_sentence": true
    },
    {
        "source_sentence": "「善男子！",
        "from": "T03n0159_007:0323c06_18",
        "context_with_next_sentence": true
    },
    {
        "source_sentence": "此如是等波羅蜜多，以何義故，說為八萬四千差別？",
        "from": "T03n0159_007:0323c07_19",
        "context_with_next_sentence": true
    },
    {
        "source_sentence": "汝等當知！",
        "from": "T03n0159_007:0323c08_20",
        "context_with_next_sentence": true
    },
    {
        "source_sentence": "為多貪者，分別演說二千一百波羅蜜多；為多瞋者，分別演說二千一百波羅蜜多；為多癡者，分別演說二千一百波羅蜜多；為等分者，分別演說二千一百波羅蜜多。",
        "from": "T03n0159_007:0323c08_21",
        "context_with_next_sentence": true
    },
    {
        "source_sentence": "善男子！",
        "from": "T03n0159_007:0323c12_22",
        "context_with_next_sentence": true
    },
    {
        "source_sentence": "於如是等二千一百波羅蜜多，以為根本，轉增十倍遂成八萬四千波羅蜜多，如是等法皆利他行。",
        "from": "T03n0159_007:0323c12_23",
        "context_with_next_sentence": true
    },
    {
        "source_sentence": "善男子！",
        "from": "T03n0159_007:0323c15_24",
        "context_with_next_sentence": true
    },
    {
        "source_sentence": "若有眾生其性難調，聞是法已心未調伏，即為宣說八萬四千諸三昧門，如是妙法皆自利行。",
        "from": "T03n0159_007:0323c15_25",
        "context_with_next_sentence": true
    },
    {
        "source_sentence": "若有眾生其性難調，聞是法已心未調伏，即為宣說八萬四千陀羅尼門，如是妙法皆利他行。",
        "from": "T03n0159_007:0323c17_26",
        "context_with_next_sentence": true
    },
    {
        "source_sentence": "善男子！",
        "from": "T03n0159_007:0323c19_27",
        "context_with_next_sentence": true
    },
    {
        "source_sentence": "我為調伏一切有情，說如是法及以無數善巧方便，現種種相教化眾生。",
        "from": "T03n0159_007:0323c19_28",
        "context_with_next_sentence": true
    },
    {
        "source_sentence": "善男子！",
        "from": "T03n0159_007:0323c21_29",
        "context_with_next_sentence": true
    },
    {
        "source_sentence": "以是義故，一切人天普稱如來名為導師。",
        "from": "T03n0159_007:0323c21_30",
        "context_with_next_sentence": true
    },
    {
        "source_sentence": "善男子！",
        "from": "T03n0159_007:0323c22_31",
        "context_with_next_sentence": true
    },
    {
        "source_sentence": "未來現在諸佛世尊，悉皆修習八萬四千波羅蜜門，八萬四千諸三昧門，八萬四千陀羅尼門，永斷八萬四千微煩惱障，八萬四千微所知障，皆詣蘭若菩提樹王，坐金剛座入金剛定，降伏一切天魔怨已，證得阿耨多羅三藐三菩提。」",
        "from": "T03n0159_007:0323c23_32",
        "context_with_next_sentence": true
    },
    {
        "source_sentence": "爾時，世尊欲重宣此義，而說偈言：「超過三界大法王，　　出現世間化群品，　恒河沙等諸菩薩，　　入佛甘露智慧門。",
        "from": "T03n0159_007:0323c28_33",
        "context_with_next_sentence": true
    },
    {
        "source_sentence": "　歷劫得道慈氏尊，　　以大悲心而啟問，　善哉無垢法王子，　　智慧能問真佛乘。",
        "from": "T03n0159_007:0324a03_0",
        "context_with_next_sentence": true
    },
    {
        "source_sentence": "　我以師子無畏辯，　　說大乘中趣覺路，　汝等一心善諦聽，　　轉授未來所應授。",
        "from": "T03n0159_007:0324a05_0",
        "context_with_next_sentence": true
    },
    {
        "source_sentence": "　十方世界可使空，　　無令斷盡出世道，　將求解脫出世道，　　不過三根九品類。",
        "from": "T03n0159_007:0324a07_0",
        "context_with_next_sentence": true
    },
    {
        "source_sentence": "　上根三品居蘭若，　　中下隨緣化世間，　所求道果等無差，　　同證真如佛性海。",
        "from": "T03n0159_007:0324a09_0",
        "context_with_next_sentence": true
    },
    {
        "source_sentence": "　已獲無漏真大士，　　隨宜應現濟群生，　開示有空不二門，　　自利利他無間斷。",
        "from": "T03n0159_007:0324a11_0",
        "context_with_next_sentence": true
    },
    {
        "source_sentence": "　未得無漏諸佛子，　　應正勤修三種學，　善根迴向施眾生，　　一心專念佛菩薩。",
        "from": "T03n0159_007:0324a13_0",
        "context_with_next_sentence": true
    },
    {
        "source_sentence": "　願我常覩佛菩薩，　　無邊莊嚴功德身，　若使恒聞法雨音，　　普得同霑心不退。",
        "from": "T03n0159_007:0324a15_0",
        "context_with_next_sentence": true
    },
    {
        "source_sentence": "　以身常處於地獄，　　非不親近大慈尊，　以身常處於輪迴，　　非不親聞微妙法。",
        "from": "T03n0159_007:0324a17_0",
        "context_with_next_sentence": true
    },
    {
        "source_sentence": "　以是因緣諸佛子，　　繫心常念天人師，　若有佛子修聖道，　　發起無上菩提心。",
        "from": "T03n0159_007:0324a19_0",
        "context_with_next_sentence": true
    },
    {
        "source_sentence": "　厭世住於蘭若中，　　亦得名修三種度，　每日自食先布施，　　兼將法寶施眾生。",
        "from": "T03n0159_007:0324a21_0",
        "context_with_next_sentence": true
    },
    {
        "source_sentence": "　三輪清淨是檀那，　　以此修因德圓滿，　當知證獲波羅蜜，　　唯由心淨不由財。",
        "from": "T03n0159_007:0324a23_0",
        "context_with_next_sentence": true
    },
    {
        "source_sentence": "　若有染心施珍財，　　不如淨心施少分，　財施即得名檀度，　　此波羅蜜非二三。",
        "from": "T03n0159_007:0324a25_0",
        "context_with_next_sentence": true
    },
    {
        "source_sentence": "　能施身命及妻子，　　如是得名親近度。",
        "from": "T03n0159_007:0324a27_0",
        "context_with_next_sentence": true
    },
    {
        "source_sentence": "　若有求法善男子，　　為說一切大乘經，　令發無上菩提心，　　乃名真實波羅蜜。",
        "from": "T03n0159_007:0324a28_0",
        "context_with_next_sentence": true
    },
    {
        "source_sentence": "　慈悲淨信具慚愧，　　攝受眾生離於貪。",
        "from": "T03n0159_007:0324b01_0",
        "context_with_next_sentence": true
    },
    {
        "source_sentence": "　願成如來無上智，　　財法二施名初度。",
        "from": "T03n0159_007:0324b02_0",
        "context_with_next_sentence": true
    },
    {
        "source_sentence": "　堅持菩薩三聚戒，　　開發菩提離生死，　擁護佛法住世間，　　能悔誤犯真持戒。",
        "from": "T03n0159_007:0324b03_0",
        "context_with_next_sentence": true
    },
    {
        "source_sentence": "　伏瞋恚心慈悲觀，　　當念宿因對怨害，　不惜軀命救眾生，　　是名忍辱波羅蜜。",
        "from": "T03n0159_007:0324b05_0",
        "context_with_next_sentence": true
    },
    {
        "source_sentence": "　能行難行不暫捨，　　三僧祇劫常增進，　不共染污恒鍊心，　　為度有情求解脫。",
        "from": "T03n0159_007:0324b07_0",
        "context_with_next_sentence": true
    },
    {
        "source_sentence": "　入出三昧得自在，　　變化神通遊十方，　為斷眾生煩惱因，　　三摩地門求解脫。",
        "from": "T03n0159_007:0324b09_0",
        "context_with_next_sentence": true
    },
    {
        "source_sentence": "　若欲成就真智慧，　　親近菩薩及如來，　樂聞出世妙理門，　　修達三明斷二障。",
        "from": "T03n0159_007:0324b11_0",
        "context_with_next_sentence": true
    },
    {
        "source_sentence": "　能知眾生心差別，　　隨病與藥令服行，　慈悲善巧應根宜，　　方便利生度群有。",
        "from": "T03n0159_007:0324b13_0",
        "context_with_next_sentence": true
    },
    {
        "source_sentence": "　觀一切法真句義，　　不著中邊離有無，　淨智無間會真如，　　二利均平周法界。",
        "from": "T03n0159_007:0324b15_0",
        "context_with_next_sentence": true
    },
    {
        "source_sentence": "　智力能了眾生性，　　為說相應種種法；　智力能入眾生心，　　令斷輪迴生死本；　智力能分黑白法，　　隨應取捨各了知。",
        "from": "T03n0159_007:0324b17_0",
        "context_with_next_sentence": true
    },
    {
        "source_sentence": "　生死涅槃本平等，　　成就有情離分別。",
        "from": "T03n0159_007:0324b20_0",
        "context_with_next_sentence": true
    },
    {
        "source_sentence": "　如是十種殊勝行，　　攝入八萬四千中，　隨其品類勝法門，　　乃名菩薩波羅蜜。",
        "from": "T03n0159_007:0324b21_0",
        "context_with_next_sentence": true
    },
    {
        "source_sentence": "　八萬四千三摩地，　　能滅眾生散亂心；　八萬四千總持門，　　能除惑障銷魔眾。",
        "from": "T03n0159_007:0324b23_0",
        "context_with_next_sentence": true
    },
    {
        "source_sentence": "　大聖法王方便力，　　三種法要化眾生，　教網垂於生死海，　　置彼人天安樂處。」",
        "from": "T03n0159_007:0324b25_0",
        "context_with_next_sentence": true
    },
    {
        "source_sentence": "爾時，世尊說是法時，八萬四千忉利天子，斷三界障證歡喜地；無數百千六欲天子，悟無生忍得陀羅尼；十六大國王得聞持陀羅尼；無量四眾聞菩薩行，或得不退地，或得三昧門，或得陀羅尼，或得大神通；或有菩薩證二三地乃至十地，踊躍歡喜；無量百千諸人天等，發阿耨多羅三藐三菩提心不復退轉；八千人天遠塵離垢得法眼淨。",
        "from": "T03n0159_007:0324b27_0",
        "context_with_next_sentence": true
    },
    {
        "source_sentence": "大乘本生心地觀經功德莊嚴品第九",
        "from": "T03n0159_007:0324c07_0",
        "context_with_next_sentence": true
    },
    {
        "source_sentence": "爾時，彌勒菩薩摩訶薩白佛言：「世尊！",
        "from": "T03n0159_007:0324c08_0",
        "context_with_next_sentence": true
    },
    {
        "source_sentence": "如佛所說住阿蘭若功德成就當得作佛。",
        "from": "T03n0159_007:0324c08_1",
        "context_with_next_sentence": true
    },
    {
        "source_sentence": "菩薩云何修諸功德，而能住是阿蘭若中？",
        "from": "T03n0159_007:0324c09_2",
        "context_with_next_sentence": true
    },
    {
        "source_sentence": "唯願世尊！",
        "from": "T03n0159_007:0324c10_3",
        "context_with_next_sentence": true
    },
    {
        "source_sentence": "為我解說。」",
        "from": "T03n0159_007:0324c11_4",
        "context_with_next_sentence": true
    },
    {
        "source_sentence": "爾時，佛告彌勒菩薩摩訶薩言：「汝善男子！",
        "from": "T03n0159_007:0324c12_0",
        "context_with_next_sentence": true
    },
    {
        "source_sentence": "當修學者，但有一德，是人應住阿蘭若處求無上道。",
        "from": "T03n0159_007:0324c12_1",
        "context_with_next_sentence": true
    },
    {
        "source_sentence": "云何為一？",
        "from": "T03n0159_007:0324c14_2",
        "context_with_next_sentence": true
    },
    {
        "source_sentence": "謂觀一切煩惱根源即是自心，了達此法，堪能住止阿蘭若處。",
        "from": "T03n0159_007:0324c14_3",
        "context_with_next_sentence": true
    },
    {
        "source_sentence": "所以者何？",
        "from": "T03n0159_007:0324c15_4",
        "context_with_next_sentence": true
    },
    {
        "source_sentence": "譬如狂犬被人驅打，但逐瓦石不逐於人。",
        "from": "T03n0159_007:0324c16_5",
        "context_with_next_sentence": true
    },
    {
        "source_sentence": "未來世中住阿蘭若新發心者，亦復如是，若見色聲香味觸法其心染著，是人不知煩惱根本，不知五境從自心生，即此名為未能善住阿蘭若處，以是因緣，樂住寂靜求無上道。",
        "from": "T03n0159_007:0324c17_6",
        "context_with_next_sentence": true
    },
    {
        "source_sentence": "一切菩薩摩訶薩等，若五欲境現前之時，觀察自心，應作是念：『我從無始至于今日，輪迴六趣無有出期，皆自妄心而生迷倒，於五欲境貪愛染著。』",
        "from": "T03n0159_007:0324c21_7",
        "context_with_next_sentence": true
    },
    {
        "source_sentence": "如是菩薩名為堪住阿蘭若處。",
        "from": "T03n0159_007:0324c24_8",
        "context_with_next_sentence": true
    },
    {
        "source_sentence": "若有人問：『何等有情於未來世當得作佛？』",
        "from": "T03n0159_007:0324c25_9",
        "context_with_next_sentence": true
    },
    {
        "source_sentence": "應指是人於當來世，出三界苦破四魔軍，速成菩提入佛智慧，一切世間天龍八部，阿蘇羅等皆應供養。",
        "from": "T03n0159_007:0324c26_10",
        "context_with_next_sentence": true
    },
    {
        "source_sentence": "若善男子及善女人，以清淨心供養如是住阿蘭若真善佛子，所獲福德無量無邊。",
        "from": "T03n0159_007:0324c29_11",
        "context_with_next_sentence": true
    },
    {
        "source_sentence": "若復有人以眾珍寶供養悲母，所獲功德亦無差別。",
        "from": "T03n0159_007:0325a02_0",
        "context_with_next_sentence": true
    },
    {
        "source_sentence": "何以故？",
        "from": "T03n0159_007:0325a03_1",
        "context_with_next_sentence": true
    },
    {
        "source_sentence": "是人當得阿耨多羅三藐三菩提，轉正法輪度人天眾，紹三寶種使不斷絕，當為眾生作歸依故。",
        "from": "T03n0159_007:0325a03_2",
        "context_with_next_sentence": true
    },
    {
        "source_sentence": "「復次，善男子！",
        "from": "T03n0159_007:0325a05_3",
        "context_with_next_sentence": true
    },
    {
        "source_sentence": "有二種法繫縛行者，令不堪任住阿蘭若：一者愛樂斷見邪法，二者愛樂財寶樂具。",
        "from": "T03n0159_007:0325a06_4",
        "context_with_next_sentence": true
    },
    {
        "source_sentence": "又，善男子！",
        "from": "T03n0159_007:0325a08_5",
        "context_with_next_sentence": true
    },
    {
        "source_sentence": "有二種人，不堪居住阿蘭若處：一者具足憍慢，二者惡大乘法。",
        "from": "T03n0159_007:0325a08_6",
        "context_with_next_sentence": true
    },
    {
        "source_sentence": "又，善男子！",
        "from": "T03n0159_007:0325a09_7",
        "context_with_next_sentence": true
    },
    {
        "source_sentence": "有二種人，不應居住阿蘭若處：一者邪見不信佛語，二者身自破戒策役持戒。",
        "from": "T03n0159_007:0325a10_8",
        "context_with_next_sentence": true
    },
    {
        "source_sentence": "如是等人，不應居住阿蘭若處求無上道。",
        "from": "T03n0159_007:0325a12_9",
        "context_with_next_sentence": true
    },
    {
        "source_sentence": "「復次，善男子！",
        "from": "T03n0159_007:0325a13_10",
        "context_with_next_sentence": true
    },
    {
        "source_sentence": "具四種德，應當安住阿蘭若處。",
        "from": "T03n0159_007:0325a13_11",
        "context_with_next_sentence": true
    },
    {
        "source_sentence": "云何為四？",
        "from": "T03n0159_007:0325a14_12",
        "context_with_next_sentence": true
    },
    {
        "source_sentence": "一者多聞總持不忘，二者分明能解妙義，三者正念常不放逸，四者隨順如來教行。",
        "from": "T03n0159_007:0325a14_13",
        "context_with_next_sentence": true
    },
    {
        "source_sentence": "善男子！",
        "from": "T03n0159_007:0325a16_14",
        "context_with_next_sentence": true
    },
    {
        "source_sentence": "若有佛子成就如是四種勝德，應當安住阿蘭若處，修菩薩行求無上道。",
        "from": "T03n0159_007:0325a16_15",
        "context_with_next_sentence": true
    },
    {
        "source_sentence": "「復次，善男子！",
        "from": "T03n0159_007:0325a18_16",
        "context_with_next_sentence": true
    },
    {
        "source_sentence": "出家菩薩，復有四德莊嚴自身，住阿蘭若求佛智慧。",
        "from": "T03n0159_007:0325a18_17",
        "context_with_next_sentence": true
    },
    {
        "source_sentence": "云何為四？",
        "from": "T03n0159_007:0325a20_0",
        "context_with_next_sentence": true
    },
    {
        "source_sentence": "一者大慈，二者大悲，三者大喜，四者大捨。",
        "from": "T03n0159_007:0325a20_1",
        "context_with_next_sentence": true
    },
    {
        "source_sentence": "善男子！",
        "from": "T03n0159_007:0325a21_2",
        "context_with_next_sentence": true
    },
    {
        "source_sentence": "如是四法，能生一切福德智慧，利益安樂無量眾生，速證無上大菩提法。",
        "from": "T03n0159_007:0325a21_3",
        "context_with_next_sentence": true
    },
    {
        "source_sentence": "「復次，善男子！",
        "from": "T03n0159_007:0325a23_4",
        "context_with_next_sentence": true
    },
    {
        "source_sentence": "出家菩薩復有四德，持戒清淨能至菩提。",
        "from": "T03n0159_007:0325a23_5",
        "context_with_next_sentence": true
    },
    {
        "source_sentence": "云何為四？",
        "from": "T03n0159_007:0325a24_6",
        "context_with_next_sentence": true
    },
    {
        "source_sentence": "一者恒住四無垢性，二者常行十二頭陀，三者遠離在家出家，四者永離諂誑嫉妬。",
        "from": "T03n0159_007:0325a24_7",
        "context_with_next_sentence": true
    },
    {
        "source_sentence": "善男子！",
        "from": "T03n0159_007:0325a26_8",
        "context_with_next_sentence": true
    },
    {
        "source_sentence": "一切菩薩依此四法，永離生死得大菩提。",
        "from": "T03n0159_007:0325a27_9",
        "context_with_next_sentence": true
    },
    {
        "source_sentence": "「復次，善男子！",
        "from": "T03n0159_007:0325a28_10",
        "context_with_next_sentence": true
    },
    {
        "source_sentence": "出家菩薩復有四法，攝一切善。",
        "from": "T03n0159_007:0325a28_11",
        "context_with_next_sentence": true
    },
    {
        "source_sentence": "云何為四？",
        "from": "T03n0159_007:0325a29_12",
        "context_with_next_sentence": true
    },
    {
        "source_sentence": "一者淨持禁戒復有多聞，二者入諸三昧能具智慧，三者得六神通兼修種智，四者善巧方便又不放逸。",
        "from": "T03n0159_007:0325a29_13",
        "context_with_next_sentence": true
    },
    {
        "source_sentence": "善男子！",
        "from": "T03n0159_007:0325b02_14",
        "context_with_next_sentence": true
    },
    {
        "source_sentence": "如是四法，三世菩薩共所修學，汝等佛子亦應修習，疾證廣大無上菩提。",
        "from": "T03n0159_007:0325b03_15",
        "context_with_next_sentence": true
    },
    {
        "source_sentence": "「復次，善男子！",
        "from": "T03n0159_007:0325b04_16",
        "context_with_next_sentence": true
    },
    {
        "source_sentence": "出家菩薩具四種法，於菩薩行得不退轉。",
        "from": "T03n0159_007:0325b05_17",
        "context_with_next_sentence": true
    },
    {
        "source_sentence": "云何為四？",
        "from": "T03n0159_007:0325b06_18",
        "context_with_next_sentence": true
    },
    {
        "source_sentence": "一者布施，二者愛語，三者利行，四者同事。",
        "from": "T03n0159_007:0325b06_19",
        "context_with_next_sentence": true
    },
    {
        "source_sentence": "善男子！",
        "from": "T03n0159_007:0325b07_20",
        "context_with_next_sentence": true
    },
    {
        "source_sentence": "如是四行，趣菩提路利生根本，一切菩薩皆應修學。",
        "from": "T03n0159_007:0325b07_21",
        "context_with_next_sentence": true
    },
    {
        "source_sentence": "「復次，善男子！",
        "from": "T03n0159_007:0325b08_22",
        "context_with_next_sentence": true
    },
    {
        "source_sentence": "出家菩薩復具四德，住於蘭若持戒清淨莊嚴自身。",
        "from": "T03n0159_007:0325b09_23",
        "context_with_next_sentence": true
    },
    {
        "source_sentence": "云何為四？",
        "from": "T03n0159_007:0325b10_24",
        "context_with_next_sentence": true
    },
    {
        "source_sentence": "一者觀察自無本性，伏斷二執證無我故。",
        "from": "T03n0159_007:0325b10_25",
        "context_with_next_sentence": true
    },
    {
        "source_sentence": "二者他身亦無本性，於怨親所離憎愛故。",
        "from": "T03n0159_007:0325b11_26",
        "context_with_next_sentence": true
    },
    {
        "source_sentence": "三者身心快樂，心心所法無分別故。",
        "from": "T03n0159_007:0325b12_27",
        "context_with_next_sentence": true
    },
    {
        "source_sentence": "四者得平等智，生死涅槃無差別故。",
        "from": "T03n0159_007:0325b13_28",
        "context_with_next_sentence": true
    },
    {
        "source_sentence": "善男子！",
        "from": "T03n0159_007:0325b14_29",
        "context_with_next_sentence": true
    },
    {
        "source_sentence": "如是四法，一切菩薩所應修習，汝等佛子亦當修習，速趣無上正等菩提。",
        "from": "T03n0159_007:0325b14_30",
        "context_with_next_sentence": true
    },
    {
        "source_sentence": "「復次，善男子！",
        "from": "T03n0159_007:0325b16_31",
        "context_with_next_sentence": true
    },
    {
        "source_sentence": "一切菩薩復有四願，成熟有情住持三寶，經大劫海終不退轉。",
        "from": "T03n0159_007:0325b16_32",
        "context_with_next_sentence": true
    },
    {
        "source_sentence": "云何為四？",
        "from": "T03n0159_007:0325b18_33",
        "context_with_next_sentence": true
    },
    {
        "source_sentence": "一者誓度一切眾生，二者誓斷一切煩惱，三者誓學一切法門，四者誓證一切佛果。",
        "from": "T03n0159_007:0325b18_34",
        "context_with_next_sentence": true
    },
    {
        "source_sentence": "善男子！",
        "from": "T03n0159_007:0325b20_35",
        "context_with_next_sentence": true
    },
    {
        "source_sentence": "如是四法，大小菩薩皆應修學，三世菩薩所學處故。",
        "from": "T03n0159_007:0325b20_36",
        "context_with_next_sentence": true
    },
    {
        "source_sentence": "「復次，善男子！",
        "from": "T03n0159_007:0325b21_37",
        "context_with_next_sentence": true
    },
    {
        "source_sentence": "出家菩薩復有四法，住阿蘭若持戒清淨。",
        "from": "T03n0159_007:0325b22_38",
        "context_with_next_sentence": true
    },
    {
        "source_sentence": "云何為四？",
        "from": "T03n0159_007:0325b23_39",
        "context_with_next_sentence": true
    },
    {
        "source_sentence": "一者愛樂空性，空所顯故。",
        "from": "T03n0159_007:0325b23_40",
        "context_with_next_sentence": true
    },
    {
        "source_sentence": "二者得無恐怖，證三昧故。",
        "from": "T03n0159_007:0325b24_0",
        "context_with_next_sentence": true
    },
    {
        "source_sentence": "三者於諸眾生起大悲願。",
        "from": "T03n0159_007:0325b24_1",
        "context_with_next_sentence": true
    },
    {
        "source_sentence": "四者於二無我無厭背心。",
        "from": "T03n0159_007:0325b25_2",
        "context_with_next_sentence": true
    },
    {
        "source_sentence": "善男子！",
        "from": "T03n0159_007:0325b25_3",
        "context_with_next_sentence": true
    },
    {
        "source_sentence": "如是四法，一切菩薩入聖要門，依此四法斷二障故。",
        "from": "T03n0159_007:0325b26_4",
        "context_with_next_sentence": true
    },
    {
        "source_sentence": "「復次，善男子！",
        "from": "T03n0159_007:0325b27_5",
        "context_with_next_sentence": true
    },
    {
        "source_sentence": "出家菩薩復有四法，住阿蘭若善持禁戒莊嚴其身。",
        "from": "T03n0159_007:0325b27_6",
        "context_with_next_sentence": true
    },
    {
        "source_sentence": "云何為四？",
        "from": "T03n0159_007:0325b28_7",
        "context_with_next_sentence": true
    },
    {
        "source_sentence": "一者永捨我見，二者捨我所見，三者離斷常見，四者深能悟解十二因緣。",
        "from": "T03n0159_007:0325b29_8",
        "context_with_next_sentence": true
    },
    {
        "source_sentence": "善男子！",
        "from": "T03n0159_007:0325c01_9",
        "context_with_next_sentence": true
    },
    {
        "source_sentence": "如是四法，能除毀禁守護淨戒莊嚴其身。",
        "from": "T03n0159_007:0325c02_10",
        "context_with_next_sentence": true
    },
    {
        "source_sentence": "「復次，善男子！",
        "from": "T03n0159_007:0325c03_11",
        "context_with_next_sentence": true
    },
    {
        "source_sentence": "出家菩薩住阿蘭若，又觀四法，能護禁戒妙行增修趣求佛智。",
        "from": "T03n0159_007:0325c03_12",
        "context_with_next_sentence": true
    },
    {
        "source_sentence": "云何為四？",
        "from": "T03n0159_007:0325c04_13",
        "context_with_next_sentence": true
    },
    {
        "source_sentence": "一者觀察五蘊生滅，二者觀十二處如空聚落，三者觀十八界性同法界，四者於俗諦法無捨無著。",
        "from": "T03n0159_007:0325c05_14",
        "context_with_next_sentence": true
    },
    {
        "source_sentence": "善男子！",
        "from": "T03n0159_007:0325c07_15",
        "context_with_next_sentence": true
    },
    {
        "source_sentence": "如是四法，一切菩薩所應修學，是故佛子住阿蘭若，一心修習求無上道。",
        "from": "T03n0159_007:0325c07_16",
        "context_with_next_sentence": true
    },
    {
        "source_sentence": "「復次，善男子！",
        "from": "T03n0159_007:0325c09_17",
        "context_with_next_sentence": true
    },
    {
        "source_sentence": "出家菩薩住阿蘭若，具足四種持戒清淨莊嚴自身。",
        "from": "T03n0159_007:0325c09_18",
        "context_with_next_sentence": true
    },
    {
        "source_sentence": "云何為四？",
        "from": "T03n0159_007:0325c11_19",
        "context_with_next_sentence": true
    },
    {
        "source_sentence": "一者成就不見身觀，二者成就不見語觀，三者成就不見意觀，四者遠離六十二見善能成就一切智觀。",
        "from": "T03n0159_007:0325c11_20",
        "context_with_next_sentence": true
    },
    {
        "source_sentence": "善男子！",
        "from": "T03n0159_007:0325c13_21",
        "context_with_next_sentence": true
    },
    {
        "source_sentence": "若有佛子，成就如是四種清淨，現身證獲正性離生，乃至速證無上菩提。",
        "from": "T03n0159_007:0325c14_0",
        "context_with_next_sentence": true
    },
    {
        "source_sentence": "以是因緣，汝等佛子，觀如是等四種法門，斷四惡道、證四涅槃，盡未來際度諸有情，令證阿耨多羅三藐三菩提。",
        "from": "T03n0159_007:0325c15_1",
        "context_with_next_sentence": true
    },
    {
        "source_sentence": "「復次善男子！",
        "from": "T03n0159_007:0325c19_0",
        "context_with_next_sentence": true
    },
    {
        "source_sentence": "出家菩薩住阿蘭若，具足八種三昧清淨莊嚴自身。",
        "from": "T03n0159_007:0325c19_1",
        "context_with_next_sentence": true
    },
    {
        "source_sentence": "云何為八？",
        "from": "T03n0159_007:0325c20_2",
        "context_with_next_sentence": true
    },
    {
        "source_sentence": "一者獨坐蘭若三昧清淨，二者遠離綺語三昧清淨，三者遠離五欲三昧清淨，四者調伏身心三昧清淨，五者飲食知足三昧清淨，六者遠離惡求三昧清淨，七者遠離因聲起愛三昧清淨，八者為眾說法不求利養三昧清淨。",
        "from": "T03n0159_007:0325c20_3",
        "context_with_next_sentence": true
    },
    {
        "source_sentence": "善男子！",
        "from": "T03n0159_007:0325c26_4",
        "context_with_next_sentence": true
    },
    {
        "source_sentence": "如是八種三昧清淨，能生百千諸三昧門，汝等佛子應當修習，速證無上正等菩提。",
        "from": "T03n0159_007:0325c26_5",
        "context_with_next_sentence": true
    },
    {
        "source_sentence": "「復次，善男子！",
        "from": "T03n0159_007:0325c28_6",
        "context_with_next_sentence": true
    },
    {
        "source_sentence": "出家菩薩住阿蘭若，復有八種智慧清淨。",
        "from": "T03n0159_007:0325c28_7",
        "context_with_next_sentence": true
    },
    {
        "source_sentence": "云何為八？",
        "from": "T03n0159_007:0325c29_8",
        "context_with_next_sentence": true
    },
    {
        "source_sentence": "一者五蘊善巧智慧清淨，二者十二處善巧智慧清淨，三者十八界善巧智慧清淨，四者二十二根善巧方便智慧清淨，五者三解脫門善巧方便智慧清淨，六者能滅一切煩惱善巧方便智慧清淨，七者能滅隨煩惱善巧方便智慧清淨，八者能滅六十二見善巧方便智慧清淨。",
        "from": "T03n0159_007:0325c29_9",
        "context_with_next_sentence": true
    },
    {
        "source_sentence": "善男子！",
        "from": "T03n0159_007:0326a07_10",
        "context_with_next_sentence": true
    },
    {
        "source_sentence": "如是八種智慧清淨，汝等菩薩當勤修習，速證無上正等菩提。",
        "from": "T03n0159_007:0326a07_11",
        "context_with_next_sentence": true
    },
    {
        "source_sentence": "「復次，善男子！",
        "from": "T03n0159_007:0326a08_12",
        "context_with_next_sentence": true
    },
    {
        "source_sentence": "出家菩薩住阿蘭若，復有八種神通清淨莊嚴自身。",
        "from": "T03n0159_007:0326a09_13",
        "context_with_next_sentence": true
    },
    {
        "source_sentence": "云何為八？",
        "from": "T03n0159_007:0326a10_14",
        "context_with_next_sentence": true
    },
    {
        "source_sentence": "一者於諸色法，得無障礙天眼善巧方便神通清淨。",
        "from": "T03n0159_007:0326a10_15",
        "context_with_next_sentence": true
    },
    {
        "source_sentence": "二者於諸聲境，得無障礙天耳善巧方便神通清淨。",
        "from": "T03n0159_007:0326a11_16",
        "context_with_next_sentence": true
    },
    {
        "source_sentence": "三者於諸眾生心心所法，得無障礙他心智善巧方便神通清淨。",
        "from": "T03n0159_007:0326a13_17",
        "context_with_next_sentence": true
    },
    {
        "source_sentence": "四者憶念過去生處死處，得無障礙宿住智善巧方便神通清淨。",
        "from": "T03n0159_007:0326a14_18",
        "context_with_next_sentence": true
    },
    {
        "source_sentence": "五者能往十方無數佛剎，得無障礙神境智善巧方便神通清淨。",
        "from": "T03n0159_007:0326a16_19",
        "context_with_next_sentence": true
    },
    {
        "source_sentence": "六者能知眾生漏盡未盡，得無障礙漏盡智善巧方便神通清淨。",
        "from": "T03n0159_007:0326a17_20",
        "context_with_next_sentence": true
    },
    {
        "source_sentence": "七者能滅一切煩惱，得無障礙無漏智善巧方便神通清淨。",
        "from": "T03n0159_007:0326a19_21",
        "context_with_next_sentence": true
    },
    {
        "source_sentence": "八者現見自身一切善根迴向眾生善巧方便神通清淨。",
        "from": "T03n0159_007:0326a20_22",
        "context_with_next_sentence": true
    },
    {
        "source_sentence": "善男子！",
        "from": "T03n0159_007:0326a21_23",
        "context_with_next_sentence": true
    },
    {
        "source_sentence": "如是八種神通清淨，十方菩薩同所修學，汝等菩薩亦應修習，速證無上正等菩提。",
        "from": "T03n0159_007:0326a22_24",
        "context_with_next_sentence": true
    },
    {
        "source_sentence": "「復次，善男子！",
        "from": "T03n0159_007:0326a24_25",
        "context_with_next_sentence": true
    },
    {
        "source_sentence": "出家菩薩住阿蘭若，現身獲得八種清淨。",
        "from": "T03n0159_007:0326a24_26",
        "context_with_next_sentence": true
    },
    {
        "source_sentence": "云何為八？",
        "from": "T03n0159_007:0326a25_27",
        "context_with_next_sentence": true
    },
    {
        "source_sentence": "一者身業清淨，二者語業清淨，三者意業清淨，四者正性清淨，五者正命清淨，六者頭陀清淨，七者離諂清淨，八者一念不忘菩提心清淨。",
        "from": "T03n0159_007:0326a25_28",
        "context_with_next_sentence": true
    },
    {
        "source_sentence": "善男子！",
        "from": "T03n0159_007:0326a29_0",
        "context_with_next_sentence": true
    },
    {
        "source_sentence": "若有佛子住阿蘭若，具足如是八種清淨，現身成就無邊善根，不復退轉阿耨多羅三藐三菩提。",
        "from": "T03n0159_007:0326a29_1",
        "context_with_next_sentence": true
    },
    {
        "source_sentence": "「復次，善男子！",
        "from": "T03n0159_007:0326b02_2",
        "context_with_next_sentence": true
    },
    {
        "source_sentence": "出家菩薩復有八種多聞清淨莊嚴自身。",
        "from": "T03n0159_007:0326b02_3",
        "context_with_next_sentence": true
    },
    {
        "source_sentence": "云何為八？",
        "from": "T03n0159_007:0326b03_4",
        "context_with_next_sentence": true
    },
    {
        "source_sentence": "一者尊敬和上阿闍梨多聞清淨，二者遠離憍慢生謙下心多聞清淨，三者精進勇猛多聞清淨，四者安住正念多聞清淨，五者為求法者說甚深義多聞清淨，六者不愛自讚毀他多聞清淨，七者常能觀察一切善法多聞清淨，八者聽聞正法如說修行多聞清淨。",
        "from": "T03n0159_007:0326b04_0",
        "context_with_next_sentence": true
    },
    {
        "source_sentence": "善男子！",
        "from": "T03n0159_007:0326b10_1",
        "context_with_next_sentence": true
    },
    {
        "source_sentence": "如是八種多聞清淨，汝等菩薩皆應修習，速證無上正等菩提。」",
        "from": "T03n0159_007:0326b10_2",
        "context_with_next_sentence": true
    },
    {
        "source_sentence": "爾時，世尊說如是等菩薩行已，告彌勒菩薩摩訶薩言：「善男子！",
        "from": "T03n0159_007:0326b12_0",
        "context_with_next_sentence": true
    },
    {
        "source_sentence": "我涅槃後，後五百歲，法欲滅時，無量眾生，厭離世間，渴仰如來，發阿耨多羅三藐三菩提心，入阿蘭若為無上道，修習如是菩薩願行，於大菩提得不退轉。",
        "from": "T03n0159_007:0326b13_1",
        "context_with_next_sentence": true
    },
    {
        "source_sentence": "如是發心無量眾生，命終上生覩史天宮，得見汝身無邊福智之所莊嚴，超越生死證不退轉，於當來世大寶龍華菩提樹下，得阿耨多羅三藐三菩提。」",
        "from": "T03n0159_007:0326b17_2",
        "context_with_next_sentence": true
    },
    {
        "source_sentence": "爾時，世尊說是法時，二萬五千新發意菩薩，於菩提行將欲退轉，聞如是法發堅固心，超十信位至第六住；三萬八千淨行婆羅門，永斷邪見，得大法忍及陀羅尼；七萬六千人，皆發無等等阿耨多羅三藐三菩提心。",
        "from": "T03n0159_007:0326b20_3",
        "context_with_next_sentence": true
    },
    {
        "source_sentence": "大乘本生心地觀經卷第七",
        "from": "T03n0159_007:0326b26_0",
        "context_with_next_sentence": false
    }
]