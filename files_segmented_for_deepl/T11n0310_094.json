[
    {
        "source_sentence": "大寶積經卷第九十四",
        "from": "T11n0310_094:0533a08_0",
        "context_with_next_sentence": true
    },
    {
        "source_sentence": "後秦三藏法師羅什譯",
        "from": "T11n0310_094:0533a10_0",
        "context_with_next_sentence": true
    },
    {
        "source_sentence": "善臂菩薩會第二十六之二",
        "from": "T11n0310_094:0533a11_0",
        "context_with_next_sentence": true
    },
    {
        "source_sentence": "「善臂！",
        "from": "T11n0310_094:0533a12_0",
        "context_with_next_sentence": true
    },
    {
        "source_sentence": "云何菩薩摩訶薩具足行禪波羅蜜？",
        "from": "T11n0310_094:0533a12_1",
        "context_with_next_sentence": true
    },
    {
        "source_sentence": "菩薩若眼見色不取其相，或時眼根為外緣所牽，應正行守護不令隨緣，不留心於無明貪著世間，護持是戒；爾時具足得眼根戒。",
        "from": "T11n0310_094:0533a12_2",
        "context_with_next_sentence": true
    },
    {
        "source_sentence": "耳聞聲、鼻嗅香、舌甞味、身覺觸、意知法，亦如是。",
        "from": "T11n0310_094:0533a15_3",
        "context_with_next_sentence": true
    },
    {
        "source_sentence": "是菩薩若行住坐臥，若說法若默然，終不遠離寂定之心，善護手足無有散亂，常懷慚愧善護口業，安詳直視，心常寂靜不憙戲笑，善御身口意業令其寂靜。",
        "from": "T11n0310_094:0533a17_4",
        "context_with_next_sentence": true
    },
    {
        "source_sentence": "若屏猥處及現露處，無有異心。",
        "from": "T11n0310_094:0533a20_5",
        "context_with_next_sentence": true
    },
    {
        "source_sentence": "於所須物衣服飲食臥具醫藥心常知足，易養易滿易可使令。",
        "from": "T11n0310_094:0533a21_6",
        "context_with_next_sentence": true
    },
    {
        "source_sentence": "善行寂靜遠離憒閙，於利衰毀譽稱譏苦樂心無有異，不高不下。",
        "from": "T11n0310_094:0533a22_7",
        "context_with_next_sentence": true
    },
    {
        "source_sentence": "命及非命亦無異心，無瞋無愛。",
        "from": "T11n0310_094:0533a24_8",
        "context_with_next_sentence": true
    },
    {
        "source_sentence": "等視冤家猶如赤子，於忍不忍心常平等。",
        "from": "T11n0310_094:0533a25_9",
        "context_with_next_sentence": true
    },
    {
        "source_sentence": "聖聲凡聲寂聲亂聲，亦復如是。",
        "from": "T11n0310_094:0533a26_10",
        "context_with_next_sentence": true
    },
    {
        "source_sentence": "憎愛色中心不高下，離染瞋恚愛不愛者，聲香味觸法亦復如是。",
        "from": "T11n0310_094:0533a26_11",
        "context_with_next_sentence": true
    },
    {
        "source_sentence": "是菩薩觀欲如骨璅，邪憶想故發起此心。",
        "from": "T11n0310_094:0533a28_12",
        "context_with_next_sentence": true
    },
    {
        "source_sentence": "觀欲如肉團，多怨憎故。",
        "from": "T11n0310_094:0533a29_13",
        "context_with_next_sentence": true
    },
    {
        "source_sentence": "觀欲如炬火，染著苦法遠離樂故。",
        "from": "T11n0310_094:0533a29_14",
        "context_with_next_sentence": true
    },
    {
        "source_sentence": "觀欲如樹上果，多人愛著故。",
        "from": "T11n0310_094:0533b01_15",
        "context_with_next_sentence": true
    },
    {
        "source_sentence": "觀欲如假借，不得自在故。",
        "from": "T11n0310_094:0533b02_16",
        "context_with_next_sentence": true
    },
    {
        "source_sentence": "觀欲如夢，念念滅故。",
        "from": "T11n0310_094:0533b02_17",
        "context_with_next_sentence": true
    },
    {
        "source_sentence": "觀欲如癰，於苦倒中生樂想故。",
        "from": "T11n0310_094:0533b03_18",
        "context_with_next_sentence": true
    },
    {
        "source_sentence": "觀欲如鈎，行諸惡法墮惡道故。",
        "from": "T11n0310_094:0533b04_19",
        "context_with_next_sentence": true
    },
    {
        "source_sentence": "觀欲如灰河，增益欲染不知足故。",
        "from": "T11n0310_094:0533b04_20",
        "context_with_next_sentence": true
    },
    {
        "source_sentence": "是故菩薩如是觀已，離欲惡不善法，有覺有觀離生喜樂，成初禪行。",
        "from": "T11n0310_094:0533b05_21",
        "context_with_next_sentence": true
    },
    {
        "source_sentence": "離覺觀，內淨信，心在一處，無覺無觀，定生喜樂，成二禪行。",
        "from": "T11n0310_094:0533b07_22",
        "context_with_next_sentence": true
    },
    {
        "source_sentence": "離喜行捨念正智一心，身行樂諸聖人能行能捨，成三禪行。",
        "from": "T11n0310_094:0533b08_23",
        "context_with_next_sentence": true
    },
    {
        "source_sentence": "捨苦樂意，先滅憂喜，行捨念淨，成四禪行。",
        "from": "T11n0310_094:0533b10_0",
        "context_with_next_sentence": true
    },
    {
        "source_sentence": "於一切眾生思惟樂想，成就無量無邊慈心。",
        "from": "T11n0310_094:0533b11_0",
        "context_with_next_sentence": true
    },
    {
        "source_sentence": "於眾生中思惟苦想，成就無量無邊悲心。",
        "from": "T11n0310_094:0533b12_0",
        "context_with_next_sentence": true
    },
    {
        "source_sentence": "於眾生中思惟喜想，成就無量無邊喜心。",
        "from": "T11n0310_094:0533b12_1",
        "context_with_next_sentence": true
    },
    {
        "source_sentence": "於眾生中捨苦樂想，成就無量無邊捨心。",
        "from": "T11n0310_094:0533b13_2",
        "context_with_next_sentence": true
    },
    {
        "source_sentence": "是菩薩不思惟色想，成就空處寂靜行。",
        "from": "T11n0310_094:0533b14_3",
        "context_with_next_sentence": true
    },
    {
        "source_sentence": "不思惟空想，成就識處寂靜行。",
        "from": "T11n0310_094:0533b15_4",
        "context_with_next_sentence": true
    },
    {
        "source_sentence": "不思惟識想，成就無所有處寂靜行。",
        "from": "T11n0310_094:0533b16_5",
        "context_with_next_sentence": true
    },
    {
        "source_sentence": "不思惟無所有處想，成就非有想非無想處寂靜行。",
        "from": "T11n0310_094:0533b17_6",
        "context_with_next_sentence": true
    },
    {
        "source_sentence": "是菩薩於入息出息，若隨若住，長時知長、短時知短，成就入息出息寂靜行。",
        "from": "T11n0310_094:0533b18_7",
        "context_with_next_sentence": true
    },
    {
        "source_sentence": "是菩薩思惟觀身不淨想，成就不淨寂靜行。",
        "from": "T11n0310_094:0533b20_8",
        "context_with_next_sentence": true
    },
    {
        "source_sentence": "是菩薩思惟無常想生老病過，成就無常想寂靜行。",
        "from": "T11n0310_094:0533b21_9",
        "context_with_next_sentence": true
    },
    {
        "source_sentence": "思惟食中起無量過患想，成就食不淨想寂靜行。",
        "from": "T11n0310_094:0533b22_10",
        "context_with_next_sentence": true
    },
    {
        "source_sentence": "於諸世界城邑聚落種種嚴飾中，思惟分別必歸壞敗想，成就世間不可樂寂靜行。",
        "from": "T11n0310_094:0533b23_11",
        "context_with_next_sentence": true
    },
    {
        "source_sentence": "是菩薩內有色想，外觀色少，若好若醜取其相貌，成就初勝處行。",
        "from": "T11n0310_094:0533b25_12",
        "context_with_next_sentence": true
    },
    {
        "source_sentence": "是菩薩內有色想，外觀色多，若好若醜取其相貌，成就二勝處行。",
        "from": "T11n0310_094:0533b26_13",
        "context_with_next_sentence": true
    },
    {
        "source_sentence": "是菩薩若死若燒，風吹日曝成為灰土，為水所漂，若碎滅磨滅，若斷三有，是名內無色想觀外色少，若好若醜取其相貌，成就第三勝處行。",
        "from": "T11n0310_094:0533b28_14",
        "context_with_next_sentence": true
    },
    {
        "source_sentence": "是菩薩內無色想外觀色多，若好若醜取其相貌，成就第四勝處行。",
        "from": "T11n0310_094:0533c02_15",
        "context_with_next_sentence": true
    },
    {
        "source_sentence": "是菩薩內無色相，外觀色青無量無邊，愛樂取相，成就第五勝處行。",
        "from": "T11n0310_094:0533c04_16",
        "context_with_next_sentence": true
    },
    {
        "source_sentence": "是菩薩內無色想，外觀色赤無量無邊，愛樂取相，成就第六勝處行。",
        "from": "T11n0310_094:0533c05_17",
        "context_with_next_sentence": true
    },
    {
        "source_sentence": "是菩薩內無色相，外觀色黃無量無邊，愛樂取相，成就第七勝處行。",
        "from": "T11n0310_094:0533c07_18",
        "context_with_next_sentence": true
    },
    {
        "source_sentence": "是菩薩內無色相，外觀色白無量無邊，愛樂取相，成就第八勝處行。",
        "from": "T11n0310_094:0533c08_19",
        "context_with_next_sentence": true
    },
    {
        "source_sentence": "是菩薩入是無量無邊地一切處，不念異相，成就初一切處行。",
        "from": "T11n0310_094:0533c10_20",
        "context_with_next_sentence": true
    },
    {
        "source_sentence": "是菩薩入無量無邊水火風青黃赤白虛空識一切處，不念異相，成就十一切入處行。",
        "from": "T11n0310_094:0533c11_21",
        "context_with_next_sentence": true
    },
    {
        "source_sentence": "是菩薩入苦法時，心緣一切善根，所謂大慈大悲、攝持正法、不斷三寶、莊嚴佛身、清淨梵音、本昔誓願、教化眾生、淨佛世界、坐菩提樹、轉妙法輪、除斷一切眾生結使，其心所緣境界如是。",
        "from": "T11n0310_094:0533c13_22",
        "context_with_next_sentence": true
    },
    {
        "source_sentence": "是菩薩入禪定時，離四識住處，不依地大水大火大風大空大識大，亦不依止今世後世，入如是定都無所依。",
        "from": "T11n0310_094:0533c18_23",
        "context_with_next_sentence": true
    },
    {
        "source_sentence": "是菩薩入禪，其心愛樂，為欲入於無上解脫定故。",
        "from": "T11n0310_094:0533c20_24",
        "context_with_next_sentence": true
    },
    {
        "source_sentence": "是菩薩修行禪定，願令一切眾生得度得解脫故、為得一切智具足一切佛法故。",
        "from": "T11n0310_094:0533c21_25",
        "context_with_next_sentence": true
    },
    {
        "source_sentence": "若思惟若思惟已，願令一切眾生得度得解脫故、為得一切智具足一切佛法故。",
        "from": "T11n0310_094:0533c23_26",
        "context_with_next_sentence": true
    },
    {
        "source_sentence": "於此禪定若無力能學，是菩薩應如是思惟：『我今應時時漸漸勤加精進遠離亂心，時時漸漸勤加精進學一心，令此一心增廣具足，乃至生有終不懈怠不生愁憂。』",
        "from": "T11n0310_094:0533c25_27",
        "context_with_next_sentence": true
    },
    {
        "source_sentence": "是菩薩發起菩提心、念菩提心、修菩提心，悕望菩提、願求菩提，是名菩薩摩訶薩無量無邊善根禪定，欲令一切世間在在處處所有眾生，發起無漏禪定、發起無學禪定，生無漏禪定、生無學禪定。",
        "from": "T11n0310_094:0533c29_28",
        "context_with_next_sentence": true
    },
    {
        "source_sentence": "菩薩摩訶薩行是禪定，不以為難、以為喜樂，速疾具足禪波羅蜜。",
        "from": "T11n0310_094:0534a04_29",
        "context_with_next_sentence": true
    },
    {
        "source_sentence": "「善臂！",
        "from": "T11n0310_094:0534a07_0",
        "context_with_next_sentence": true
    },
    {
        "source_sentence": "云何菩薩摩訶薩具足般若波羅蜜？",
        "from": "T11n0310_094:0534a07_1",
        "context_with_next_sentence": true
    },
    {
        "source_sentence": "善臂！",
        "from": "T11n0310_094:0534a07_2",
        "context_with_next_sentence": true
    },
    {
        "source_sentence": "若有聰明智慧之人，學已能持、聞已誦習，善學諸法甚深相義亦能分別，如所聞法，聞已思義。",
        "from": "T11n0310_094:0534a08_3",
        "context_with_next_sentence": true
    },
    {
        "source_sentence": "有如是等者，菩薩爾時則應親近，恭敬供養尊重讚歎，乃至刀杖不應遠離。",
        "from": "T11n0310_094:0534a10_4",
        "context_with_next_sentence": true
    },
    {
        "source_sentence": "是菩薩因學問故、因了義故、因思義故、供養恭敬師和上故，乃至近死終不避難諸苦惱事，所謂飢渴寒熱、蚊虻毒螫、風吹日曝、諸惡觸等、罵詈誹謗。",
        "from": "T11n0310_094:0534a12_5",
        "context_with_next_sentence": true
    },
    {
        "source_sentence": "是菩薩於正法中起寶聚想，於說法者起寶藏想，於聽法者起難遭想，於問義者起慧命想，於多學者斷除無明起智慧想，於分別諸法起百千生生慧眼想。",
        "from": "T11n0310_094:0534a15_6",
        "context_with_next_sentence": true
    },
    {
        "source_sentence": "是菩薩聞是諸法，受持修學、廣分別已，知陰界入、四聖諦、十二因緣、三世三乘，得如是知。",
        "from": "T11n0310_094:0534a19_7",
        "context_with_next_sentence": true
    },
    {
        "source_sentence": "「云何知界？",
        "from": "T11n0310_094:0534a21_8",
        "context_with_next_sentence": true
    },
    {
        "source_sentence": "知二界。",
        "from": "T11n0310_094:0534a21_9",
        "context_with_next_sentence": true
    },
    {
        "source_sentence": "有為界、無為界，是名二界。",
        "from": "T11n0310_094:0534a21_10",
        "context_with_next_sentence": true
    },
    {
        "source_sentence": "云何有為界？",
        "from": "T11n0310_094:0534a22_11",
        "context_with_next_sentence": true
    },
    {
        "source_sentence": "若法生住滅者，是名有為界。",
        "from": "T11n0310_094:0534a22_12",
        "context_with_next_sentence": true
    },
    {
        "source_sentence": "云何無為界？",
        "from": "T11n0310_094:0534a23_13",
        "context_with_next_sentence": true
    },
    {
        "source_sentence": "若法無生住滅，是名無為界。",
        "from": "T11n0310_094:0534a23_14",
        "context_with_next_sentence": true
    },
    {
        "source_sentence": "是名知有為、無為界。",
        "from": "T11n0310_094:0534a24_15",
        "context_with_next_sentence": true
    },
    {
        "source_sentence": "復次知三界，善界、不善界、無記界。",
        "from": "T11n0310_094:0534a24_16",
        "context_with_next_sentence": true
    },
    {
        "source_sentence": "云何善界？",
        "from": "T11n0310_094:0534a25_17",
        "context_with_next_sentence": true
    },
    {
        "source_sentence": "若不貪共不貪、若不恚共不恚、若不癡共不癡，是名善界。",
        "from": "T11n0310_094:0534a25_18",
        "context_with_next_sentence": true
    },
    {
        "source_sentence": "云何不善界？",
        "from": "T11n0310_094:0534a27_19",
        "context_with_next_sentence": true
    },
    {
        "source_sentence": "若貪共貪、若瞋共瞋、若癡共癡，是名不善界。",
        "from": "T11n0310_094:0534a27_20",
        "context_with_next_sentence": true
    },
    {
        "source_sentence": "云何無記界？",
        "from": "T11n0310_094:0534a28_21",
        "context_with_next_sentence": true
    },
    {
        "source_sentence": "除善不善，若有餘法，是名無記界。",
        "from": "T11n0310_094:0534a28_22",
        "context_with_next_sentence": true
    },
    {
        "source_sentence": "復次知三界，所謂欲界、色界、無色界。",
        "from": "T11n0310_094:0534a29_23",
        "context_with_next_sentence": true
    },
    {
        "source_sentence": "云何欲界？",
        "from": "T11n0310_094:0534b01_24",
        "context_with_next_sentence": true
    },
    {
        "source_sentence": "地獄、畜生、餓鬼、阿修羅、人、四天王天、三十三天、夜摩天、兜率陀天、化樂天、他化自在天。",
        "from": "T11n0310_094:0534b01_25",
        "context_with_next_sentence": true
    },
    {
        "source_sentence": "若於此中欲染貪著，瞋恚愚癡悕望，欲得心所作業，是名知欲界。",
        "from": "T11n0310_094:0534b03_26",
        "context_with_next_sentence": true
    },
    {
        "source_sentence": "云何色界？",
        "from": "T11n0310_094:0534b05_27",
        "context_with_next_sentence": true
    },
    {
        "source_sentence": "梵天、梵輔天、梵眾天、大梵天、光天、少光天、無量光天、光音天、淨天、少淨天、無量淨天、遍淨天、果實天、少果天、廣果天、無量果天、無想天、無熱天、無惱天、善見天、好善見天、阿迦膩吒天。",
        "from": "T11n0310_094:0534b05_28",
        "context_with_next_sentence": true
    },
    {
        "source_sentence": "若於此中，色染愚癡悕望，欲得心所作業，是名色界。",
        "from": "T11n0310_094:0534b09_29",
        "context_with_next_sentence": true
    },
    {
        "source_sentence": "云何無色界？",
        "from": "T11n0310_094:0534b11_30",
        "context_with_next_sentence": true
    },
    {
        "source_sentence": "空處天、識處天、無所有處天、非有想非無想處天。",
        "from": "T11n0310_094:0534b11_31",
        "context_with_next_sentence": true
    },
    {
        "source_sentence": "若於此中，無色染污愚癡悕望，欲得心所作業，是名無色界。",
        "from": "T11n0310_094:0534b12_32",
        "context_with_next_sentence": true
    },
    {
        "source_sentence": "是名三界。",
        "from": "T11n0310_094:0534b14_33",
        "context_with_next_sentence": true
    },
    {
        "source_sentence": "復次知四界，欲界、色界、無色界、無為界，是名知四界。",
        "from": "T11n0310_094:0534b14_34",
        "context_with_next_sentence": true
    },
    {
        "source_sentence": "復次知六界，所謂欲界、恚界、害界、出界、不恚界、不害界，是名知六界。",
        "from": "T11n0310_094:0534b15_35",
        "context_with_next_sentence": true
    },
    {
        "source_sentence": "復次知六界，所謂地、水、火、風、空、識界，是名六界。",
        "from": "T11n0310_094:0534b17_36",
        "context_with_next_sentence": true
    },
    {
        "source_sentence": "觀地大無常變壞，無堅無牢相，若無常即是苦，若是苦即無我。",
        "from": "T11n0310_094:0534b18_37",
        "context_with_next_sentence": true
    },
    {
        "source_sentence": "水火風空識大，無常變壞無堅牢相，若無常即苦，若苦即無我。",
        "from": "T11n0310_094:0534b19_38",
        "context_with_next_sentence": true
    },
    {
        "source_sentence": "是名知六界。",
        "from": "T11n0310_094:0534b21_39",
        "context_with_next_sentence": true
    },
    {
        "source_sentence": "「是菩薩聞如是法已，受持修學廣分別已，即知五陰。",
        "from": "T11n0310_094:0534b21_40",
        "context_with_next_sentence": true
    },
    {
        "source_sentence": "所謂色陰、受想行識陰。",
        "from": "T11n0310_094:0534b22_41",
        "context_with_next_sentence": true
    },
    {
        "source_sentence": "色如水沫，即是生滅不得久住。",
        "from": "T11n0310_094:0534b23_42",
        "context_with_next_sentence": true
    },
    {
        "source_sentence": "受如水泡，即是生滅不得久住。",
        "from": "T11n0310_094:0534b24_43",
        "context_with_next_sentence": true
    },
    {
        "source_sentence": "想如野馬，即是生滅不得久住。",
        "from": "T11n0310_094:0534b24_44",
        "context_with_next_sentence": true
    },
    {
        "source_sentence": "行如芭蕉，即是生滅不得久住。",
        "from": "T11n0310_094:0534b25_45",
        "context_with_next_sentence": true
    },
    {
        "source_sentence": "識如幻化，即是生滅不得久住。",
        "from": "T11n0310_094:0534b26_46",
        "context_with_next_sentence": true
    },
    {
        "source_sentence": "是名知五陰。",
        "from": "T11n0310_094:0534b27_47",
        "context_with_next_sentence": true
    },
    {
        "source_sentence": "「是菩薩聞是法已，受持修學廣分別已，即知內入。",
        "from": "T11n0310_094:0534b27_48",
        "context_with_next_sentence": true
    },
    {
        "source_sentence": "所謂眼入、耳鼻舌身意入，是名內六入。",
        "from": "T11n0310_094:0534b28_49",
        "context_with_next_sentence": true
    },
    {
        "source_sentence": "眼入即是苦法老法死法、空無我無我所、熾然三毒。",
        "from": "T11n0310_094:0534b29_50",
        "context_with_next_sentence": true
    },
    {
        "source_sentence": "生老病死憂悲苦惱亦能熾然諸苦惱法，耳鼻舌身意亦如是，熾然三毒乃至諸苦。",
        "from": "T11n0310_094:0534c01_51",
        "context_with_next_sentence": true
    },
    {
        "source_sentence": "是名知內六入。",
        "from": "T11n0310_094:0534c03_52",
        "context_with_next_sentence": true
    },
    {
        "source_sentence": "復次知外六入，眼所見色是名外六入，耳所聞聲、鼻所嗅香、舌所甞味、身所覺觸、意所知法，是名外六入。",
        "from": "T11n0310_094:0534c03_53",
        "context_with_next_sentence": true
    },
    {
        "source_sentence": "眼所見色是外入，不堅牢性、無所依止、亦無勢力，一切無常，如實非不如實，如幻如化。",
        "from": "T11n0310_094:0534c06_54",
        "context_with_next_sentence": true
    },
    {
        "source_sentence": "耳所聞聲、鼻所嗅香、舌所甞味、身所覺觸、意所知法亦如是，是名知外六入。",
        "from": "T11n0310_094:0534c08_55",
        "context_with_next_sentence": true
    },
    {
        "source_sentence": "「是菩薩聞如是法已，受持修學廣分別已，即知四聖諦。",
        "from": "T11n0310_094:0534c10_56",
        "context_with_next_sentence": true
    },
    {
        "source_sentence": "所謂苦聖諦、集聖諦、滅聖諦、道聖諦，是名四聖諦。",
        "from": "T11n0310_094:0534c11_57",
        "context_with_next_sentence": true
    },
    {
        "source_sentence": "云何苦聖諦？",
        "from": "T11n0310_094:0534c12_58",
        "context_with_next_sentence": true
    },
    {
        "source_sentence": "若五陰、六界、內六入、外六入，是名苦。",
        "from": "T11n0310_094:0534c13_0",
        "context_with_next_sentence": true
    },
    {
        "source_sentence": "此苦無常，喻如怨賊，如癰如箭、如獄閉繫、如器壞敗，是不自在即是無我。",
        "from": "T11n0310_094:0534c13_1",
        "context_with_next_sentence": true
    },
    {
        "source_sentence": "得如是知已，是名知苦聖諦。",
        "from": "T11n0310_094:0534c15_2",
        "context_with_next_sentence": true
    },
    {
        "source_sentence": "云何集聖諦？",
        "from": "T11n0310_094:0534c16_3",
        "context_with_next_sentence": true
    },
    {
        "source_sentence": "所謂貪恚癡慢我慢專取於我，決定計我常住不壞。",
        "from": "T11n0310_094:0534c16_4",
        "context_with_next_sentence": true
    },
    {
        "source_sentence": "我即是色、我異於色。",
        "from": "T11n0310_094:0534c17_5",
        "context_with_next_sentence": true
    },
    {
        "source_sentence": "我即是想、我異於想。",
        "from": "T11n0310_094:0534c18_6",
        "context_with_next_sentence": true
    },
    {
        "source_sentence": "我是想非想、我異想非想。",
        "from": "T11n0310_094:0534c18_7",
        "context_with_next_sentence": true
    },
    {
        "source_sentence": "我即是陰、我異於陰。",
        "from": "T11n0310_094:0534c19_8",
        "context_with_next_sentence": true
    },
    {
        "source_sentence": "我中有陰、陰中有我。",
        "from": "T11n0310_094:0534c19_9",
        "context_with_next_sentence": true
    },
    {
        "source_sentence": "我即是界入、我異界入。",
        "from": "T11n0310_094:0534c20_10",
        "context_with_next_sentence": true
    },
    {
        "source_sentence": "我中有界入、界入中有我。",
        "from": "T11n0310_094:0534c20_11",
        "context_with_next_sentence": true
    },
    {
        "source_sentence": "我即是受、我異於受。",
        "from": "T11n0310_094:0534c21_12",
        "context_with_next_sentence": true
    },
    {
        "source_sentence": "我即是知、我異於知。",
        "from": "T11n0310_094:0534c21_13",
        "context_with_next_sentence": true
    },
    {
        "source_sentence": "我是無受、我異無受。",
        "from": "T11n0310_094:0534c22_14",
        "context_with_next_sentence": true
    },
    {
        "source_sentence": "我是色少、我異色少。",
        "from": "T11n0310_094:0534c22_15",
        "context_with_next_sentence": true
    },
    {
        "source_sentence": "我是色多、我異色多。",
        "from": "T11n0310_094:0534c23_16",
        "context_with_next_sentence": true
    },
    {
        "source_sentence": "我是常、我是無常。",
        "from": "T11n0310_094:0534c23_17",
        "context_with_next_sentence": true
    },
    {
        "source_sentence": "我是常無常、我是非常非無常。",
        "from": "T11n0310_094:0534c24_18",
        "context_with_next_sentence": true
    },
    {
        "source_sentence": "我是有邊、我是無邊、我是有邊無邊、我是非有邊非無邊。",
        "from": "T11n0310_094:0534c25_19",
        "context_with_next_sentence": true
    },
    {
        "source_sentence": "死後如去、死後不如去、死後亦如去亦不如去、死後非如去非不如去。",
        "from": "T11n0310_094:0534c26_20",
        "context_with_next_sentence": true
    },
    {
        "source_sentence": "命即是身、身即是命。",
        "from": "T11n0310_094:0534c28_0",
        "context_with_next_sentence": true
    },
    {
        "source_sentence": "此眾生從何處來、去至何處？",
        "from": "T11n0310_094:0534c28_1",
        "context_with_next_sentence": true
    },
    {
        "source_sentence": "此諸眾生即是斷滅非有相續，自作自受、他作他受。",
        "from": "T11n0310_094:0534c29_2",
        "context_with_next_sentence": true
    },
    {
        "source_sentence": "計有我者即有我所，有我所者即是有我。",
        "from": "T11n0310_094:0535a01_3",
        "context_with_next_sentence": true
    },
    {
        "source_sentence": "如是攝取我見身見，若結若使、若我我所。",
        "from": "T11n0310_094:0535a02_4",
        "context_with_next_sentence": true
    },
    {
        "source_sentence": "我受貪恚癡本，若總身口意業、若福業若罪業、若欲界業、若色無色界業，是名集聖諦。",
        "from": "T11n0310_094:0535a03_5",
        "context_with_next_sentence": true
    },
    {
        "source_sentence": "云何滅聖諦？",
        "from": "T11n0310_094:0535a05_6",
        "context_with_next_sentence": true
    },
    {
        "source_sentence": "若貪恚癡盡、我我所盡、受取有盡，是名滅聖諦。",
        "from": "T11n0310_094:0535a05_7",
        "context_with_next_sentence": true
    },
    {
        "source_sentence": "云何道聖諦？",
        "from": "T11n0310_094:0535a06_8",
        "context_with_next_sentence": true
    },
    {
        "source_sentence": "若見苦集盡，思惟一切有為過患，見涅槃寂靜，所作已辦，住如是法時，正見、正思惟、正語、正業、正命、正精進、正念、正定，是名道聖諦。",
        "from": "T11n0310_094:0535a07_9",
        "context_with_next_sentence": true
    },
    {
        "source_sentence": "如是知四聖諦，是菩薩分別思惟四聖諦時，見有為法是苦、是無常、是空、是無我。",
        "from": "T11n0310_094:0535a10_10",
        "context_with_next_sentence": true
    },
    {
        "source_sentence": "見無為法能為覆護、是舍是依，雖作是觀不證涅槃。",
        "from": "T11n0310_094:0535a12_11",
        "context_with_next_sentence": true
    },
    {
        "source_sentence": "如是知四聖諦。",
        "from": "T11n0310_094:0535a13_12",
        "context_with_next_sentence": true
    },
    {
        "source_sentence": "「是菩薩聞如是法已，受持修學廣分別已，即知十二因緣。",
        "from": "T11n0310_094:0535a13_13",
        "context_with_next_sentence": true
    },
    {
        "source_sentence": "所謂無明緣行、行緣識、識緣名色、名色緣六入、六入緣觸、觸緣受、受緣愛、愛緣取、取緣有、有緣生、生緣老死，是名十二因緣。",
        "from": "T11n0310_094:0535a15_0",
        "context_with_next_sentence": true
    },
    {
        "source_sentence": "若不知不見四聖諦、十二因緣，是名無明。",
        "from": "T11n0310_094:0535a17_1",
        "context_with_next_sentence": true
    },
    {
        "source_sentence": "若有身口意業，若福業、若罪業，若欲界繫、色無色界繫，是名行。",
        "from": "T11n0310_094:0535a18_2",
        "context_with_next_sentence": true
    },
    {
        "source_sentence": "若有心意識，是名識。",
        "from": "T11n0310_094:0535a20_3",
        "context_with_next_sentence": true
    },
    {
        "source_sentence": "若有受想思觸思惟，是名名。",
        "from": "T11n0310_094:0535a20_4",
        "context_with_next_sentence": true
    },
    {
        "source_sentence": "若有四大、四大所造色，從歌羅羅乃至化生，若作色、非作色，是名色。",
        "from": "T11n0310_094:0535a21_5",
        "context_with_next_sentence": true
    },
    {
        "source_sentence": "名色合故名名色。",
        "from": "T11n0310_094:0535a23_6",
        "context_with_next_sentence": true
    },
    {
        "source_sentence": "若眼耳鼻舌身意，是名六入。",
        "from": "T11n0310_094:0535a23_7",
        "context_with_next_sentence": true
    },
    {
        "source_sentence": "若眼緣色生眼識，三法和合故生觸，是名觸。",
        "from": "T11n0310_094:0535a24_8",
        "context_with_next_sentence": true
    },
    {
        "source_sentence": "若有苦受、樂受、不苦不樂受，是名受。",
        "from": "T11n0310_094:0535a25_9",
        "context_with_next_sentence": true
    },
    {
        "source_sentence": "若有愛染，是名愛。",
        "from": "T11n0310_094:0535a26_10",
        "context_with_next_sentence": true
    },
    {
        "source_sentence": "若有愛見戒取，是名取。",
        "from": "T11n0310_094:0535a26_11",
        "context_with_next_sentence": true
    },
    {
        "source_sentence": "若有色受想行識，是名有。",
        "from": "T11n0310_094:0535a27_12",
        "context_with_next_sentence": true
    },
    {
        "source_sentence": "若此有發起，是名生。",
        "from": "T11n0310_094:0535a27_13",
        "context_with_next_sentence": true
    },
    {
        "source_sentence": "若此有衰變，是名老。",
        "from": "T11n0310_094:0535a28_14",
        "context_with_next_sentence": true
    },
    {
        "source_sentence": "若此有滅壞，是名死。",
        "from": "T11n0310_094:0535a28_15",
        "context_with_next_sentence": true
    },
    {
        "source_sentence": "菩薩如是分別思惟十二因緣，見聞覺知地非是我不生愛著，我非地不生愛著，亦非悕望。",
        "from": "T11n0310_094:0535a29_16",
        "context_with_next_sentence": true
    },
    {
        "source_sentence": "水火風空識亦如是。",
        "from": "T11n0310_094:0535b02_17",
        "context_with_next_sentence": true
    },
    {
        "source_sentence": "見聞覺知涅槃非我不生愛著，我非涅槃不生愛著，亦非悕望。",
        "from": "T11n0310_094:0535b03_0",
        "context_with_next_sentence": true
    },
    {
        "source_sentence": "是菩薩見諸法從因緣起，知三解脫門，廣修學見諸法空、無相、無作。",
        "from": "T11n0310_094:0535b04_1",
        "context_with_next_sentence": true
    },
    {
        "source_sentence": "是菩薩見諸法從因緣起，知寂滅樂，精勤修學廣分別已，則無明滅。",
        "from": "T11n0310_094:0535b06_0",
        "context_with_next_sentence": true
    },
    {
        "source_sentence": "無明滅則行滅，行滅則識滅，識滅則名色滅，名色滅則六入滅，六入滅則觸滅，觸滅則受滅，受滅則愛滅，愛滅則取滅，取滅則有滅，有滅則生滅，生滅則老死滅。",
        "from": "T11n0310_094:0535b07_1",
        "context_with_next_sentence": true
    },
    {
        "source_sentence": "如是菩薩雖觀十二因緣起滅而不證於滅。",
        "from": "T11n0310_094:0535b11_2",
        "context_with_next_sentence": true
    },
    {
        "source_sentence": "菩薩如是知十二因緣。",
        "from": "T11n0310_094:0535b12_3",
        "context_with_next_sentence": true
    },
    {
        "source_sentence": "「是菩薩聞是法已，一心受持修學，廣分別已即知三世，所謂過去、未來、現在。",
        "from": "T11n0310_094:0535b12_4",
        "context_with_next_sentence": true
    },
    {
        "source_sentence": "云何過去世？",
        "from": "T11n0310_094:0535b14_5",
        "context_with_next_sentence": true
    },
    {
        "source_sentence": "若法生已滅，是名過去世。",
        "from": "T11n0310_094:0535b14_6",
        "context_with_next_sentence": true
    },
    {
        "source_sentence": "云何未來世？",
        "from": "T11n0310_094:0535b15_7",
        "context_with_next_sentence": true
    },
    {
        "source_sentence": "若法未生未起，是名未來世。",
        "from": "T11n0310_094:0535b15_8",
        "context_with_next_sentence": true
    },
    {
        "source_sentence": "云何現在世？",
        "from": "T11n0310_094:0535b16_9",
        "context_with_next_sentence": true
    },
    {
        "source_sentence": "若法生已未滅，是名現在世。",
        "from": "T11n0310_094:0535b16_10",
        "context_with_next_sentence": true
    },
    {
        "source_sentence": "是菩薩念過去世諸不善根，輕毀可惡背捨離之。",
        "from": "T11n0310_094:0535b17_11",
        "context_with_next_sentence": true
    },
    {
        "source_sentence": "未來不善根，當受不善果報，不喜不愛不可適意。",
        "from": "T11n0310_094:0535b18_12",
        "context_with_next_sentence": true
    },
    {
        "source_sentence": "現在不善根，當令不起。",
        "from": "T11n0310_094:0535b19_13",
        "context_with_next_sentence": true
    },
    {
        "source_sentence": "是菩薩能攝護身口意業及六情根，常起善業無有中間。",
        "from": "T11n0310_094:0535b20_14",
        "context_with_next_sentence": true
    },
    {
        "source_sentence": "於過去善根，是菩薩菩提心，專念菩提、悕望菩提、欲得菩提，以深重愛樂願一切眾生得度得解脫，為得一切智具足一切佛法故。",
        "from": "T11n0310_094:0535b21_15",
        "context_with_next_sentence": true
    },
    {
        "source_sentence": "未來世現在世亦如是，常不離是心，終不懈怠失念放逸。",
        "from": "T11n0310_094:0535b24_16",
        "context_with_next_sentence": true
    },
    {
        "source_sentence": "若過去世陰界入等，即是滅盡、不實不在、無我無我所。",
        "from": "T11n0310_094:0535b25_17",
        "context_with_next_sentence": true
    },
    {
        "source_sentence": "若未來世陰界入等，是未生未起，無我無我所。",
        "from": "T11n0310_094:0535b27_18",
        "context_with_next_sentence": true
    },
    {
        "source_sentence": "若現在陰界入，是念念不住。",
        "from": "T11n0310_094:0535b28_19",
        "context_with_next_sentence": true
    },
    {
        "source_sentence": "何以故？",
        "from": "T11n0310_094:0535b28_20",
        "context_with_next_sentence": true
    },
    {
        "source_sentence": "世法無有一念住者。",
        "from": "T11n0310_094:0535b29_21",
        "context_with_next_sentence": true
    },
    {
        "source_sentence": "若有一念，是一念中亦有生住滅，是生住滅亦復不住。",
        "from": "T11n0310_094:0535b29_22",
        "context_with_next_sentence": true
    },
    {
        "source_sentence": "如生住滅中有內外陰界入，是內外陰界入亦有生住滅。",
        "from": "T11n0310_094:0535c01_23",
        "context_with_next_sentence": true
    },
    {
        "source_sentence": "若如是不住者，即是非我非我所。",
        "from": "T11n0310_094:0535c03_24",
        "context_with_next_sentence": true
    },
    {
        "source_sentence": "若過去世滅盡、不實不在、非我非我所。",
        "from": "T11n0310_094:0535c03_25",
        "context_with_next_sentence": true
    },
    {
        "source_sentence": "若未來世未生未起，非我非我所。",
        "from": "T11n0310_094:0535c04_26",
        "context_with_next_sentence": true
    },
    {
        "source_sentence": "若現在念念不住，是非我非我所。",
        "from": "T11n0310_094:0535c05_27",
        "context_with_next_sentence": true
    },
    {
        "source_sentence": "若見三世非我非我所，是名實智慧者。",
        "from": "T11n0310_094:0535c06_28",
        "context_with_next_sentence": true
    },
    {
        "source_sentence": "不見我我所、是我我所，是即於諸有行無我無我所，行離欲想、行斷想行滅想，雖作是行不證涅槃。",
        "from": "T11n0310_094:0535c07_29",
        "context_with_next_sentence": true
    },
    {
        "source_sentence": "是名知三世。",
        "from": "T11n0310_094:0535c09_30",
        "context_with_next_sentence": true
    },
    {
        "source_sentence": "「是菩薩聞是法已，受持修學廣分別已，即知三乘。",
        "from": "T11n0310_094:0535c10_0",
        "context_with_next_sentence": true
    },
    {
        "source_sentence": "所謂天乘、梵乘、聖乘。",
        "from": "T11n0310_094:0535c11_1",
        "context_with_next_sentence": true
    },
    {
        "source_sentence": "云何天乘？",
        "from": "T11n0310_094:0535c11_2",
        "context_with_next_sentence": true
    },
    {
        "source_sentence": "初禪二禪三禪四禪，是名天乘。",
        "from": "T11n0310_094:0535c11_3",
        "context_with_next_sentence": true
    },
    {
        "source_sentence": "云何梵乘？",
        "from": "T11n0310_094:0535c12_4",
        "context_with_next_sentence": true
    },
    {
        "source_sentence": "慈悲喜捨是名梵乘。",
        "from": "T11n0310_094:0535c12_5",
        "context_with_next_sentence": true
    },
    {
        "source_sentence": "云何聖乘？",
        "from": "T11n0310_094:0535c13_6",
        "context_with_next_sentence": true
    },
    {
        "source_sentence": "正見、正思惟、正語、正業、正命、正精進、正念、正定，是名聖乘。",
        "from": "T11n0310_094:0535c13_7",
        "context_with_next_sentence": true
    },
    {
        "source_sentence": "是菩薩時時修集天乘梵乘聖乘，教化眾生令住三乘，是時自身不證解脫，是名知三乘。",
        "from": "T11n0310_094:0535c15_8",
        "context_with_next_sentence": true
    },
    {
        "source_sentence": "復次知三乘，所謂聲聞乘、緣覺乘、大乘。",
        "from": "T11n0310_094:0535c17_9",
        "context_with_next_sentence": true
    },
    {
        "source_sentence": "云何聲聞乘？",
        "from": "T11n0310_094:0535c18_0",
        "context_with_next_sentence": true
    },
    {
        "source_sentence": "軟根解脫，於一念中離三有窟宅，樂欲出世欲得涅槃見寂滅處，勤加精進如救頭然。",
        "from": "T11n0310_094:0535c18_1",
        "context_with_next_sentence": true
    },
    {
        "source_sentence": "若其未解四聖諦者，欲以智箭射四諦的，欲證欲解以深欲精進，是名聲聞乘。",
        "from": "T11n0310_094:0535c20_2",
        "context_with_next_sentence": true
    },
    {
        "source_sentence": "云何辟支佛乘？",
        "from": "T11n0310_094:0535c22_3",
        "context_with_next_sentence": true
    },
    {
        "source_sentence": "中根解脫，欲得寂靜獨在一處，而自利益入寂靜定，方便分別十二因緣，欲得緣覺道、欲證緣覺，是名緣覺乘。",
        "from": "T11n0310_094:0535c22_4",
        "context_with_next_sentence": true
    },
    {
        "source_sentence": "云何大乘？",
        "from": "T11n0310_094:0535c24_5",
        "context_with_next_sentence": true
    },
    {
        "source_sentence": "上根解脫，欲令一切眾生得度得解脫，為得一切智具足一切佛法六波羅蜜，欲利益一切世界，欲斷一切眾生苦惱，於一切世界五欲樂中心尚輕賤，何況世間無量諸苦。",
        "from": "T11n0310_094:0535c25_6",
        "context_with_next_sentence": true
    },
    {
        "source_sentence": "欲令眾生持無上戒，欲得聞見大乘經典，受持修學思惟分別，讀誦令利，勤加精進。",
        "from": "T11n0310_094:0535c29_7",
        "context_with_next_sentence": true
    },
    {
        "source_sentence": "若有菩薩修四攝法應往親近，欲令眾生攝真智慧安住四攝。",
        "from": "T11n0310_094:0536a01_8",
        "context_with_next_sentence": true
    },
    {
        "source_sentence": "常欲得聞諸深法要，受持分別。",
        "from": "T11n0310_094:0536a03_9",
        "context_with_next_sentence": true
    },
    {
        "source_sentence": "欲令一切入於禪定，自捨己樂利益眾生，欲以自力隨他所樂令住三乘。",
        "from": "T11n0310_094:0536a04_10",
        "context_with_next_sentence": true
    },
    {
        "source_sentence": "雖作是化，常自安住無上道中，不壞不動心如金剛。",
        "from": "T11n0310_094:0536a05_11",
        "context_with_next_sentence": true
    },
    {
        "source_sentence": "常願欲得無上菩提，願求菩提是名大乘。",
        "from": "T11n0310_094:0536a07_0",
        "context_with_next_sentence": true
    },
    {
        "source_sentence": "是名知三乘。",
        "from": "T11n0310_094:0536a07_1",
        "context_with_next_sentence": true
    },
    {
        "source_sentence": "「是菩薩聞是法已，受持修學廣分別已，即知方便。",
        "from": "T11n0310_094:0536a08_2",
        "context_with_next_sentence": true
    },
    {
        "source_sentence": "於佛法僧五體投地以此為業，於其所作願無上道。",
        "from": "T11n0310_094:0536a09_3",
        "context_with_next_sentence": true
    },
    {
        "source_sentence": "如是歸依發菩提心，若行若住若坐若臥、若飲食洗浴，於此事中更無餘心，但願無上菩提，常作如是廣博修學。",
        "from": "T11n0310_094:0536a10_4",
        "context_with_next_sentence": true
    },
    {
        "source_sentence": "是菩薩若始入定、若入定已，常願一切眾生得度得解脫故，為得一切智具足一切佛法故，欲於世界中尊，欲調伏一切眾生，欲於一切眾生中無能勝者，欲得最勝，欲教誡一切眾生，欲令一切眾生得寂滅，欲於一切法得成正覺。",
        "from": "T11n0310_094:0536a13_5",
        "context_with_next_sentence": true
    },
    {
        "source_sentence": "具學是菩薩若一切所作善根，願一切眾生無有恐怖，出三惡道滅無量苦，斷諸煩惱。",
        "from": "T11n0310_094:0536a18_6",
        "context_with_next_sentence": true
    },
    {
        "source_sentence": "令現在未來欲得緣覺乘者，願令具足。",
        "from": "T11n0310_094:0536a20_7",
        "context_with_next_sentence": true
    },
    {
        "source_sentence": "現在未來欲得大乘者，願令具足。",
        "from": "T11n0310_094:0536a21_8",
        "context_with_next_sentence": true
    },
    {
        "source_sentence": "願請一切世間所有現在未來諸佛世尊，住世一劫說法，令聖人眾隨佛在世而得和合。",
        "from": "T11n0310_094:0536a22_9",
        "context_with_next_sentence": true
    },
    {
        "source_sentence": "是菩薩如是思惟：『若在在處處，所有眾生所修善根，若欲生人中天上、若住聲聞乘、若住辟支佛乘，若愛語布施利益同事，願令具足。』",
        "from": "T11n0310_094:0536a24_10",
        "context_with_next_sentence": true
    },
    {
        "source_sentence": "是菩薩以是法故，於三時中讀誦通利思惟此法。",
        "from": "T11n0310_094:0536a27_11",
        "context_with_next_sentence": true
    },
    {
        "source_sentence": "所謂我今歸依一切世間在在處處所有諸佛佛法僧菩薩，頭面禮敬。",
        "from": "T11n0310_094:0536a28_12",
        "context_with_next_sentence": true
    },
    {
        "source_sentence": "諸佛威德無能勝者，其相甚妙。",
        "from": "T11n0310_094:0536a29_13",
        "context_with_next_sentence": true
    },
    {
        "source_sentence": "菩薩常應作如是念諸佛法僧，願令世間在在處處無有空處，所在方面常有諸佛，令我勸請留住一劫，說微妙法、呵責諸惡。",
        "from": "T11n0310_094:0536b01_14",
        "context_with_next_sentence": true
    },
    {
        "source_sentence": "若已作若今作，我今已得離一切惡，乃至一念中間，當願以一切善根令諸眾生壽命無量，住於一切諸善法中。",
        "from": "T11n0310_094:0536b04_15",
        "context_with_next_sentence": true
    },
    {
        "source_sentence": "如諸菩薩速轉法輪，令諸聖人得戒定慧解脫解脫知見。",
        "from": "T11n0310_094:0536b07_16",
        "context_with_next_sentence": true
    },
    {
        "source_sentence": "願令佛法常住於世利益眾生。",
        "from": "T11n0310_094:0536b08_17",
        "context_with_next_sentence": true
    },
    {
        "source_sentence": "生五道者悉得善根乃至敬禮諸佛。",
        "from": "T11n0310_094:0536b09_18",
        "context_with_next_sentence": true
    },
    {
        "source_sentence": "常住是願。",
        "from": "T11n0310_094:0536b10_0",
        "context_with_next_sentence": true
    },
    {
        "source_sentence": "是諸菩薩所有善願，令他眾生及其己身得妙威德善妙威德。",
        "from": "T11n0310_094:0536b10_1",
        "context_with_next_sentence": true
    },
    {
        "source_sentence": "若未來現在一切世間佛法僧寶，令住一劫無諸留難。",
        "from": "T11n0310_094:0536b11_2",
        "context_with_next_sentence": true
    },
    {
        "source_sentence": "及諸菩薩寶速令具足六波羅蜜，疾成阿耨多羅三藐三菩提亦無留難。",
        "from": "T11n0310_094:0536b12_3",
        "context_with_next_sentence": true
    },
    {
        "source_sentence": "欲令一切眾生斷除苦惱怖畏、行於喜樂，斷一切不善根、成就一切善根，隨如所願成就三乘，速疾成就諸波羅蜜，壽命無量而得解脫成無上道。",
        "from": "T11n0310_094:0536b14_4",
        "context_with_next_sentence": true
    },
    {
        "source_sentence": "乃至敬禮諸佛，常作是願。",
        "from": "T11n0310_094:0536b17_5",
        "context_with_next_sentence": true
    },
    {
        "source_sentence": "是菩薩欲令一切眾生斷諸苦惱，若一切世間在在處處所有諸佛乃至法身，願我以身奉施彼佛，欲令一切眾生得度成無上道，在所生處信敬三寶。",
        "from": "T11n0310_094:0536b18_6",
        "context_with_next_sentence": true
    },
    {
        "source_sentence": "以天香花奉養恒河沙等諸佛世尊，亦供養法僧及諸菩薩，令所奉寶如須彌山。",
        "from": "T11n0310_094:0536b22_0",
        "context_with_next_sentence": true
    },
    {
        "source_sentence": "一切世間在在處處所有眾生若有所須，七寶房舍、衣服飲食、醫藥臥具，悉當給與令無所乏。",
        "from": "T11n0310_094:0536b23_1",
        "context_with_next_sentence": true
    },
    {
        "source_sentence": "若有樂於忍辱精進持戒者，我當隨其所樂而為解說使成就勝法，令三寶具足修六波羅蜜疾成佛道。",
        "from": "T11n0310_094:0536b25_2",
        "context_with_next_sentence": true
    },
    {
        "source_sentence": "離諸惡法，善行實義身口意業，不退菩提樂於菩提，在在處處見佛菩薩常學善根，安止眾生於善法中。",
        "from": "T11n0310_094:0536b28_3",
        "context_with_next_sentence": true
    },
    {
        "source_sentence": "是菩薩自知及他所有善根，趣向智慧、思惟智慧，願欲令一切眾生得度得解脫故，為得一切智具足一切佛法故。",
        "from": "T11n0310_094:0536c01_4",
        "context_with_next_sentence": true
    },
    {
        "source_sentence": "是菩薩趣向思惟已，願令一切眾生得度得解脫故，為得一切智具足一切佛法故。",
        "from": "T11n0310_094:0536c04_5",
        "context_with_next_sentence": true
    },
    {
        "source_sentence": "是菩薩如是智慧，若無力能學，應如是思惟：『我今當勤加精進，時時漸漸斷於無明。",
        "from": "T11n0310_094:0536c06_6",
        "context_with_next_sentence": true
    },
    {
        "source_sentence": "我今復當倍加精進，時時漸漸學此智慧，令此智慧增廣具足，乃至生有終不懈怠生於憂愁。』",
        "from": "T11n0310_094:0536c08_0",
        "context_with_next_sentence": true
    },
    {
        "source_sentence": "如是菩薩發菩提心、念菩提心、修菩提心、悕望菩提心，是菩薩無量無邊善智慧。",
        "from": "T11n0310_094:0536c10_1",
        "context_with_next_sentence": true
    },
    {
        "source_sentence": "何以故？",
        "from": "T11n0310_094:0536c12_0",
        "context_with_next_sentence": true
    },
    {
        "source_sentence": "此慧於餘善慧中最勝第一，令一切世間眾生，發起無量智慧、發起無學智慧，生無漏智慧、生無學智慧。",
        "from": "T11n0310_094:0536c12_1",
        "context_with_next_sentence": true
    },
    {
        "source_sentence": "善臂！",
        "from": "T11n0310_094:0536c14_2",
        "context_with_next_sentence": true
    },
    {
        "source_sentence": "如是菩薩行此智慧，不以為難、以為喜樂，速疾具足般若波羅蜜。」",
        "from": "T11n0310_094:0536c14_3",
        "context_with_next_sentence": true
    },
    {
        "source_sentence": "佛說是經已，善臂菩薩歡喜讚言：「善哉善哉！」",
        "from": "T11n0310_094:0536c16_4",
        "context_with_next_sentence": true
    },
    {
        "source_sentence": "信受奉行。",
        "from": "T11n0310_094:0536c17_5",
        "context_with_next_sentence": true
    },
    {
        "source_sentence": "大寶積經卷第九十四",
        "from": "T11n0310_094:0536c18_0",
        "context_with_next_sentence": false
    }
]