[
    {
        "source_sentence": "正法念處經卷第五十",
        "from": "T17n0721_050:0293c11_0",
        "context_with_next_sentence": true
    },
    {
        "source_sentence": "元魏婆羅門瞿曇般若流支譯",
        "from": "T17n0721_050:0293c13_0",
        "context_with_next_sentence": true
    },
    {
        "source_sentence": "觀天品之二十九(夜摩天之十五)",
        "from": "T17n0721_050:0293c14_0",
        "context_with_next_sentence": true
    },
    {
        "source_sentence": "「『又彼比丘共己同侶於檀越家，先所相識持戒比丘，以諂誑心說其過惡，或以嫉心說其破戒，或以嫉心說其無聞，或以嫉心說其行相，語檀越言：「汝此門師毀破禁戒。」",
        "from": "T17n0721_050:0293c15_0",
        "context_with_next_sentence": true
    },
    {
        "source_sentence": "或說懈怠，無聞無智，愚癡如鳥，少聞少智。",
        "from": "T17n0721_050:0293c18_1",
        "context_with_next_sentence": true
    },
    {
        "source_sentence": "彼惡比丘向他檀越如是惡說，恒常習近非法境界，何處得修禪誦等業？",
        "from": "T17n0721_050:0293c19_2",
        "context_with_next_sentence": true
    },
    {
        "source_sentence": "彼空無物，不堅不實，身壞命終墮於惡道，生地獄中。』",
        "from": "T17n0721_050:0293c21_3",
        "context_with_next_sentence": true
    },
    {
        "source_sentence": "「爾時，世尊迦葉如來而說偈言：「『妄語言說者，　　惱一切眾生，　　彼常如黑闇，　　有命亦同死。",
        "from": "T17n0721_050:0293c22_4",
        "context_with_next_sentence": true
    },
    {
        "source_sentence": "　　語刀自割舌，　　云何舌不墮？",
        "from": "T17n0721_050:0293c26_0",
        "context_with_next_sentence": true
    },
    {
        "source_sentence": "　　若妄語言說，　　則失實功德。",
        "from": "T17n0721_050:0293c27_0",
        "context_with_next_sentence": true
    },
    {
        "source_sentence": "　　若人妄語說，　　口中有毒蛇，　　刀在口中住，　　炎火口中燃。",
        "from": "T17n0721_050:0293c28_0",
        "context_with_next_sentence": true
    },
    {
        "source_sentence": "　　口中毒是毒，　　蛇上毒非毒；　　口毒壞眾生，　　命終墮地獄。",
        "from": "T17n0721_050:0294a01_0",
        "context_with_next_sentence": true
    },
    {
        "source_sentence": "　　若人妄語說，　　自口中出膿，　　舌則是泥濁，　　舌亦如熾火。",
        "from": "T17n0721_050:0294a03_0",
        "context_with_next_sentence": true
    },
    {
        "source_sentence": "　　此如是羂縛，　　地獄之前使，　　破壞法橋等，　　皆是妄語過。",
        "from": "T17n0721_050:0294a05_0",
        "context_with_next_sentence": true
    },
    {
        "source_sentence": "　　彼妄語之人，　　則非有父母，　　亦不能持戒，　　墮於惡道中。",
        "from": "T17n0721_050:0294a07_0",
        "context_with_next_sentence": true
    },
    {
        "source_sentence": "　　若人妄語說，　　彼人速輕賤，　　為善人捨離，　　天則不攝護。",
        "from": "T17n0721_050:0294a09_0",
        "context_with_next_sentence": true
    },
    {
        "source_sentence": "　　自不攝言語，　　速疾多瞋恚，　　心[懂重+隻]多語說，　　常受諸苦惱；　　常憎嫉他人，　　與諸眾生惡，　　方便惱亂他，　　因是入地獄。』",
        "from": "T17n0721_050:0294a11_0",
        "context_with_next_sentence": true
    },
    {
        "source_sentence": "「彼佛世尊迦葉如來如是已說妨廢禪誦七種惡法。",
        "from": "T17n0721_050:0294a15_0",
        "context_with_next_sentence": true
    },
    {
        "source_sentence": "『彼惡比丘於持戒者作不饒益，是故天捨。",
        "from": "T17n0721_050:0294a16_1",
        "context_with_next_sentence": true
    },
    {
        "source_sentence": "口中生刀，為少利故，他實功德而說言無，彼實無過而說有過。",
        "from": "T17n0721_050:0294a17_2",
        "context_with_next_sentence": true
    },
    {
        "source_sentence": "如是之人是惡沙門，自謂沙門，妄語言說。",
        "from": "T17n0721_050:0294a18_3",
        "context_with_next_sentence": true
    },
    {
        "source_sentence": "彼人如是常有惡意惡行惡法，彼檀越主後時知已，心則輕薄，知其諂曲。",
        "from": "T17n0721_050:0294a19_4",
        "context_with_next_sentence": true
    },
    {
        "source_sentence": "此第七法。",
        "from": "T17n0721_050:0294a21_5",
        "context_with_next_sentence": true
    },
    {
        "source_sentence": "是故比丘應當捨此第七惡法，所謂悕望飲食供養，皆欲在己。",
        "from": "T17n0721_050:0294a21_6",
        "context_with_next_sentence": true
    },
    {
        "source_sentence": "「『又復第八障礙惡法，妨廢比丘坐禪讀誦，是故沙門應當捨離。",
        "from": "T17n0721_050:0294a23_0",
        "context_with_next_sentence": true
    },
    {
        "source_sentence": "何者第八？",
        "from": "T17n0721_050:0294a24_1",
        "context_with_next_sentence": true
    },
    {
        "source_sentence": "所謂採集種種寶性，造作諸寶。",
        "from": "T17n0721_050:0294a24_2",
        "context_with_next_sentence": true
    },
    {
        "source_sentence": "如是比丘怖畏生死，剃除鬚髮披服法衣，以信出家。",
        "from": "T17n0721_050:0294a25_3",
        "context_with_next_sentence": true
    },
    {
        "source_sentence": "彼生死中多諸苦惱，略而言之，有二種苦。",
        "from": "T17n0721_050:0294a26_4",
        "context_with_next_sentence": true
    },
    {
        "source_sentence": "依陰界入，在三界中，廣則五道。",
        "from": "T17n0721_050:0294a27_5",
        "context_with_next_sentence": true
    },
    {
        "source_sentence": "又復廣者，八大地獄、餓鬼、畜生；欲界六天，於欲界中復有枝條種種諸苦；於色界中，復有心苦；無色界中，則有退苦，故欲退時，三昧則亂。",
        "from": "T17n0721_050:0294a28_6",
        "context_with_next_sentence": true
    },
    {
        "source_sentence": "如是心者，有無量種分別之苦。",
        "from": "T17n0721_050:0294b02_7",
        "context_with_next_sentence": true
    },
    {
        "source_sentence": "彼善男子觀苦惱已，心生厭離，怖畏如是無量過惡，剃除鬚髮披服法衣，以信出家。",
        "from": "T17n0721_050:0294b03_8",
        "context_with_next_sentence": true
    },
    {
        "source_sentence": "「『又彼沙門復觀餘苦，心生怖畏，所謂身苦。",
        "from": "T17n0721_050:0294b06_0",
        "context_with_next_sentence": true
    },
    {
        "source_sentence": "身苦二處，謂欲、色界，隨有身處皆受苦惱。",
        "from": "T17n0721_050:0294b06_1",
        "context_with_next_sentence": true
    },
    {
        "source_sentence": "彼色界中，云何受苦？",
        "from": "T17n0721_050:0294b07_2",
        "context_with_next_sentence": true
    },
    {
        "source_sentence": "謂於禪中疲惓故起，起彼禪已，身則疲惓。",
        "from": "T17n0721_050:0294b08_3",
        "context_with_next_sentence": true
    },
    {
        "source_sentence": "彼欲退時，身威德劣，風觸其身。",
        "from": "T17n0721_050:0294b09_4",
        "context_with_next_sentence": true
    },
    {
        "source_sentence": "如是風者，本來不觸，是故觸身，則受苦惱。",
        "from": "T17n0721_050:0294b10_5",
        "context_with_next_sentence": true
    },
    {
        "source_sentence": "唯除眼觸，受樂無苦，則是無記。",
        "from": "T17n0721_050:0294b11_0",
        "context_with_next_sentence": true
    },
    {
        "source_sentence": "如是分別受苦不同，依色身有。",
        "from": "T17n0721_050:0294b11_1",
        "context_with_next_sentence": true
    },
    {
        "source_sentence": "彼善男子如是聞已，知生死中一切苦惱，陰界入聚，和合皆苦。",
        "from": "T17n0721_050:0294b12_2",
        "context_with_next_sentence": true
    },
    {
        "source_sentence": "「『彼觀如是無量無邊生死苦已，而便出家。",
        "from": "T17n0721_050:0294b14_0",
        "context_with_next_sentence": true
    },
    {
        "source_sentence": "既出家已，近不善人。",
        "from": "T17n0721_050:0294b14_1",
        "context_with_next_sentence": true
    },
    {
        "source_sentence": "近彼人故，同其作業，聞寶性方。",
        "from": "T17n0721_050:0294b15_2",
        "context_with_next_sentence": true
    },
    {
        "source_sentence": "畏何性故，以信出家？",
        "from": "T17n0721_050:0294b16_3",
        "context_with_next_sentence": true
    },
    {
        "source_sentence": "聞餘性故，更生貪心，或聞金性、或聞銀性、或聞寶性，如是聞已，不知厭足，貪火所燒。",
        "from": "T17n0721_050:0294b16_4",
        "context_with_next_sentence": true
    },
    {
        "source_sentence": "彼既燒已，共惡知識行於山中，從山至山，從一山峯至一山峯，如是遍行在隱密處。",
        "from": "T17n0721_050:0294b18_5",
        "context_with_next_sentence": true
    },
    {
        "source_sentence": "貪火所燒，晝夜常苦，無有樂時。",
        "from": "T17n0721_050:0294b20_6",
        "context_with_next_sentence": true
    },
    {
        "source_sentence": "以何因緣如是出家？",
        "from": "T17n0721_050:0294b21_7",
        "context_with_next_sentence": true
    },
    {
        "source_sentence": "不念彼性，思惟異性，謂捨身性而不思惟，如向所說。",
        "from": "T17n0721_050:0294b21_8",
        "context_with_next_sentence": true
    },
    {
        "source_sentence": "彼人如是心意不正，亂心意故，妨廢禪誦，失於善法。",
        "from": "T17n0721_050:0294b23_9",
        "context_with_next_sentence": true
    },
    {
        "source_sentence": "彼非沙門亦非俗人，為求涅槃，是故出家，性鬼所著，則生貪心，貪羂繫縛入於地獄。』",
        "from": "T17n0721_050:0294b24_10",
        "context_with_next_sentence": true
    },
    {
        "source_sentence": "「爾時，世尊迦葉如來而說偈言：「『觀察身性者，　　即是一切性，　　欲得涅槃者，　　調身性非餘。",
        "from": "T17n0721_050:0294b26_11",
        "context_with_next_sentence": true
    },
    {
        "source_sentence": "　　若捨離身性，　　貪著於餘性，　　彼人迷真性，　　不得脫苦惱。",
        "from": "T17n0721_050:0294b29_0",
        "context_with_next_sentence": true
    },
    {
        "source_sentence": "　　金性則不能，　　除捨諸苦惱，　　諦知真性者，　　得脫苦不疑。",
        "from": "T17n0721_050:0294c02_0",
        "context_with_next_sentence": true
    },
    {
        "source_sentence": "　　一切苦生苦，　　此苦難得脫，　　財於王賊火，　　一切皆怖畏，　　是故應捨物，　　如本來無物，　　捨離則受樂，　　攝取則受苦。",
        "from": "T17n0721_050:0294c04_0",
        "context_with_next_sentence": true
    },
    {
        "source_sentence": "　　諦知於身性，　　復諦知性相，　　喜樂於禪誦，　　能燒煩惱山。",
        "from": "T17n0721_050:0294c08_0",
        "context_with_next_sentence": true
    },
    {
        "source_sentence": "　　是故黠慧者，　　觀察身攝性，　　眾生知自相，　　則得涅槃樂。",
        "from": "T17n0721_050:0294c10_0",
        "context_with_next_sentence": true
    },
    {
        "source_sentence": "「『有智之人如是勤心觀此身性，不樂經營金銀等性，此是一切在家之人怖畏根本，況出家人。",
        "from": "T17n0721_050:0294c12_0",
        "context_with_next_sentence": true
    },
    {
        "source_sentence": "出家人者，一切捨離；彼財物者，一切怖畏。",
        "from": "T17n0721_050:0294c14_1",
        "context_with_next_sentence": true
    },
    {
        "source_sentence": "非賣財物，如是得樂。",
        "from": "T17n0721_050:0294c15_2",
        "context_with_next_sentence": true
    },
    {
        "source_sentence": "如是財者，則非財物，非財物性。",
        "from": "T17n0721_050:0294c15_3",
        "context_with_next_sentence": true
    },
    {
        "source_sentence": "何者是物？",
        "from": "T17n0721_050:0294c16_4",
        "context_with_next_sentence": true
    },
    {
        "source_sentence": "謂觀身性。",
        "from": "T17n0721_050:0294c16_5",
        "context_with_next_sentence": true
    },
    {
        "source_sentence": "若捨身性而樂餘性——非於禪誦勤精進也，如是之人身壞命終墮於地獄。",
        "from": "T17n0721_050:0294c16_6",
        "context_with_next_sentence": true
    },
    {
        "source_sentence": "故出家人常應修集禪誦財物，不應求於世間凡物，彼因緣故，能增長愛。",
        "from": "T17n0721_050:0294c18_7",
        "context_with_next_sentence": true
    },
    {
        "source_sentence": "是故知足——第一財物，餘財物者，能令衰惱。",
        "from": "T17n0721_050:0294c20_8",
        "context_with_next_sentence": true
    },
    {
        "source_sentence": "此第八法妨於禪誦，出家沙門應當捨離。",
        "from": "T17n0721_050:0294c21_9",
        "context_with_next_sentence": true
    },
    {
        "source_sentence": "「『又復第九障礙惡法，妨廢比丘坐禪讀誦，是故沙門應當捨離。",
        "from": "T17n0721_050:0294c23_0",
        "context_with_next_sentence": true
    },
    {
        "source_sentence": "何者第九？",
        "from": "T17n0721_050:0294c24_1",
        "context_with_next_sentence": true
    },
    {
        "source_sentence": "所謂近王。",
        "from": "T17n0721_050:0294c24_2",
        "context_with_next_sentence": true
    },
    {
        "source_sentence": "出家之人不應近王。",
        "from": "T17n0721_050:0294c24_3",
        "context_with_next_sentence": true
    },
    {
        "source_sentence": "何以故？",
        "from": "T17n0721_050:0294c25_4",
        "context_with_next_sentence": true
    },
    {
        "source_sentence": "近王沙門，一切世人嫌不供養。",
        "from": "T17n0721_050:0294c25_5",
        "context_with_next_sentence": true
    },
    {
        "source_sentence": "彼親近王惡沙門者，悕望財物，或城或村、或多人處常求財物，不知厭足。",
        "from": "T17n0721_050:0294c26_6",
        "context_with_next_sentence": true
    },
    {
        "source_sentence": "若不求者，徒近於王，妨廢禪誦。",
        "from": "T17n0721_050:0294c27_7",
        "context_with_next_sentence": true
    },
    {
        "source_sentence": "如是比丘發心欲行解脫之道，而復返入繫縛道中，是故比丘不應近王。",
        "from": "T17n0721_050:0294c28_8",
        "context_with_next_sentence": true
    },
    {
        "source_sentence": "「『又復比丘不近何者？",
        "from": "T17n0721_050:0295a02_0",
        "context_with_next_sentence": true
    },
    {
        "source_sentence": "所謂比丘不近惡人。",
        "from": "T17n0721_050:0295a02_1",
        "context_with_next_sentence": true
    },
    {
        "source_sentence": "彼是何人？",
        "from": "T17n0721_050:0295a02_2",
        "context_with_next_sentence": true
    },
    {
        "source_sentence": "謂惡知識，或時染著五塵境界，所謂色聲香味觸等不善觀察、懈怠愚癡、住村中等，一切除捨。",
        "from": "T17n0721_050:0295a03_3",
        "context_with_next_sentence": true
    },
    {
        "source_sentence": "不近一切懈怠之人，不近一切諂誑之人，不近一切貪食味人，不近一切商賈之人，不近一切屠獵師等惡命活者，不近一切本性妬人，不近一切邪見之人，不近一切不審諦人，不近一切我慢之人，不近一切卒富貴人，不近一切博戲之人，不近一切酤酒之人，不近一切嗜酒之人，不近一切酒肆之處，不近樂見婦女之人，不近一切婬女主人，不近一切儲畜雜貨販賣之人，不近一切廚宰之人，不近一切獄卒等人，不近一切捕鳥之人，不近一切戲論之人，不近一切信外道人，不近一切眾所憎人。",
        "from": "T17n0721_050:0295a05_4",
        "context_with_next_sentence": true
    },
    {
        "source_sentence": "比丘不應近如是人，或與同住、或共語言、或同道行，一切不應。",
        "from": "T17n0721_050:0295a16_5",
        "context_with_next_sentence": true
    },
    {
        "source_sentence": "何以故？",
        "from": "T17n0721_050:0295a18_6",
        "context_with_next_sentence": true
    },
    {
        "source_sentence": "多人疑故。",
        "from": "T17n0721_050:0295a18_7",
        "context_with_next_sentence": true
    },
    {
        "source_sentence": "若出家人、若離諸過清淨之人皆不應近，彼生疑者謂彼比丘亦同如是，以彼比丘或近彼人、或同處住。",
        "from": "T17n0721_050:0295a18_8",
        "context_with_next_sentence": true
    },
    {
        "source_sentence": "如是比丘，他過所污，是故不應近如是等，何況近王。",
        "from": "T17n0721_050:0295a20_9",
        "context_with_next_sentence": true
    },
    {
        "source_sentence": "彼近王者，最為凡鄙。』",
        "from": "T17n0721_050:0295a22_10",
        "context_with_next_sentence": true
    },
    {
        "source_sentence": "「爾時，世尊迦葉如來而說偈言：「『比丘林應住，　　近王最凡鄙，　　著袈裟近他，　　如奴依主命。",
        "from": "T17n0721_050:0295a22_11",
        "context_with_next_sentence": true
    },
    {
        "source_sentence": "　　比丘非近他，　　尚不應近天；　　鵝不應近狗，　　以其淨潔故。",
        "from": "T17n0721_050:0295a26_0",
        "context_with_next_sentence": true
    },
    {
        "source_sentence": "　　無我無悕望，　　心不求一切，　　怖畏生死者，　　近王則非善。",
        "from": "T17n0721_050:0295a28_0",
        "context_with_next_sentence": true
    },
    {
        "source_sentence": "　　住園林塚間，　　若平地若山，　　則是善比丘；　　近王則非善。",
        "from": "T17n0721_050:0295b01_0",
        "context_with_next_sentence": true
    },
    {
        "source_sentence": "「『如是種種無量方便捨離近王，若近王者，諸梵行人悉皆呵毀。",
        "from": "T17n0721_050:0295b03_0",
        "context_with_next_sentence": true
    },
    {
        "source_sentence": "所應近者，其唯智王，如是近者，畢竟寂靜。",
        "from": "T17n0721_050:0295b04_1",
        "context_with_next_sentence": true
    },
    {
        "source_sentence": "近智王故，必得涅槃，隨所得處皆悉不退。",
        "from": "T17n0721_050:0295b05_2",
        "context_with_next_sentence": true
    },
    {
        "source_sentence": "近彼智王，則有方便，謂於禪誦堅固精進，不作餘業妨廢禪誦，親近尊長修習知足，其心調順常無貪求，以近尊長隨時諮問，受持不忘，於希有物不求見聞，不生奇特。",
        "from": "T17n0721_050:0295b06_3",
        "context_with_next_sentence": true
    },
    {
        "source_sentence": "近智王者，有此方便。』",
        "from": "T17n0721_050:0295b10_4",
        "context_with_next_sentence": true
    },
    {
        "source_sentence": "「爾時，世尊迦葉如來而說偈言：「『近尊長供養，　　隨時勤請問，　　修行施戒智，　　復親近智王。",
        "from": "T17n0721_050:0295b10_5",
        "context_with_next_sentence": true
    },
    {
        "source_sentence": "　　天人世間中，　　能示安隱者，　　非有中苦縛，　　世間之凡王。",
        "from": "T17n0721_050:0295b14_0",
        "context_with_next_sentence": true
    },
    {
        "source_sentence": "　　若無苦惱者，　　此乃名為王；　　若常受苦惱，　　不得名為王。",
        "from": "T17n0721_050:0295b16_0",
        "context_with_next_sentence": true
    },
    {
        "source_sentence": "「『比丘應近如是智王，勿近凡王，近世王故，妨廢禪誦。",
        "from": "T17n0721_050:0295b18_0",
        "context_with_next_sentence": true
    },
    {
        "source_sentence": "若不禪誦，復墮地獄、餓鬼、畜生。",
        "from": "T17n0721_050:0295b19_1",
        "context_with_next_sentence": true
    },
    {
        "source_sentence": "此是世間凡王境界，是故比丘知此過已，常不近王。",
        "from": "T17n0721_050:0295b19_2",
        "context_with_next_sentence": true
    },
    {
        "source_sentence": "住林之人若親近王，則非所宜，故應捨離。",
        "from": "T17n0721_050:0295b21_3",
        "context_with_next_sentence": true
    },
    {
        "source_sentence": "此第九法妨禪誦故。",
        "from": "T17n0721_050:0295b22_4",
        "context_with_next_sentence": true
    },
    {
        "source_sentence": "「『又復第十障礙惡法，妨廢比丘坐禪讀誦，是故沙門應當捨離。",
        "from": "T17n0721_050:0295b23_0",
        "context_with_next_sentence": true
    },
    {
        "source_sentence": "何者第十？",
        "from": "T17n0721_050:0295b24_1",
        "context_with_next_sentence": true
    },
    {
        "source_sentence": "所謂比丘悕望請喚，貪樂食味。",
        "from": "T17n0721_050:0295b24_2",
        "context_with_next_sentence": true
    },
    {
        "source_sentence": "既於境界正修行已，乃更後時在人間行，捨棄林野可愛之處，復於人中處處遊行。",
        "from": "T17n0721_050:0295b25_3",
        "context_with_next_sentence": true
    },
    {
        "source_sentence": "如是比丘近於放逸，家家村村從城至城，從多人處至多人處，如是遍行，樂多言說，妄行人中，樂世俗語，樂見親舊；親舊知識詳共請喚，得好美食。",
        "from": "T17n0721_050:0295b27_4",
        "context_with_next_sentence": true
    },
    {
        "source_sentence": "既得種種美味食已，妄於林中捨離禪誦，放逸而行，悕望飲食。",
        "from": "T17n0721_050:0295c01_5",
        "context_with_next_sentence": true
    },
    {
        "source_sentence": "以常貪著種種食故，不覺身盡，如是著味，悕望請喚，心以為樂。",
        "from": "T17n0721_050:0295c03_6",
        "context_with_next_sentence": true
    },
    {
        "source_sentence": "「『又若比丘於境界中不如法行，眼見好色，心愛樂故，則生染欲，悕望樂見，轉復愛著。",
        "from": "T17n0721_050:0295c05_0",
        "context_with_next_sentence": true
    },
    {
        "source_sentence": "於彼彼處，心生憙樂。",
        "from": "T17n0721_050:0295c06_1",
        "context_with_next_sentence": true
    },
    {
        "source_sentence": "如是比丘行於人中，失自利益。",
        "from": "T17n0721_050:0295c07_2",
        "context_with_next_sentence": true
    },
    {
        "source_sentence": "禪誦之業，如是失已，常悕食味，常到他舍。",
        "from": "T17n0721_050:0295c08_3",
        "context_with_next_sentence": true
    },
    {
        "source_sentence": "眼見色故，心生愛樂，如是次第，耳聞於聲，心生愛樂；鼻得香已，心生愛樂。",
        "from": "T17n0721_050:0295c09_0",
        "context_with_next_sentence": true
    },
    {
        "source_sentence": "如是樂著一切境界，為一切縛之所繫縛，為一切羂之所繫縛，於一切欲隨逐而行，既非在家，復非出家。",
        "from": "T17n0721_050:0295c10_1",
        "context_with_next_sentence": true
    },
    {
        "source_sentence": "如是之人，身壞命終墮於惡道，生地獄中。",
        "from": "T17n0721_050:0295c13_0",
        "context_with_next_sentence": true
    },
    {
        "source_sentence": "是故不應樂他請喚，樂他請喚有如是過。",
        "from": "T17n0721_050:0295c13_1",
        "context_with_next_sentence": true
    },
    {
        "source_sentence": "「『是故比丘應觀此過，不應常在人中遊行。",
        "from": "T17n0721_050:0295c14_2",
        "context_with_next_sentence": true
    },
    {
        "source_sentence": "若須行者，有五因緣得行人中：一為病人推求醫藥資用因緣，得行人中。",
        "from": "T17n0721_050:0295c15_3",
        "context_with_next_sentence": true
    },
    {
        "source_sentence": "二為饒益尊長因緣，得行人中。",
        "from": "T17n0721_050:0295c17_4",
        "context_with_next_sentence": true
    },
    {
        "source_sentence": "三為佛塔、自舍破壞修治因緣，得行人中。",
        "from": "T17n0721_050:0295c18_5",
        "context_with_next_sentence": true
    },
    {
        "source_sentence": "四為饒益眾生因緣，得行人中。",
        "from": "T17n0721_050:0295c19_6",
        "context_with_next_sentence": true
    },
    {
        "source_sentence": "五為他王破其國土，欲化彼王救命因緣，得行人中。",
        "from": "T17n0721_050:0295c19_7",
        "context_with_next_sentence": true
    },
    {
        "source_sentence": "為如是因，得行人中，若無如是五種因緣行人中者，是虛妄行，妨廢禪誦。",
        "from": "T17n0721_050:0295c21_8",
        "context_with_next_sentence": true
    },
    {
        "source_sentence": "如是行者，於老病死、悲啼號哭、愁苦懊惱不能得脫，彼惡沙門、立沙門者，徒爾出家。",
        "from": "T17n0721_050:0295c22_9",
        "context_with_next_sentence": true
    },
    {
        "source_sentence": "「『是故比丘若心悕望欲斷愛者，心應正觀，寂靜諸根，依憑尊長，附近三寶，攝心而行。",
        "from": "T17n0721_050:0295c24_10",
        "context_with_next_sentence": true
    },
    {
        "source_sentence": "攝三寶故，拔斷一切煩惱使根。』",
        "from": "T17n0721_050:0295c26_11",
        "context_with_next_sentence": true
    },
    {
        "source_sentence": "「爾時，世尊迦葉如來而說偈言：「『捨離禪誦業，　　唯貪著食味，　　是則非比丘，　　其心如餓鬼。",
        "from": "T17n0721_050:0295c27_12",
        "context_with_next_sentence": true
    },
    {
        "source_sentence": "　　除禪更無樂，　　智者如是說；　　離於禪定樂，　　更無樂可得。",
        "from": "T17n0721_050:0296a01_0",
        "context_with_next_sentence": true
    },
    {
        "source_sentence": "　　愚人捨上樂，　　唯貪著諸味，　　如是癡惡人，　　則得衰惱事。",
        "from": "T17n0721_050:0296a03_0",
        "context_with_next_sentence": true
    },
    {
        "source_sentence": "　　若人樂境界，　　常依境界樂，　　增長不善法，　　命終墮惡道。",
        "from": "T17n0721_050:0296a05_0",
        "context_with_next_sentence": true
    },
    {
        "source_sentence": "　　若人離禪誦，　　捨持戒布施，　　剛獷不調伏，　　有命亦如死。",
        "from": "T17n0721_050:0296a07_0",
        "context_with_next_sentence": true
    },
    {
        "source_sentence": "　　若順法行已，　　在世間不死；　　離法常愚癡，　　有命亦如死。",
        "from": "T17n0721_050:0296a09_0",
        "context_with_next_sentence": true
    },
    {
        "source_sentence": "　　雖有人皮覆，　　愚癡同畜生，　　以智燈光明，　　不照其心故。",
        "from": "T17n0721_050:0296a11_0",
        "context_with_next_sentence": true
    },
    {
        "source_sentence": "　　若受持戒者，　　可得名為人；　　一切破戒者，　　則如狗不異。",
        "from": "T17n0721_050:0296a13_0",
        "context_with_next_sentence": true
    },
    {
        "source_sentence": "　　若貪不布施，　　惡行不調伏，　　則不名為人，　　攝在餓鬼數。",
        "from": "T17n0721_050:0296a15_0",
        "context_with_next_sentence": true
    },
    {
        "source_sentence": "　　若人無戒智，　　復無布施寶，　　彼人雖有命，　　則與死不異。",
        "from": "T17n0721_050:0296a17_0",
        "context_with_next_sentence": true
    },
    {
        "source_sentence": "　　若行戒施禪，　　受持念三昧，　　是人亦名人，　　應為天所禮。",
        "from": "T17n0721_050:0296a19_0",
        "context_with_next_sentence": true
    },
    {
        "source_sentence": "　　有功德是人，　　無功德如羊，　　功德知功德，　　彼人則名天。",
        "from": "T17n0721_050:0296a21_0",
        "context_with_next_sentence": true
    },
    {
        "source_sentence": "「『如是功德，功德者知。",
        "from": "T17n0721_050:0296a23_0",
        "context_with_next_sentence": true
    },
    {
        "source_sentence": "功德人者，一切處樂；若無功德，彼常受苦。",
        "from": "T17n0721_050:0296a23_1",
        "context_with_next_sentence": true
    },
    {
        "source_sentence": "是故比丘既聞如是勝功德已，不應貪味。",
        "from": "T17n0721_050:0296a24_2",
        "context_with_next_sentence": true
    },
    {
        "source_sentence": "此第十法妨廢禪誦，沙門之人畏生死者，應當怖畏。",
        "from": "T17n0721_050:0296a25_3",
        "context_with_next_sentence": true
    },
    {
        "source_sentence": "「『又第十一障礙惡法，妨廢比丘坐禪讀誦，是故沙門應當捨離。",
        "from": "T17n0721_050:0296a27_0",
        "context_with_next_sentence": true
    },
    {
        "source_sentence": "第十一者，謂癡比丘我慢心故，不請問他，內智不開，外向化說言一切智：「有一切智，故我能說，我能解義，我能讀誦。",
        "from": "T17n0721_050:0296a28_1",
        "context_with_next_sentence": true
    },
    {
        "source_sentence": "一切法聚，是我所持。",
        "from": "T17n0721_050:0296b02_2",
        "context_with_next_sentence": true
    },
    {
        "source_sentence": "百千法義，我教弟子。",
        "from": "T17n0721_050:0296b02_3",
        "context_with_next_sentence": true
    },
    {
        "source_sentence": "更無有人與我等者。」",
        "from": "T17n0721_050:0296b03_4",
        "context_with_next_sentence": true
    },
    {
        "source_sentence": "自心攝受，復為他人作如是說。",
        "from": "T17n0721_050:0296b03_5",
        "context_with_next_sentence": true
    },
    {
        "source_sentence": "「『彼唯智慢而實無智，彼人常為一切眾生說自功德，是故世間一切聞者皆生貴重，一切世人皆作是言：「此善比丘具一切智，如是比丘更無與等。」",
        "from": "T17n0721_050:0296b04_6",
        "context_with_next_sentence": true
    },
    {
        "source_sentence": "一切世人皆如是說，而彼比丘最無所解，內實空虛無所知曉，心中無物猶如空器，亦如秋雲，離於禪誦，諸少智人之所供養。",
        "from": "T17n0721_050:0296b07_7",
        "context_with_next_sentence": true
    },
    {
        "source_sentence": "「『唯修禪誦、持戒、布施，勤修精進，攀緣善法，智慧毘尼，調伏莊嚴，安住佛法，勤不休息，大悲熏心，此是沙門所應行法。",
        "from": "T17n0721_050:0296b10_8",
        "context_with_next_sentence": true
    },
    {
        "source_sentence": "「『彼惡比丘內空無智，如是意念：「若我今者見彼比丘，則示我法。",
        "from": "T17n0721_050:0296b13_9",
        "context_with_next_sentence": true
    },
    {
        "source_sentence": "如是比丘輕賤於我，彼檀越家常供養我，若就彼學，則彼檀越不供養我，輕賤於我。",
        "from": "T17n0721_050:0296b14_10",
        "context_with_next_sentence": true
    },
    {
        "source_sentence": "是故我今隨自所知所解多少，為他宣說，隨彼聞者解與不解，我終不能就彼而學。」",
        "from": "T17n0721_050:0296b16_11",
        "context_with_next_sentence": true
    },
    {
        "source_sentence": "如是內空，畏他輕賤，以慢心故，既自不解，不請問他，畏人輕賤。",
        "from": "T17n0721_050:0296b18_12",
        "context_with_next_sentence": true
    },
    {
        "source_sentence": "「『如是慢心、妄語之人，失五學句。",
        "from": "T17n0721_050:0296b19_13",
        "context_with_next_sentence": true
    },
    {
        "source_sentence": "何等為五？",
        "from": "T17n0721_050:0296b20_14",
        "context_with_next_sentence": true
    },
    {
        "source_sentence": "所謂妄語。",
        "from": "T17n0721_050:0296b20_15",
        "context_with_next_sentence": true
    },
    {
        "source_sentence": "彼未知故，是以為他妄語而說，此是彼人破初學句。",
        "from": "T17n0721_050:0296b21_16",
        "context_with_next_sentence": true
    },
    {
        "source_sentence": "「『又復次破第二學句，所謂偷盜。",
        "from": "T17n0721_050:0296b22_17",
        "context_with_next_sentence": true
    },
    {
        "source_sentence": "彼不應受他人供養，彼檀越主為智慧故，與物供養，而彼愚人少於智慧而取其物。",
        "from": "T17n0721_050:0296b22_18",
        "context_with_next_sentence": true
    },
    {
        "source_sentence": "如是癡人則是偷盜，如是名破第二學句。",
        "from": "T17n0721_050:0296b24_19",
        "context_with_next_sentence": true
    },
    {
        "source_sentence": "「『又復次破第三學句，所謂比丘初出家時，所受學句，依持戒住，緣於持戒，起如是心：「我今出家。」",
        "from": "T17n0721_050:0296b26_0",
        "context_with_next_sentence": true
    },
    {
        "source_sentence": "而彼比丘若不學問何有持戒，為他說言：「我則多知。」",
        "from": "T17n0721_050:0296b28_1",
        "context_with_next_sentence": true
    },
    {
        "source_sentence": "如是名破第三學句。",
        "from": "T17n0721_050:0296b29_2",
        "context_with_next_sentence": true
    },
    {
        "source_sentence": "「『又復次破第四學句，所謂難問。",
        "from": "T17n0721_050:0296c01_0",
        "context_with_next_sentence": true
    },
    {
        "source_sentence": "畏他輕賤，是故謗法，而說非法言此是法，此是第一毀破學句。",
        "from": "T17n0721_050:0296c01_1",
        "context_with_next_sentence": true
    },
    {
        "source_sentence": "如是名破第四學句。",
        "from": "T17n0721_050:0296c03_2",
        "context_with_next_sentence": true
    },
    {
        "source_sentence": "「『又復次破第五學句，所謂彼人不知法故，於同梵行所說正法，言非正法，作如是言：「汝等一切不知深法，汝所說者非佛所說。」",
        "from": "T17n0721_050:0296c04_0",
        "context_with_next_sentence": true
    },
    {
        "source_sentence": "彼人如是謗他眾僧作如是言：「唯我能知，汝等眾僧一切不知。」",
        "from": "T17n0721_050:0296c06_1",
        "context_with_next_sentence": true
    },
    {
        "source_sentence": "如是謗僧，畏他輕故，語眾僧言：「汝說非法。」",
        "from": "T17n0721_050:0296c08_2",
        "context_with_next_sentence": true
    },
    {
        "source_sentence": "而僧說者其實是法。",
        "from": "T17n0721_050:0296c09_3",
        "context_with_next_sentence": true
    },
    {
        "source_sentence": "「『彼惡比丘如是則失正法功德，最大妄語，身壞命終墮於惡道，生地獄中。",
        "from": "T17n0721_050:0296c09_4",
        "context_with_next_sentence": true
    },
    {
        "source_sentence": "不請問他，惡業因故。",
        "from": "T17n0721_050:0296c11_5",
        "context_with_next_sentence": true
    },
    {
        "source_sentence": "不請問他復有大過，謂我慢心。",
        "from": "T17n0721_050:0296c12_0",
        "context_with_next_sentence": true
    },
    {
        "source_sentence": "我慢心故，不入林中，畏他輕賤，於示道者而不請問：「何者為道？",
        "from": "T17n0721_050:0296c12_1",
        "context_with_next_sentence": true
    },
    {
        "source_sentence": "云何心緣？",
        "from": "T17n0721_050:0296c14_2",
        "context_with_next_sentence": true
    },
    {
        "source_sentence": "何所攀緣？",
        "from": "T17n0721_050:0296c14_3",
        "context_with_next_sentence": true
    },
    {
        "source_sentence": "云何忘失，復攝在心？」",
        "from": "T17n0721_050:0296c14_4",
        "context_with_next_sentence": true
    },
    {
        "source_sentence": "如是於他不請不問，慢心過故，彼不能得如是道故，心生疲惓，結加趺坐，即爾復起，作如是念：「此法虛妄，彼諸比丘唐為此業。",
        "from": "T17n0721_050:0296c15_5",
        "context_with_next_sentence": true
    },
    {
        "source_sentence": "此非是道，實無有禪、無三摩提，亦無禪果、無三昧果。」",
        "from": "T17n0721_050:0296c18_6",
        "context_with_next_sentence": true
    },
    {
        "source_sentence": "以我慢心，畏他輕賤，如是誹謗。",
        "from": "T17n0721_050:0296c19_7",
        "context_with_next_sentence": true
    },
    {
        "source_sentence": "彼邪見者，身壞命終墮於惡道，生地獄中。』",
        "from": "T17n0721_050:0296c20_8",
        "context_with_next_sentence": true
    },
    {
        "source_sentence": "「爾時，世尊迦葉如來而說偈言：「『知時離我慢，　　請問於尊長，　　比丘勤精進，　　速得於涅槃。",
        "from": "T17n0721_050:0296c21_9",
        "context_with_next_sentence": true
    },
    {
        "source_sentence": "　　諸從他所聞，　　皆為他人說，　　自知離我慢，　　彼比丘諦知。",
        "from": "T17n0721_050:0296c24_0",
        "context_with_next_sentence": true
    },
    {
        "source_sentence": "　　離慢離大慢，　　知道知非道，　　如是知自他，　　是知足比丘。",
        "from": "T17n0721_050:0296c26_0",
        "context_with_next_sentence": true
    },
    {
        "source_sentence": "　　我慢心甚堅，　　心[懂重+隻]而愚鈍，　　悕財利供養，　　則不得寂靜。",
        "from": "T17n0721_050:0296c28_0",
        "context_with_next_sentence": true
    },
    {
        "source_sentence": "「『彼以如是不請問他，慢故心堅，不能禪誦。",
        "from": "T17n0721_050:0297a01_0",
        "context_with_next_sentence": true
    },
    {
        "source_sentence": "如是比丘常食他食，以存性命。",
        "from": "T17n0721_050:0297a01_1",
        "context_with_next_sentence": true
    },
    {
        "source_sentence": "彼人唯有比丘形服，名字比丘，身壞命終墮於惡道，生地獄中。",
        "from": "T17n0721_050:0297a02_2",
        "context_with_next_sentence": true
    },
    {
        "source_sentence": "或以心慢，不請問他。",
        "from": "T17n0721_050:0297a04_3",
        "context_with_next_sentence": true
    },
    {
        "source_sentence": "是故學者乃至有命未盡以來，常請問他。",
        "from": "T17n0721_050:0297a04_4",
        "context_with_next_sentence": true
    },
    {
        "source_sentence": "如是比丘心常安樂，身壞命終生於善道，天世界中。",
        "from": "T17n0721_050:0297a05_5",
        "context_with_next_sentence": true
    },
    {
        "source_sentence": "生彼處已，次第乃至到於涅槃，以離慢故。",
        "from": "T17n0721_050:0297a06_6",
        "context_with_next_sentence": true
    },
    {
        "source_sentence": "「『又第十二障礙惡法，妨廢比丘坐禪讀誦。",
        "from": "T17n0721_050:0297a08_0",
        "context_with_next_sentence": true
    },
    {
        "source_sentence": "第十二者，樂多知識。",
        "from": "T17n0721_050:0297a08_1",
        "context_with_next_sentence": true
    },
    {
        "source_sentence": "多知識名，作不饒益，如是比丘唯增長愛。",
        "from": "T17n0721_050:0297a09_2",
        "context_with_next_sentence": true
    },
    {
        "source_sentence": "若有比丘多知識者，則多妨亂，多所作故，妨亂心意；心意亂故，不得禪誦。",
        "from": "T17n0721_050:0297a10_3",
        "context_with_next_sentence": true
    },
    {
        "source_sentence": "出家之人怨親平等，猶尚不應近一知識，何況復有多知識耶？",
        "from": "T17n0721_050:0297a12_4",
        "context_with_next_sentence": true
    },
    {
        "source_sentence": "若懈怠者，唯名比丘。",
        "from": "T17n0721_050:0297a13_5",
        "context_with_next_sentence": true
    },
    {
        "source_sentence": "到他舍故，即眼見時，心則動亂。",
        "from": "T17n0721_050:0297a14_6",
        "context_with_next_sentence": true
    },
    {
        "source_sentence": "眼見色故，眼識異本，心不攀緣寂靜之法，不念觀察，心不正直，多有言說。",
        "from": "T17n0721_050:0297a14_7",
        "context_with_next_sentence": true
    },
    {
        "source_sentence": "見知識已，次第聞聲，心則亂緣，有異觀察，心不寂靜；不寂靜故，不寂靜觀，有所攀緣。",
        "from": "T17n0721_050:0297a16_8",
        "context_with_next_sentence": true
    },
    {
        "source_sentence": "若見知識一念亦妨，況見知識乃至久時。",
        "from": "T17n0721_050:0297a18_9",
        "context_with_next_sentence": true
    },
    {
        "source_sentence": "是故沙門乃至不用有一知識，況多知識。",
        "from": "T17n0721_050:0297a19_10",
        "context_with_next_sentence": true
    },
    {
        "source_sentence": "若有比丘近知識者，饒人處行，從饒人處至饒人處，如是遊行，念念命盡而不覺知，則失善分。",
        "from": "T17n0721_050:0297a20_11",
        "context_with_next_sentence": true
    },
    {
        "source_sentence": "若失善分，最是自誑，乃至不能於一念間修禪讀誦。",
        "from": "T17n0721_050:0297a22_12",
        "context_with_next_sentence": true
    },
    {
        "source_sentence": "是故，比丘如是學者增長染愛，不應親近俗人知識。",
        "from": "T17n0721_050:0297a23_13",
        "context_with_next_sentence": true
    },
    {
        "source_sentence": "「『又若能令未來安隱示涅槃道——導師知識、坐禪同行，則應親近。",
        "from": "T17n0721_050:0297a25_0",
        "context_with_next_sentence": true
    },
    {
        "source_sentence": "何者同行？",
        "from": "T17n0721_050:0297a26_1",
        "context_with_next_sentence": true
    },
    {
        "source_sentence": "所謂除滅一切煩惱，至涅槃城，此是第一勝善知識。",
        "from": "T17n0721_050:0297a26_2",
        "context_with_next_sentence": true
    },
    {
        "source_sentence": "餘知識者，則是怨家，非真知識。",
        "from": "T17n0721_050:0297a27_3",
        "context_with_next_sentence": true
    },
    {
        "source_sentence": "以非真故，則非知識，若見共語、共行、共業，同有所作，妨廢善業。",
        "from": "T17n0721_050:0297a28_4",
        "context_with_next_sentence": true
    },
    {
        "source_sentence": "若未來世得其力者，乃名知識。",
        "from": "T17n0721_050:0297b01_5",
        "context_with_next_sentence": true
    },
    {
        "source_sentence": "若示梵行、若令修行，或教怖畏，未來之世示令怖畏——生於地獄、餓鬼、畜生，名善知識。",
        "from": "T17n0721_050:0297b01_6",
        "context_with_next_sentence": true
    },
    {
        "source_sentence": "令身口意造作惡業，到惡道者，一切勿近。』",
        "from": "T17n0721_050:0297b03_7",
        "context_with_next_sentence": true
    },
    {
        "source_sentence": "「爾時，世尊迦葉如來而說偈言：「『若示未來世，　　彼是善知識，　　若能遮惡處，　　復能救災禍。",
        "from": "T17n0721_050:0297b04_8",
        "context_with_next_sentence": true
    },
    {
        "source_sentence": "　　常說利益法，　　利益未來世，　　彼是善知識，　　作知識利益。",
        "from": "T17n0721_050:0297b08_0",
        "context_with_next_sentence": true
    },
    {
        "source_sentence": "「『此勝知識有無量種無量分別，種種說法。",
        "from": "T17n0721_050:0297b10_0",
        "context_with_next_sentence": true
    },
    {
        "source_sentence": "非多飲食、禮拜入舍，非示愛聲觸味香色，得名知識，如是知識非善知識。",
        "from": "T17n0721_050:0297b10_1",
        "context_with_next_sentence": true
    },
    {
        "source_sentence": "善比丘者，應當捨離，尚不應近此一知識，況復近多如是知識，生無量過。",
        "from": "T17n0721_050:0297b12_2",
        "context_with_next_sentence": true
    },
    {
        "source_sentence": "若有知識於未來世作不利益，雖名知識，實是怨家。",
        "from": "T17n0721_050:0297b14_3",
        "context_with_next_sentence": true
    },
    {
        "source_sentence": "若有比丘近彼知識，則妨自業坐禪讀誦。",
        "from": "T17n0721_050:0297b15_4",
        "context_with_next_sentence": true
    },
    {
        "source_sentence": "「『又第十三障礙惡法，妨廢比丘坐禪讀誦，是故沙門應當捨離。",
        "from": "T17n0721_050:0297b17_0",
        "context_with_next_sentence": true
    },
    {
        "source_sentence": "第十三者，所謂比丘與惡同處。",
        "from": "T17n0721_050:0297b18_1",
        "context_with_next_sentence": true
    },
    {
        "source_sentence": "一切比丘與惡同處，妨廢禪誦。",
        "from": "T17n0721_050:0297b19_2",
        "context_with_next_sentence": true
    },
    {
        "source_sentence": "與惡同處，凡有五種，何等為五？",
        "from": "T17n0721_050:0297b19_3",
        "context_with_next_sentence": true
    },
    {
        "source_sentence": "所謂比丘善持淨戒第一善法，有正直心，而與第一破戒惡人同處止住，不得自在。",
        "from": "T17n0721_050:0297b20_4",
        "context_with_next_sentence": true
    },
    {
        "source_sentence": "此是第一與惡同處。",
        "from": "T17n0721_050:0297b22_5",
        "context_with_next_sentence": true
    },
    {
        "source_sentence": "「『又復第二與惡同處，所謂比丘不自在過或自在過，與邪見人而共相隨，若村若城、若多人處同行同住。",
        "from": "T17n0721_050:0297b22_6",
        "context_with_next_sentence": true
    },
    {
        "source_sentence": "此是第二與惡同處。",
        "from": "T17n0721_050:0297b25_7",
        "context_with_next_sentence": true
    },
    {
        "source_sentence": "「『又復第三與惡同處，所謂比丘常自樂數親舊知識，欲往欲近，與共相隨，至在俗時先住之家。",
        "from": "T17n0721_050:0297b25_8",
        "context_with_next_sentence": true
    },
    {
        "source_sentence": "此是第三與惡同處。",
        "from": "T17n0721_050:0297b27_9",
        "context_with_next_sentence": true
    },
    {
        "source_sentence": "「『又復第四與惡同處，所謂比丘畏他輕賤，求知見故到惡處住論師之所，共相習近。",
        "from": "T17n0721_050:0297b28_10",
        "context_with_next_sentence": true
    },
    {
        "source_sentence": "此是第四與惡同處。",
        "from": "T17n0721_050:0297c01_11",
        "context_with_next_sentence": true
    },
    {
        "source_sentence": "「『又復第五與惡同處，所謂比丘心意動亂不能正行，於先飲食或臥具等，或先食來、或先飲來、或先臥來、近婦人來，或於先時所受用色聲香味觸，如是種種，憶念思惟，念境界處，境界處念之所破壞。",
        "from": "T17n0721_050:0297c01_12",
        "context_with_next_sentence": true
    },
    {
        "source_sentence": "餘一切處皆悉可避，此境界處則不可避，以是第一最惡處故。",
        "from": "T17n0721_050:0297c06_13",
        "context_with_next_sentence": true
    },
    {
        "source_sentence": "以於一切禪誦等業，最為妨故。",
        "from": "T17n0721_050:0297c07_14",
        "context_with_next_sentence": true
    },
    {
        "source_sentence": "自餘惡處皆悉可避，唯此一處最不可避境界之樂。",
        "from": "T17n0721_050:0297c08_15",
        "context_with_next_sentence": true
    },
    {
        "source_sentence": "從自心起分別惡處，最為難避，唯除坐禪三摩提樂正觀察念，如是能避。』",
        "from": "T17n0721_050:0297c09_16",
        "context_with_next_sentence": true
    },
    {
        "source_sentence": "「爾時，世尊迦葉如來而說偈言：「『不善觀察風，　　所吹熾然火，　　彼正觀察雨，　　能令滅無餘。",
        "from": "T17n0721_050:0297c11_17",
        "context_with_next_sentence": true
    },
    {
        "source_sentence": "　　眾生先所起，　　久時無明暗，　　如起智慧燈，　　能令滅無餘。",
        "from": "T17n0721_050:0297c15_0",
        "context_with_next_sentence": true
    },
    {
        "source_sentence": "　　欲癡火能燒，　　地獄愚癡人；　　智者則不爾，　　是故得涅槃。",
        "from": "T17n0721_050:0297c17_0",
        "context_with_next_sentence": true
    },
    {
        "source_sentence": "　　如是十三法，　　智光明能除，　　是故畏過者，　　常應勤持戒。",
        "from": "T17n0721_050:0297c19_0",
        "context_with_next_sentence": true
    },
    {
        "source_sentence": "　　拔出自身中，　　三種過根本，　　以智慧大火，　　燒多煩惱薪。",
        "from": "T17n0721_050:0297c21_0",
        "context_with_next_sentence": true
    },
    {
        "source_sentence": "「『如向所說，與惡同處，應設方便，一切遠離。",
        "from": "T17n0721_050:0297c23_0",
        "context_with_next_sentence": true
    },
    {
        "source_sentence": "出家沙門寧當獨行，勿多憶念，亦莫懈怠。",
        "from": "T17n0721_050:0297c23_1",
        "context_with_next_sentence": true
    },
    {
        "source_sentence": "本村本城、本多人處過去樂事，勿憶勿樂，勿念本時節會之日饒人之處，本曾遊行，亦勿憶念悕望欲見，亦勿攝受。",
        "from": "T17n0721_050:0297c24_2",
        "context_with_next_sentence": true
    },
    {
        "source_sentence": "諸惡弟子、諸惡知識亦勿親近，勿樂愛聲觸味香色，勿生染心，勿不正行，心莫驚動，亦勿悕望飲食敷具、病藥所須。",
        "from": "T17n0721_050:0297c27_3",
        "context_with_next_sentence": true
    },
    {
        "source_sentence": "勿著種種雜色袈裟，亦勿方便推搗令平；若洗浴時，不以脚足揩踏身體；勿作種種間雜言語。",
        "from": "T17n0721_050:0298a01_4",
        "context_with_next_sentence": true
    },
    {
        "source_sentence": "如是燒滅無始闇聚。",
        "from": "T17n0721_050:0298a03_5",
        "context_with_next_sentence": true
    },
    {
        "source_sentence": "「『極惡生死，五道是門，六塵境界分別焰起地獄、餓鬼、畜生之中，常燒常炙。",
        "from": "T17n0721_050:0298a03_6",
        "context_with_next_sentence": true
    },
    {
        "source_sentence": "一切世間愚癡凡夫處處流轉，燒炙失壞，入苦海中，生死轉行猶不厭離。",
        "from": "T17n0721_050:0298a05_7",
        "context_with_next_sentence": true
    },
    {
        "source_sentence": "捨行持戒，若人生天，第一放逸，後退彼天，與先同侶勝者離別，生在地獄、餓鬼、畜生，受第一苦。",
        "from": "T17n0721_050:0298a07_8",
        "context_with_next_sentence": true
    },
    {
        "source_sentence": "悔火所燒，無有救者。",
        "from": "T17n0721_050:0298a09_9",
        "context_with_next_sentence": true
    },
    {
        "source_sentence": "放逸所壞，悔火所燒，生在地獄、餓鬼、畜生。",
        "from": "T17n0721_050:0298a10_0",
        "context_with_next_sentence": true
    },
    {
        "source_sentence": "「『以是等故，諸有怖畏未來退者，一切皆應修行正法，常不斷絕。",
        "from": "T17n0721_050:0298a10_1",
        "context_with_next_sentence": true
    },
    {
        "source_sentence": "如是法律，一切如來、應、正遍知，為放逸天斷除放逸。",
        "from": "T17n0721_050:0298a12_2",
        "context_with_next_sentence": true
    },
    {
        "source_sentence": "若人生天，一切皆是持戒力故。",
        "from": "T17n0721_050:0298a13_3",
        "context_with_next_sentence": true
    },
    {
        "source_sentence": "若有善修、善調伏心，如是之人不得言死，身壞命終生於善道，天世界中。",
        "from": "T17n0721_050:0298a14_4",
        "context_with_next_sentence": true
    },
    {
        "source_sentence": "「『汝等天眾，一切未知生此天因，戒之輕重。",
        "from": "T17n0721_050:0298a15_5",
        "context_with_next_sentence": true
    },
    {
        "source_sentence": "我為饒益，示汝彼業，是故說此十三法門。",
        "from": "T17n0721_050:0298a16_6",
        "context_with_next_sentence": true
    },
    {
        "source_sentence": "人天世間，迭互為因。",
        "from": "T17n0721_050:0298a17_7",
        "context_with_next_sentence": true
    },
    {
        "source_sentence": "人世界中則能持戒，天世界中則不能持。",
        "from": "T17n0721_050:0298a18_8",
        "context_with_next_sentence": true
    },
    {
        "source_sentence": "人死生天，若不放逸，退生人中。",
        "from": "T17n0721_050:0298a19_9",
        "context_with_next_sentence": true
    },
    {
        "source_sentence": "以是因緣，故說此經。』",
        "from": "T17n0721_050:0298a20_10",
        "context_with_next_sentence": true
    },
    {
        "source_sentence": "「彼佛世尊迦葉如來利益天人，饒益安樂乃至涅槃，如是利益一切世間。",
        "from": "T17n0721_050:0298a20_11",
        "context_with_next_sentence": true
    },
    {
        "source_sentence": "「爾時，彼處牟修樓陀夜摩天王并天眾等，深生厭離，雖處於欲，而於欲中不行放逸，皆悉成就不放逸行。",
        "from": "T17n0721_050:0298a23_0",
        "context_with_next_sentence": true
    },
    {
        "source_sentence": "頂禮世尊迦葉佛塔，其心清淨。",
        "from": "T17n0721_050:0298a25_1",
        "context_with_next_sentence": true
    },
    {
        "source_sentence": "彼一切天，如本來時還如是去。",
        "from": "T17n0721_050:0298a26_2",
        "context_with_next_sentence": true
    },
    {
        "source_sentence": "「迦葉世尊第六經竟。",
        "from": "T17n0721_050:0298a27_0",
        "context_with_next_sentence": true
    },
    {
        "source_sentence": "「此法名為六修多羅，山樹具足地處流行。",
        "from": "T17n0721_050:0298a28_0",
        "context_with_next_sentence": true
    },
    {
        "source_sentence": "「爾時，天眾一切皆出迦葉佛塔，問於天主牟修樓陀而作是言：『天王云何知此佛塔？』",
        "from": "T17n0721_050:0298a29_0",
        "context_with_next_sentence": true
    },
    {
        "source_sentence": "「爾時天眾如是問已，牟修樓陀天主告言：『汝等天眾，一切皆聽。",
        "from": "T17n0721_050:0298b01_1",
        "context_with_next_sentence": true
    },
    {
        "source_sentence": "我有因緣，先見此塔。",
        "from": "T17n0721_050:0298b03_2",
        "context_with_next_sentence": true
    },
    {
        "source_sentence": "我於先時始生此天，放逸而行，憙樂境界，五羂所縛，周遍行此夜摩地處，五欲功德遊戲受樂，處處而行。",
        "from": "T17n0721_050:0298b03_3",
        "context_with_next_sentence": true
    },
    {
        "source_sentence": "從一園林至一園林，從山至山，從巖至巖，從崖至崖，從一花池至一花池，從一峯處至一峯處，多有無量百千天子為天女眾之所圍繞。",
        "from": "T17n0721_050:0298b06_4",
        "context_with_next_sentence": true
    },
    {
        "source_sentence": "彼天女眾無量百千服飾莊嚴，在天子前歌舞憙笑遊戲圍繞。",
        "from": "T17n0721_050:0298b09_5",
        "context_with_next_sentence": true
    },
    {
        "source_sentence": "我於爾時如是遍觀此天世間，樂著境界五欲功德，心生歡喜，愛心所牽。",
        "from": "T17n0721_050:0298b10_6",
        "context_with_next_sentence": true
    },
    {
        "source_sentence": "我三處行皆不妨礙，所謂水中在鵝背上，從一鵝背至一鵝背。",
        "from": "T17n0721_050:0298b12_7",
        "context_with_next_sentence": true
    },
    {
        "source_sentence": "次復在於鴛鴦背上，從一鴛鴦至一鴛鴦。",
        "from": "T17n0721_050:0298b13_8",
        "context_with_next_sentence": true
    },
    {
        "source_sentence": "次復乘鴨在鴨背上，從一鴨背至一鴨背。",
        "from": "T17n0721_050:0298b14_9",
        "context_with_next_sentence": true
    },
    {
        "source_sentence": "次復在於蓮花之中，從一蓮花至一蓮花；在水波中，從波至波。",
        "from": "T17n0721_050:0298b15_10",
        "context_with_next_sentence": true
    },
    {
        "source_sentence": "處處遊戲，隨意而行，無有障礙，一切嬉戲歌舞歡笑，心極受樂，如是遊行。",
        "from": "T17n0721_050:0298b17_11",
        "context_with_next_sentence": true
    },
    {
        "source_sentence": "「『我既如是種種戲已，復念餘戲，謂處陸地乘於殿堂，百千天女圍遶相隨，從山至山，從一山峯至一山峯，從一山谷至一山谷，從一園林至一園林，從一山窟至一山窟。",
        "from": "T17n0721_050:0298b19_0",
        "context_with_next_sentence": true
    },
    {
        "source_sentence": "我於爾時，在如是處行不障礙。",
        "from": "T17n0721_050:0298b22_1",
        "context_with_next_sentence": true
    },
    {
        "source_sentence": "「『如是次第在虛空中，復乘堂殿，百千天眾而為圍遶，作諸天樂出妙音聲，歌舞喜笑遊戲而行，遍此一切天之世間。",
        "from": "T17n0721_050:0298b24_0",
        "context_with_next_sentence": true
    },
    {
        "source_sentence": "見不可說種種異處，多有七寶光明照曜勝妙之處，如是山峯處處遍見。",
        "from": "T17n0721_050:0298b26_1",
        "context_with_next_sentence": true
    },
    {
        "source_sentence": "有百千樹七寶莊嚴，如是次第，復見有河，百千蓮華集在其岸，處處皆有微妙蓮華。",
        "from": "T17n0721_050:0298b28_2",
        "context_with_next_sentence": true
    },
    {
        "source_sentence": "我共天眾皆如是見，在虛空中如是下觀，一切諸欲功德具足。",
        "from": "T17n0721_050:0298c01_3",
        "context_with_next_sentence": true
    },
    {
        "source_sentence": "「『此天世間百千種殿處處皆饒，我常於中行無障礙，謂在三處——水、陸、虛空，如是遊戲種種受樂。",
        "from": "T17n0721_050:0298c03_0",
        "context_with_next_sentence": true
    },
    {
        "source_sentence": "「『我復有時，遂見六山有六光明穿空而出，焰色分明，不知何物。",
        "from": "T17n0721_050:0298c06_0",
        "context_with_next_sentence": true
    },
    {
        "source_sentence": "我時見已，生希有心，專念思惟：「此所見者，昔未曾有，為是何物？」",
        "from": "T17n0721_050:0298c07_1",
        "context_with_next_sentence": true
    },
    {
        "source_sentence": "如是念已，即并行殿，一切天眾速疾前去，詣六光明。",
        "from": "T17n0721_050:0298c08_2",
        "context_with_next_sentence": true
    },
    {
        "source_sentence": "我既到彼六光明所，并殿俱墮，我先所有光明威德一切損減。",
        "from": "T17n0721_050:0298c10_3",
        "context_with_next_sentence": true
    },
    {
        "source_sentence": "我於爾時心自思惟：「此是何物？",
        "from": "T17n0721_050:0298c11_4",
        "context_with_next_sentence": true
    },
    {
        "source_sentence": "是何勢力令我自身并此天眾一切皆墮，威德光明一切損減？」",
        "from": "T17n0721_050:0298c12_5",
        "context_with_next_sentence": true
    },
    {
        "source_sentence": "「『我於爾時既思惟已，於天眾中有一舊天，名無垢廣。",
        "from": "T17n0721_050:0298c13_6",
        "context_with_next_sentence": true
    },
    {
        "source_sentence": "彼天先見如是六山六種光明，而語我言：「天王今者莫有所畏，王則無過。",
        "from": "T17n0721_050:0298c14_7",
        "context_with_next_sentence": true
    },
    {
        "source_sentence": "此於天王無有不吉，願王今聽。",
        "from": "T17n0721_050:0298c16_8",
        "context_with_next_sentence": true
    },
    {
        "source_sentence": "以何因緣，天王今者并此天眾空中而墮？",
        "from": "T17n0721_050:0298c17_9",
        "context_with_next_sentence": true
    },
    {
        "source_sentence": "過去曾有無量天王曾於此處虛空中行不能得過，皆如是墮。",
        "from": "T17n0721_050:0298c18_10",
        "context_with_next_sentence": true
    },
    {
        "source_sentence": "天王先來未曾得聞，以不知故，欲如是過，即便下墮，威德光明一切欲滅。",
        "from": "T17n0721_050:0298c19_11",
        "context_with_next_sentence": true
    },
    {
        "source_sentence": "此之因緣，我今為說。",
        "from": "T17n0721_050:0298c21_12",
        "context_with_next_sentence": true
    },
    {
        "source_sentence": "此處常有六佛如來、應、正遍知、明行滿足、天中之天，一切世間真實知見，於此山樹具足地中作六佛塔，利益天人。",
        "from": "T17n0721_050:0298c21_13",
        "context_with_next_sentence": true
    },
    {
        "source_sentence": "此佛塔者，是所應禮，所應供養。",
        "from": "T17n0721_050:0298c24_14",
        "context_with_next_sentence": true
    },
    {
        "source_sentence": "禮拜供養，無不得力。",
        "from": "T17n0721_050:0298c24_15",
        "context_with_next_sentence": true
    },
    {
        "source_sentence": "何以故？",
        "from": "T17n0721_050:0298c25_16",
        "context_with_next_sentence": true
    },
    {
        "source_sentence": "更無勝故，如是佛塔不可得遇。",
        "from": "T17n0721_050:0298c25_17",
        "context_with_next_sentence": true
    },
    {
        "source_sentence": "以此因緣，天王今者如是下墮。」",
        "from": "T17n0721_050:0298c26_18",
        "context_with_next_sentence": true
    },
    {
        "source_sentence": "「『我時告彼無垢廣言：「佛在何處？」",
        "from": "T17n0721_050:0298c28_0",
        "context_with_next_sentence": true
    },
    {
        "source_sentence": "彼無垢廣即答我言：「今者悉無，世間之中一切皆無。",
        "from": "T17n0721_050:0298c28_1",
        "context_with_next_sentence": true
    },
    {
        "source_sentence": "彼一切知，一切悉見，知欲過惡，知生死中諸苦惱已，精勤修行六波羅蜜，劫數滿足三阿僧祇，得一切智，入於涅槃。",
        "from": "T17n0721_050:0298c29_2",
        "context_with_next_sentence": true
    },
    {
        "source_sentence": "此是略說，欲得廣聞，見此佛塔更為廣說。",
        "from": "T17n0721_050:0299a03_3",
        "context_with_next_sentence": true
    },
    {
        "source_sentence": "此六佛塔，今者在於山樹具足地處中住。」",
        "from": "T17n0721_050:0299a04_4",
        "context_with_next_sentence": true
    },
    {
        "source_sentence": "「『我於爾時聞彼舊天無垢廣言，生希有心，見勢力已，共彼宿舊無垢廣天并諸天眾到六塔所，到已思惟為欲聞法度生死故，入佛塔中。",
        "from": "T17n0721_050:0299a06_0",
        "context_with_next_sentence": true
    },
    {
        "source_sentence": "入佛塔已，聞如是法，彼佛世尊之所宣說。』",
        "from": "T17n0721_050:0299a09_1",
        "context_with_next_sentence": true
    },
    {
        "source_sentence": "「時彼天眾得聞天主牟修樓陀如是語已，各辭天王，向自地去，牟修樓陀夜摩天王亦向先來自住之處。",
        "from": "T17n0721_050:0299a10_0",
        "context_with_next_sentence": true
    },
    {
        "source_sentence": "說佛塔竟。",
        "from": "T17n0721_050:0299a12_1",
        "context_with_next_sentence": true
    },
    {
        "source_sentence": "正法念處經卷第五十",
        "from": "T17n0721_050:0299a13_0",
        "context_with_next_sentence": false
    }
]