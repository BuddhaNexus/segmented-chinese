[
    {
        "source_sentence": "起世經卷第七",
        "from": "T01n0024_007:0342b14_0",
        "context_with_next_sentence": true
    },
    {
        "source_sentence": "隋天竺三藏闍那崛多等譯",
        "from": "T01n0024_007:0342b16_0",
        "context_with_next_sentence": true
    },
    {
        "source_sentence": "三十三天品第八之二",
        "from": "T01n0024_007:0342b17_0",
        "context_with_next_sentence": true
    },
    {
        "source_sentence": "「諸比丘！",
        "from": "T01n0024_007:0342b18_0",
        "context_with_next_sentence": true
    },
    {
        "source_sentence": "又何因緣，彼天有園，名為歡喜？",
        "from": "T01n0024_007:0342b18_1",
        "context_with_next_sentence": true
    },
    {
        "source_sentence": "諸比丘！",
        "from": "T01n0024_007:0342b18_2",
        "context_with_next_sentence": true
    },
    {
        "source_sentence": "彼歡喜園，三十三天王入其中已，坐於歡喜、善歡喜二石之上，心受歡喜，意念歡喜，念已復念，受諸快樂，受悅樂已，復受極樂，是故諸天、共稱彼園，以為歡樂。",
        "from": "T01n0024_007:0342b19_3",
        "context_with_next_sentence": true
    },
    {
        "source_sentence": "諸比丘！",
        "from": "T01n0024_007:0342b22_4",
        "context_with_next_sentence": true
    },
    {
        "source_sentence": "又彼天樹，有何因緣，名波利夜怛邏拘毘陀羅？",
        "from": "T01n0024_007:0342b23_5",
        "context_with_next_sentence": true
    },
    {
        "source_sentence": "諸比丘！",
        "from": "T01n0024_007:0342b24_6",
        "context_with_next_sentence": true
    },
    {
        "source_sentence": "彼波利夜怛邏拘毘陀羅樹下，有天子住，名曰末多，日夜常以彼天種種五欲功德，具足和合遊戱受樂。",
        "from": "T01n0024_007:0342b24_7",
        "context_with_next_sentence": true
    },
    {
        "source_sentence": "是故諸天，遂稱彼樹，以為波利夜怛邏拘毘陀羅。",
        "from": "T01n0024_007:0342b26_8",
        "context_with_next_sentence": true
    },
    {
        "source_sentence": "復次，諸比丘！",
        "from": "T01n0024_007:0342b28_9",
        "context_with_next_sentence": true
    },
    {
        "source_sentence": "三十三天，縱有急疾，未曾肯捨般荼甘婆石，必設供養尊重恭敬，然後乃復隨意而去。",
        "from": "T01n0024_007:0342b28_10",
        "context_with_next_sentence": true
    },
    {
        "source_sentence": "所以者何？",
        "from": "T01n0024_007:0342c01_11",
        "context_with_next_sentence": true
    },
    {
        "source_sentence": "此石乃是如來昔日所住之處。",
        "from": "T01n0024_007:0342c01_12",
        "context_with_next_sentence": true
    },
    {
        "source_sentence": "是故諸天，以為支提，一切世間，天人魔梵、沙門婆羅門等，應供養故。",
        "from": "T01n0024_007:0342c02_13",
        "context_with_next_sentence": true
    },
    {
        "source_sentence": "諸比丘！",
        "from": "T01n0024_007:0342c03_14",
        "context_with_next_sentence": true
    },
    {
        "source_sentence": "有三十三天，唯得眼見波婁沙迦園，身不能入，身不入故，不得彼處五欲功德受具足樂。",
        "from": "T01n0024_007:0342c04_15",
        "context_with_next_sentence": true
    },
    {
        "source_sentence": "何以故？",
        "from": "T01n0024_007:0342c06_16",
        "context_with_next_sentence": true
    },
    {
        "source_sentence": "彼業勝故，以其前世善根微劣，不能得入。",
        "from": "T01n0024_007:0342c06_17",
        "context_with_next_sentence": true
    },
    {
        "source_sentence": "有三十三天、得見波婁沙迦園，身亦能入，既得入已，具得彼處種種五欲和合功德而受快樂。",
        "from": "T01n0024_007:0342c07_18",
        "context_with_next_sentence": true
    },
    {
        "source_sentence": "何以故？",
        "from": "T01n0024_007:0342c09_19",
        "context_with_next_sentence": true
    },
    {
        "source_sentence": "以其善根增上勝故。",
        "from": "T01n0024_007:0342c09_20",
        "context_with_next_sentence": true
    },
    {
        "source_sentence": "諸比丘！",
        "from": "T01n0024_007:0342c10_21",
        "context_with_next_sentence": true
    },
    {
        "source_sentence": "有三十三天，眼不得見雜色車園，身亦不入，亦不得以彼園五欲和合功德而受快樂。",
        "from": "T01n0024_007:0342c10_22",
        "context_with_next_sentence": true
    },
    {
        "source_sentence": "何以故？",
        "from": "T01n0024_007:0342c12_23",
        "context_with_next_sentence": true
    },
    {
        "source_sentence": "以其善根有別異故。",
        "from": "T01n0024_007:0342c12_24",
        "context_with_next_sentence": true
    },
    {
        "source_sentence": "有三十三天，眼雖得見雜色車園，身不得入，亦不得以彼園五欲和合功德而受快樂。",
        "from": "T01n0024_007:0342c13_25",
        "context_with_next_sentence": true
    },
    {
        "source_sentence": "何以故？",
        "from": "T01n0024_007:0342c15_26",
        "context_with_next_sentence": true
    },
    {
        "source_sentence": "以其善根有優劣故。",
        "from": "T01n0024_007:0342c15_27",
        "context_with_next_sentence": true
    },
    {
        "source_sentence": "有三十三天，眼既得見雜色車園，身亦得入，既得入已具足得彼種種五欲，同體和合而受快樂。",
        "from": "T01n0024_007:0342c15_28",
        "context_with_next_sentence": true
    },
    {
        "source_sentence": "何以故？",
        "from": "T01n0024_007:0342c17_29",
        "context_with_next_sentence": true
    },
    {
        "source_sentence": "以其善根增上勝故。",
        "from": "T01n0024_007:0342c18_30",
        "context_with_next_sentence": true
    },
    {
        "source_sentence": "諸比丘！",
        "from": "T01n0024_007:0342c18_31",
        "context_with_next_sentence": true
    },
    {
        "source_sentence": "凡是一切三十三天，無不悉見雜亂之園，亦皆得入；既得入已，悉亦同得彼園苑中種種五欲和合功德具足同體而受快樂。",
        "from": "T01n0024_007:0342c18_32",
        "context_with_next_sentence": true
    },
    {
        "source_sentence": "何以故？",
        "from": "T01n0024_007:0342c21_33",
        "context_with_next_sentence": true
    },
    {
        "source_sentence": "修業等故。",
        "from": "T01n0024_007:0342c21_34",
        "context_with_next_sentence": true
    },
    {
        "source_sentence": "彼中無有別異善根故。",
        "from": "T01n0024_007:0342c22_35",
        "context_with_next_sentence": true
    },
    {
        "source_sentence": "「諸比丘！",
        "from": "T01n0024_007:0342c23_0",
        "context_with_next_sentence": true
    },
    {
        "source_sentence": "有三十三天，身不得見歡喜之園，亦不得入，不得入故，不得彼中種種五欲和合功德同體具足而受快樂。",
        "from": "T01n0024_007:0342c23_1",
        "context_with_next_sentence": true
    },
    {
        "source_sentence": "何以故？",
        "from": "T01n0024_007:0342c25_2",
        "context_with_next_sentence": true
    },
    {
        "source_sentence": "彼處果勝，前世造業，有別異故。",
        "from": "T01n0024_007:0342c25_3",
        "context_with_next_sentence": true
    },
    {
        "source_sentence": "有三十三天，見歡喜園，而不得入，亦不能得歡喜園中種種五欲和合功德同體具足而受快樂。",
        "from": "T01n0024_007:0342c26_4",
        "context_with_next_sentence": true
    },
    {
        "source_sentence": "何以故？",
        "from": "T01n0024_007:0342c28_5",
        "context_with_next_sentence": true
    },
    {
        "source_sentence": "以彼諸天業別異故。",
        "from": "T01n0024_007:0342c28_6",
        "context_with_next_sentence": true
    },
    {
        "source_sentence": "有三十三天，見歡喜園，身亦得入，既得入已，具足得彼種種五欲和合功德同體快樂，並皆受之。",
        "from": "T01n0024_007:0342c29_7",
        "context_with_next_sentence": true
    },
    {
        "source_sentence": "何以故？",
        "from": "T01n0024_007:0343a02_8",
        "context_with_next_sentence": true
    },
    {
        "source_sentence": "彼天往昔所修善業，無別異故。",
        "from": "T01n0024_007:0343a02_9",
        "context_with_next_sentence": true
    },
    {
        "source_sentence": "「諸比丘！",
        "from": "T01n0024_007:0343a04_0",
        "context_with_next_sentence": true
    },
    {
        "source_sentence": "其善法堂，三十三天聚會之處，有二岐道；帝釋天王宮殿住處，亦二岐道；諸小天王并餘官屬三十二天宮殿之處，亦二岐道；伊羅婆那大龍象王宮殿處所，亦二岐道；波婁沙迦園，亦二岐道；雜色車園、雜亂園、歡喜園，歡喜池等一一處所，各有二道；波利夜怛邏拘毘陀羅樹下，亦二岐道。",
        "from": "T01n0024_007:0343a04_1",
        "context_with_next_sentence": true
    },
    {
        "source_sentence": "諸比丘！",
        "from": "T01n0024_007:0343a11_0",
        "context_with_next_sentence": true
    },
    {
        "source_sentence": "帝釋天王，若欲往詣波婁沙迦園、雜色車園、歡喜園等，澡浴遊戲受歡樂時，爾時即念伊羅婆那大龍象王。",
        "from": "T01n0024_007:0343a11_1",
        "context_with_next_sentence": true
    },
    {
        "source_sentence": "時，伊羅婆那大龍象王，亦生是念：『帝釋天王，心念於我。』",
        "from": "T01n0024_007:0343a13_2",
        "context_with_next_sentence": true
    },
    {
        "source_sentence": "如是知已，從其宮出，即自化作三十三頭，其一一頭具有六牙，一一牙上化作七池，一一池中各有七花，一一花上各七玉女，一一玉女，各復自有七女為侍。",
        "from": "T01n0024_007:0343a14_3",
        "context_with_next_sentence": true
    },
    {
        "source_sentence": "「爾時，伊羅婆那大龍象王，作如是等諸神變已，即時往詣帝釋王所，到已在前儼然而住。",
        "from": "T01n0024_007:0343a19_0",
        "context_with_next_sentence": true
    },
    {
        "source_sentence": "爾時，帝釋天王，復更心念三十二天諸小王等，并三十二諸小天眾。",
        "from": "T01n0024_007:0343a21_0",
        "context_with_next_sentence": true
    },
    {
        "source_sentence": "時，彼小王及諸天眾，亦生是心：『帝釋天王，今念我等。』",
        "from": "T01n0024_007:0343a22_1",
        "context_with_next_sentence": true
    },
    {
        "source_sentence": "如是知已，各以種種眾妙瓔珞莊嚴其身，各乘車乘，俱共往詣天帝釋所，到已各各在前而住。",
        "from": "T01n0024_007:0343a23_2",
        "context_with_next_sentence": true
    },
    {
        "source_sentence": "時，天帝釋見諸天已，亦自種種莊嚴其身，服眾瓔珞。",
        "from": "T01n0024_007:0343a25_3",
        "context_with_next_sentence": true
    },
    {
        "source_sentence": "諸天大眾，前後左右，周匝圍遶，與諸小王，共昇伊羅婆那龍象王上。",
        "from": "T01n0024_007:0343a27_4",
        "context_with_next_sentence": true
    },
    {
        "source_sentence": "帝釋天王正當中央，坐其頭上。",
        "from": "T01n0024_007:0343a28_5",
        "context_with_next_sentence": true
    },
    {
        "source_sentence": "左右兩邊，各有十六諸小天王，坐彼伊羅婆那龍象王化頭之上。",
        "from": "T01n0024_007:0343a29_6",
        "context_with_next_sentence": true
    },
    {
        "source_sentence": "各各坐已，時天帝釋將諸天眾，向波婁沙迦及雜色車、雜亂、歡喜等園，到已停住。",
        "from": "T01n0024_007:0343b02_0",
        "context_with_next_sentence": true
    },
    {
        "source_sentence": "其歡喜等四園之中，各各皆有三種風輪，謂開、淨、吹，略說如前，開、淨地及吹花等。",
        "from": "T01n0024_007:0343b03_1",
        "context_with_next_sentence": true
    },
    {
        "source_sentence": "諸比丘！",
        "from": "T01n0024_007:0343b05_2",
        "context_with_next_sentence": true
    },
    {
        "source_sentence": "彼諸園中，吹花分散，遍布地上，深至于膝，其花香氣處處普熏。",
        "from": "T01n0024_007:0343b06_0",
        "context_with_next_sentence": true
    },
    {
        "source_sentence": "時，天帝釋，與諸小天王及三十二天眾，前後圍繞，入雜色車、歡喜等園，嬉戲受樂，隨意遊行，或坐或臥。",
        "from": "T01n0024_007:0343b07_1",
        "context_with_next_sentence": true
    },
    {
        "source_sentence": "時，釋天王，欲得瓔珞，即念毘守羯磨天子。",
        "from": "T01n0024_007:0343b09_2",
        "context_with_next_sentence": true
    },
    {
        "source_sentence": "時，彼天子，即便化作眾寶瓔珞，奉上天王。",
        "from": "T01n0024_007:0343b10_3",
        "context_with_next_sentence": true
    },
    {
        "source_sentence": "若三十三天諸眷屬等，須瓔珞者，毘守羯磨亦皆化出而供給之。",
        "from": "T01n0024_007:0343b11_4",
        "context_with_next_sentence": true
    },
    {
        "source_sentence": "欲聞音聲及伎樂者，則有諸鳥出種種聲，其聲和雅令天樂聞。",
        "from": "T01n0024_007:0343b13_5",
        "context_with_next_sentence": true
    },
    {
        "source_sentence": "諸天爾時如是受樂，一日乃至七日，一月乃至三月種種歡娛，澡浴嬉戲，行住坐臥，隨意東西。",
        "from": "T01n0024_007:0343b14_6",
        "context_with_next_sentence": true
    },
    {
        "source_sentence": "「諸比丘！",
        "from": "T01n0024_007:0343b17_0",
        "context_with_next_sentence": true
    },
    {
        "source_sentence": "帝釋天王，有十天子常為守護。",
        "from": "T01n0024_007:0343b17_1",
        "context_with_next_sentence": true
    },
    {
        "source_sentence": "何等為十？",
        "from": "T01n0024_007:0343b17_2",
        "context_with_next_sentence": true
    },
    {
        "source_sentence": "一名因陀羅迦、二名瞿波迦、三名頻頭迦、四名頻頭婆迦、五名阿俱吒迦、六名吒都多迦、七名時婆迦、八名胡盧祇那、九名難茶迦、十名胡盧婆迦。",
        "from": "T01n0024_007:0343b18_3",
        "context_with_next_sentence": true
    },
    {
        "source_sentence": "諸比丘！",
        "from": "T01n0024_007:0343b21_4",
        "context_with_next_sentence": true
    },
    {
        "source_sentence": "帝釋天王，有如是等十天子眾，恒隨左右，不曾捨離，為守衛故。",
        "from": "T01n0024_007:0343b21_5",
        "context_with_next_sentence": true
    },
    {
        "source_sentence": "「諸比丘！",
        "from": "T01n0024_007:0343b24_0",
        "context_with_next_sentence": true
    },
    {
        "source_sentence": "閻浮提地，為一切人故，有水生諸花，最上精勝，極可樂者，所謂優鉢羅花、鉢頭摩花、拘牟陀花、奔茶利迦花，此諸花等，芬芳軟美；有陸生花，最極好者，所謂阿提目多迦花、瞻波迦花、波吒羅花、蘇摩那花、婆利師迦花、摩利迦花、摩頭揵地迦花、搔揵地迦花、遊提迦花、殊低沙迦利迦花、陀奴沙迦膩迦花等。",
        "from": "T01n0024_007:0343b24_1",
        "context_with_next_sentence": true
    },
    {
        "source_sentence": "「諸比丘！",
        "from": "T01n0024_007:0343c02_2",
        "context_with_next_sentence": true
    },
    {
        "source_sentence": "瞿陀尼人，有水生花，最極好者，所謂優鉢羅花、鉢頭摩花、拘牟陀花、奔荼利迦花，香氣芬馥，處處普熏；有陸生花，最極好者，所謂阿提目多迦花、瞻波迦花、波吒羅花、蘇摩那花、婆利師迦花、摩利迦花、摩頭揵地迦花、搔揵地迦花、遊提迦花、殊低沙迦利迦花、陀奴沙迦膩迦花等。",
        "from": "T01n0024_007:0343c02_3",
        "context_with_next_sentence": true
    },
    {
        "source_sentence": "「諸比丘！",
        "from": "T01n0024_007:0343c10_0",
        "context_with_next_sentence": true
    },
    {
        "source_sentence": "弗婆提人，有水生花，最極好者，所謂優鉢羅花、鉢頭摩花、拘牟陀花、奔茶利迦花，色甚光鮮，香氣芬馥；有陸生花，最極好者，所謂阿提目多迦花、瞻波迦花、波吒羅花、蘇摩那花、婆利師迦花、摩利迦花、摩頭揵地迦花、搔揵地迦花、遊提迦花、殊低沙迦利迦花、陀奴沙迦膩迦花等。",
        "from": "T01n0024_007:0343c10_1",
        "context_with_next_sentence": true
    },
    {
        "source_sentence": "「諸比丘！",
        "from": "T01n0024_007:0343c17_0",
        "context_with_next_sentence": true
    },
    {
        "source_sentence": "鬱單越人，有水生花，最極好者，所謂優鉢羅花、鉢頭摩花、拘牟陀花、奔茶利迦花，香氣柔軟，處處普熏；有陸生花，最極好者，所謂阿提目多迦花、瞻波迦花、波吒羅花、蘇摩那花、婆利師迦花、摩利迦花、摩頭揵地迦花、搔揵地迦花、遊提迦花、殊低沙迦利迦花、陀奴沙迦膩迦花等。",
        "from": "T01n0024_007:0343c17_1",
        "context_with_next_sentence": true
    },
    {
        "source_sentence": "「諸比丘！",
        "from": "T01n0024_007:0343c24_0",
        "context_with_next_sentence": true
    },
    {
        "source_sentence": "一切諸龍及金翅鳥住處，各有水生眾花，最極好者，所謂優鉢羅花、鉢頭摩花、拘牟陀花、奔茶利迦花，香氣氛氳，柔軟美妙；有陸生花，最極好者，所謂阿提目多迦花、瞻波迦花、波吒羅花、蘇摩那花、婆利師迦花、摩利迦花、摩頭揵地迦花、搔揵地迦花、遊提迦花、殊低沙迦利迦花、羯迦羅利迦花、摩訶羯迦羅利迦花等。",
        "from": "T01n0024_007:0343c24_1",
        "context_with_next_sentence": true
    },
    {
        "source_sentence": "「諸比丘！",
        "from": "T01n0024_007:0344a03_0",
        "context_with_next_sentence": true
    },
    {
        "source_sentence": "阿修羅等，亦各具有水生諸花，最極好者，所謂優鉢羅花、鉢頭摩花、拘牟陀花、奔茶利迦花，香氣普熏，甚可愛樂；有陸生花，最極好者，所謂阿提目多迦花、瞻波迦花、波吒羅花、蘇摩那花、婆利師迦花、摩利迦花、摩頭揵地迦花、搔揵地迦花、遊提迦花、殊低沙迦利迦花、陀奴師迦花、羯迦羅利迦花、摩訶羯迦羅利迦花、頻隣曇花、摩訶頻隣曇花、曼陀羅梵花、摩訶曼陀羅梵花等。",
        "from": "T01n0024_007:0344a03_1",
        "context_with_next_sentence": true
    },
    {
        "source_sentence": "「諸比丘！",
        "from": "T01n0024_007:0344a12_0",
        "context_with_next_sentence": true
    },
    {
        "source_sentence": "四天王天，所有諸天，有水生花，極妙端正，可愛樂者，所謂優鉢羅花、鉢頭摩花、拘牟陀花、奔茶利迦花，其氣甚香，質極柔軟；有陸生花，最勝好者，所謂阿提目多迦花、瞻波迦花、波吒羅花、蘇摩那花、婆利師迦花、摩利迦花、摩頭揵地迦花、搔揵地迦花、遊提迦花、殊低沙迦利迦花、陀奴沙迦花、羯迦羅利迦花、摩訶羯迦羅利迦花、頻隣曇花、摩訶頻隣曇花等。",
        "from": "T01n0024_007:0344a12_1",
        "context_with_next_sentence": true
    },
    {
        "source_sentence": "「諸比丘！",
        "from": "T01n0024_007:0344a21_0",
        "context_with_next_sentence": true
    },
    {
        "source_sentence": "三十三天、有水生花，極妙端正，可愛樂者，所謂優鉢羅花、鉢頭摩花、拘牟陀花、奔茶利迦花等，其氣極香，形甚柔軟；有陸生花，最勝好者，所謂阿提目多迦花、瞻波迦花、波吒羅花、蘇摩那花、婆利師迦花、摩利迦花、摩頭揵地迦花、搔揵地迦花、遊提迦花、殊低沙迦利迦花、陀奴沙迦膩迦花、羯迦羅利迦花、摩訶羯迦羅利迦花、頻隣曇花、摩訶頻隣曇花、曼陀羅梵花、摩訶曼陀羅梵花等。",
        "from": "T01n0024_007:0344a21_1",
        "context_with_next_sentence": true
    },
    {
        "source_sentence": "如三十三天所有諸花，夜摩天、兜率陀天、化自樂天、他化自在天、魔身天等，如是次第一一具有，更無別異。",
        "from": "T01n0024_007:0344b01_2",
        "context_with_next_sentence": true
    },
    {
        "source_sentence": "「諸比丘！",
        "from": "T01n0024_007:0344b04_0",
        "context_with_next_sentence": true
    },
    {
        "source_sentence": "人間眾花有七種色。",
        "from": "T01n0024_007:0344b04_1",
        "context_with_next_sentence": true
    },
    {
        "source_sentence": "何等為七？",
        "from": "T01n0024_007:0344b04_2",
        "context_with_next_sentence": true
    },
    {
        "source_sentence": "所謂火色火光、金色金光、青色青光、赤色赤光、白色白光、黃色黃光、黑色黑光。",
        "from": "T01n0024_007:0344b04_3",
        "context_with_next_sentence": true
    },
    {
        "source_sentence": "譬如魔梵常所現色，諸比丘！",
        "from": "T01n0024_007:0344b06_4",
        "context_with_next_sentence": true
    },
    {
        "source_sentence": "人間有此七種色花，諸阿修羅亦復如是，有此七色。",
        "from": "T01n0024_007:0344b07_5",
        "context_with_next_sentence": true
    },
    {
        "source_sentence": "一切天眾亦復有此七種光色，譬如魔梵常所現色。",
        "from": "T01n0024_007:0344b08_6",
        "context_with_next_sentence": true
    },
    {
        "source_sentence": "「諸比丘！",
        "from": "T01n0024_007:0344b10_0",
        "context_with_next_sentence": true
    },
    {
        "source_sentence": "一切諸天有十種別法。",
        "from": "T01n0024_007:0344b10_1",
        "context_with_next_sentence": true
    },
    {
        "source_sentence": "何等為十？",
        "from": "T01n0024_007:0344b10_2",
        "context_with_next_sentence": true
    },
    {
        "source_sentence": "諸比丘！",
        "from": "T01n0024_007:0344b11_0",
        "context_with_next_sentence": true
    },
    {
        "source_sentence": "一諸天行時，來去無邊；二諸天行時，來去無礙；三諸天行時，無有遲疾；四諸天行時，足無蹤跡；五諸天身力，無患疲勞；六諸天之身有形無影；七一切諸天、無大小便；八一切諸天、無有洟唾；九諸天之身，清淨微妙，無皮肉筋脈脂血髓骨；十諸天之身，欲現長短青黃赤白大小麤細，隨意悉能，並皆美妙，端嚴殊絕，令人愛樂。",
        "from": "T01n0024_007:0344b11_1",
        "context_with_next_sentence": true
    },
    {
        "source_sentence": "一切天身，有此十種不可思議。",
        "from": "T01n0024_007:0344b18_2",
        "context_with_next_sentence": true
    },
    {
        "source_sentence": "諸比丘！",
        "from": "T01n0024_007:0344b19_3",
        "context_with_next_sentence": true
    },
    {
        "source_sentence": "又諸天身，充實洪滿，齒白方密，髮青齊整，柔軟潤澤。",
        "from": "T01n0024_007:0344b19_4",
        "context_with_next_sentence": true
    },
    {
        "source_sentence": "身有光明，及有神力。",
        "from": "T01n0024_007:0344b21_5",
        "context_with_next_sentence": true
    },
    {
        "source_sentence": "騰虛飛逝，眼視無瞬。",
        "from": "T01n0024_007:0344b21_6",
        "context_with_next_sentence": true
    },
    {
        "source_sentence": "瓔珞自然，衣無垢膩。",
        "from": "T01n0024_007:0344b22_7",
        "context_with_next_sentence": true
    },
    {
        "source_sentence": "「諸比丘！",
        "from": "T01n0024_007:0344b23_0",
        "context_with_next_sentence": true
    },
    {
        "source_sentence": "閻浮提人，壽命百年，中有夭逝；瞿陀尼人，壽命二百，亦有夭逝；弗婆提人，壽命三百，亦有中夭；欝單越人，定壽千年，無有夭殤；閻魔羅世諸眾生等，壽七萬二千歲，亦有中夭；諸龍及金翅鳥等，壽命一劫，亦有中夭；諸阿修羅，壽命千歲，同三十三天，然亦中夭；四天王天壽五百歲，亦有中夭；三十三天，壽一千歲；夜摩諸天，壽二千歲；兜率陀天，壽四千歲；化樂諸天，壽八千歲；他化自在天，壽萬六千歲；魔身天，壽三萬二千歲；梵身天，壽命一劫；光憶念天，壽命二劫；遍淨諸天，壽命四劫；廣果諸天，壽命八劫；無想諸天，壽十六劫；不麤諸天，壽命千劫；無惱諸天，壽二千劫；善見諸天，壽三千劫；善現諸天，壽四千劫；色究竟天，壽五千劫；虛空處天，壽十千劫；識處天，壽二萬一千劫；無所有處天，壽四萬二千劫；非想非非想處天，壽八萬四千劫。",
        "from": "T01n0024_007:0344b23_1",
        "context_with_next_sentence": true
    },
    {
        "source_sentence": "此等諸天，皆有中夭。",
        "from": "T01n0024_007:0344c11_2",
        "context_with_next_sentence": true
    },
    {
        "source_sentence": "「諸比丘！",
        "from": "T01n0024_007:0344c12_0",
        "context_with_next_sentence": true
    },
    {
        "source_sentence": "閻浮提人，身長三肘半，衣長七肘，闊三肘半；瞿陀尼人、弗婆提人，身量及衣，與閻浮等；欝單越人，身長七肘，衣長十四肘，上下七肘；阿修羅身，長一由旬，衣長二由旬，闊一由旬，重半迦利沙(隋言半兩也)；四天王天，身長半由旬，衣長一由旬，闊半由旬，重一迦利沙；三十三天，身長一由旬，衣長二由旬，闊一由旬，重半迦利沙；夜摩天，身長二由旬，衣長四由旬，闊二由旬，重一迦利沙四分之一；兜率陀天，身長四由旬，衣長八由旬，闊四由旬，重一迦利沙八分之一；化樂天，身長八由旬，衣長十六由旬，闊八由旬，重一迦利沙十六分之一；他化自在天，身長十六由旬，衣長三十二由旬，闊十六由旬，重一迦利沙三十二分之一；魔身諸天，身長三十二由旬，衣長六十四由旬，闊三十二由旬，重一迦利沙六十四分之一。",
        "from": "T01n0024_007:0344c12_1",
        "context_with_next_sentence": true
    },
    {
        "source_sentence": "自此已上諸天，身量長短，與衣正等無差。",
        "from": "T01n0024_007:0344c28_2",
        "context_with_next_sentence": true
    },
    {
        "source_sentence": "「諸比丘！",
        "from": "T01n0024_007:0345a01_0",
        "context_with_next_sentence": true
    },
    {
        "source_sentence": "閻浮提人，所有市易，或以錢寶，或以穀帛，或以眾生；瞿陀尼人，所有市易，或以牛羊，或摩尼寶；弗婆提人，所作市易，或以財帛，或以五穀，或摩尼寶；欝單越人，無復市易，所欲自然故。",
        "from": "T01n0024_007:0345a01_1",
        "context_with_next_sentence": true
    },
    {
        "source_sentence": "「諸比丘！",
        "from": "T01n0024_007:0345a06_0",
        "context_with_next_sentence": true
    },
    {
        "source_sentence": "閻浮提人、瞿陀尼人、弗婆提人，悉有男女婚嫁之法；欝單越人，無我我所，樹枝若垂，男女便合，無復婚嫁。",
        "from": "T01n0024_007:0345a06_1",
        "context_with_next_sentence": true
    },
    {
        "source_sentence": "諸比丘！",
        "from": "T01n0024_007:0345a08_2",
        "context_with_next_sentence": true
    },
    {
        "source_sentence": "諸龍、金翅鳥、阿修羅等，皆有婚嫁，男女法式，略如人間；四天王天、三十三天、夜摩天、兜率陀天、化樂天、他化自在天、魔身天等，皆有婚娶，略說如前。",
        "from": "T01n0024_007:0345a08_3",
        "context_with_next_sentence": true
    },
    {
        "source_sentence": "從此已上所有諸天，不復婚嫁，以無男女異故。",
        "from": "T01n0024_007:0345a12_4",
        "context_with_next_sentence": true
    },
    {
        "source_sentence": "諸比丘！",
        "from": "T01n0024_007:0345a13_5",
        "context_with_next_sentence": true
    },
    {
        "source_sentence": "閻浮提人，若行欲時，二根相到，流出不淨；瞿陀尼人、弗婆提人、欝單越人，並亦如是；一切諸龍、金翅鳥等，若行欲時，亦二根相到，但出風氣，即得暢適，無有不淨；諸阿修羅、四天王天、三十三天，行欲之時，根到暢適，亦出風氣，猶如諸龍及金翅鳥，無有差異；夜摩諸天，執手成欲；兜率陀天，憶念成欲；化樂諸天，熟視成欲；他化自在天，共語成欲；魔身諸天，相看成欲，並得暢適，成其欲事。",
        "from": "T01n0024_007:0345a13_6",
        "context_with_next_sentence": true
    },
    {
        "source_sentence": "「諸比丘！",
        "from": "T01n0024_007:0345a23_0",
        "context_with_next_sentence": true
    },
    {
        "source_sentence": "人間所有螢火之明，則復不如燈焰光明；燈焰光明，又復不如炬火之明；炬火之明，不如火聚；火聚之明，不如諸天星宿光明；星宿之明，不如月宮殿明；月宮殿明，又復不如日宮殿明；日宮殿明，光焰照曜，猶尚不如四天王天牆壁宮殿、身瓔珞明；四天王天所有光明，則又不如三十三天所有光明；三十三天所有光明，則又不如夜摩諸天牆壁宮殿、瓔珞光明；夜摩天中所有諸光，則又不如兜率陀天所有光明；兜率陀天所有諸光，則又不如化樂天光明；化樂天中所有光明，則又不如他化自在諸天光明；他化自在所有光明，則又不如魔身天光明；魔身諸天牆壁宮殿、瓔珞光明，比於下天，最勝最妙，殊特無過。",
        "from": "T01n0024_007:0345a23_1",
        "context_with_next_sentence": true
    },
    {
        "source_sentence": "諸比丘！",
        "from": "T01n0024_007:0345b08_2",
        "context_with_next_sentence": true
    },
    {
        "source_sentence": "雖然此魔身天光，比梵身天光，轉更不及；彼梵身天，比光憶念天則又不及；光憶念天，比遍淨天，則又不及；遍淨諸天，比廣果天，則又不及。",
        "from": "T01n0024_007:0345b08_3",
        "context_with_next_sentence": true
    },
    {
        "source_sentence": "如是略說，無惱熱天、善見天、善現天、阿迦膩吒天等，唯除瓔珞，餘如上說，應如是知。",
        "from": "T01n0024_007:0345b12_0",
        "context_with_next_sentence": true
    },
    {
        "source_sentence": "「諸比丘！",
        "from": "T01n0024_007:0345b14_0",
        "context_with_next_sentence": true
    },
    {
        "source_sentence": "若天世界，若魔若梵沙門婆羅門人等，世間所有光明，欲比如來阿羅呵三藐三佛陀光明，百千萬億恒河沙數，不可為比。",
        "from": "T01n0024_007:0345b14_1",
        "context_with_next_sentence": true
    },
    {
        "source_sentence": "此如來光，最勝最妙，殊特第一。",
        "from": "T01n0024_007:0345b17_0",
        "context_with_next_sentence": true
    },
    {
        "source_sentence": "所以者何？",
        "from": "T01n0024_007:0345b17_1",
        "context_with_next_sentence": true
    },
    {
        "source_sentence": "諸比丘！",
        "from": "T01n0024_007:0345b18_0",
        "context_with_next_sentence": true
    },
    {
        "source_sentence": "如來之身，戒行無量故，三摩提、般若、解脫、解脫知見、神通及神通行、教化及教化輪、說處及說處輪等，皆無量故。",
        "from": "T01n0024_007:0345b18_1",
        "context_with_next_sentence": true
    },
    {
        "source_sentence": "諸比丘！",
        "from": "T01n0024_007:0345b20_2",
        "context_with_next_sentence": true
    },
    {
        "source_sentence": "如來如是無量功德，一切諸法皆悉具足，以是義故，如來光明最勝無上，當如是持。",
        "from": "T01n0024_007:0345b21_3",
        "context_with_next_sentence": true
    },
    {
        "source_sentence": "「諸比丘！",
        "from": "T01n0024_007:0345b24_0",
        "context_with_next_sentence": true
    },
    {
        "source_sentence": "一切眾生，有四種食，以資諸大，得自住持、得成諸有、得相攝受。",
        "from": "T01n0024_007:0345b24_1",
        "context_with_next_sentence": true
    },
    {
        "source_sentence": "何等為四？",
        "from": "T01n0024_007:0345b25_2",
        "context_with_next_sentence": true
    },
    {
        "source_sentence": "一者麤段及微細食、二者觸食、三意思食、四者識食。",
        "from": "T01n0024_007:0345b25_3",
        "context_with_next_sentence": true
    },
    {
        "source_sentence": "何等眾生應食麤段及微細食？",
        "from": "T01n0024_007:0345b27_4",
        "context_with_next_sentence": true
    },
    {
        "source_sentence": "諸比丘！",
        "from": "T01n0024_007:0345b27_5",
        "context_with_next_sentence": true
    },
    {
        "source_sentence": "閻浮提人，飯食麨豆及魚肉等，此等名為麤段之食；覆蓋按摩，澡浴揩拭，脂膏塗摩，此等名為微細之食。",
        "from": "T01n0024_007:0345b28_6",
        "context_with_next_sentence": true
    },
    {
        "source_sentence": "瞿陀尼人、弗婆提人，麤段微細，與閻浮提略皆齊等。",
        "from": "T01n0024_007:0345c01_7",
        "context_with_next_sentence": true
    },
    {
        "source_sentence": "欝單越人，身不耕種，自然而有成熟粳米，為麤段食；覆蓋澡浴，及按摩等，為微細食。",
        "from": "T01n0024_007:0345c02_8",
        "context_with_next_sentence": true
    },
    {
        "source_sentence": "諸比丘！",
        "from": "T01n0024_007:0345c04_9",
        "context_with_next_sentence": true
    },
    {
        "source_sentence": "一切諸龍、金翅鳥等，以諸魚鼈黿鼉、蝦蟇虬螭、虵獺金毗羅等，為麤段食；覆蓋澡浴等，為微細食。",
        "from": "T01n0024_007:0345c05_10",
        "context_with_next_sentence": true
    },
    {
        "source_sentence": "諸阿修羅，以天須陀妙好之味，以為麤段；諸覆蓋等，以為微細。",
        "from": "T01n0024_007:0345c07_11",
        "context_with_next_sentence": true
    },
    {
        "source_sentence": "四天王天并諸天眾，皆用彼天須陀之味，以為麤段；諸覆蓋等，以為微細。",
        "from": "T01n0024_007:0345c08_12",
        "context_with_next_sentence": true
    },
    {
        "source_sentence": "三十三天，還以彼天須陀之味，以為麤段；諸覆蓋等，以為微細。",
        "from": "T01n0024_007:0345c10_13",
        "context_with_next_sentence": true
    },
    {
        "source_sentence": "如三十三天，乃至夜摩天、兜率陀天、化樂天、他化自在天等，並用彼天須陀之味，以為麤段；諸覆蓋等，以為微細。",
        "from": "T01n0024_007:0345c12_14",
        "context_with_next_sentence": true
    },
    {
        "source_sentence": "自此以上，所有諸天，並以禪悅法喜為食、三摩提為食、三摩跋提為食，無復麤段及微細食。",
        "from": "T01n0024_007:0345c14_15",
        "context_with_next_sentence": true
    },
    {
        "source_sentence": "「諸比丘！",
        "from": "T01n0024_007:0345c17_0",
        "context_with_next_sentence": true
    },
    {
        "source_sentence": "何等眾生，以觸為食？",
        "from": "T01n0024_007:0345c17_1",
        "context_with_next_sentence": true
    },
    {
        "source_sentence": "諸比丘！",
        "from": "T01n0024_007:0345c17_2",
        "context_with_next_sentence": true
    },
    {
        "source_sentence": "一切眾生，受卵生者，所謂鵝鴈鴻鶴、鷄鴨孔雀、鸚鵡鸜鵒、鳩鴿燕雀、雉鵲烏等，及餘種種雜類眾生，從卵生者，以彼從卵而得身故，一切皆以觸為其食。",
        "from": "T01n0024_007:0345c17_3",
        "context_with_next_sentence": true
    },
    {
        "source_sentence": "何等眾生，以思為食？",
        "from": "T01n0024_007:0345c21_4",
        "context_with_next_sentence": true
    },
    {
        "source_sentence": "若有眾生，以意思惟，資潤諸根，增長身命，所謂魚鼈龜虵、蝦蟇伽羅瞿陀等，及餘眾生，以意思惟，潤益諸根，增長壽命者，此等皆用思為其食。",
        "from": "T01n0024_007:0345c21_5",
        "context_with_next_sentence": true
    },
    {
        "source_sentence": "何等眾生，以識為食？",
        "from": "T01n0024_007:0345c25_6",
        "context_with_next_sentence": true
    },
    {
        "source_sentence": "所謂地獄眾生，及無邊識處天等，此諸眾生，皆用識持以為其食。",
        "from": "T01n0024_007:0345c25_7",
        "context_with_next_sentence": true
    },
    {
        "source_sentence": "諸比丘！",
        "from": "T01n0024_007:0345c27_8",
        "context_with_next_sentence": true
    },
    {
        "source_sentence": "此四種食，為諸眾生，住持諸大，攝受生分。」",
        "from": "T01n0024_007:0345c27_9",
        "context_with_next_sentence": true
    },
    {
        "source_sentence": "此中有優陀那偈：　花色與諸法，　　壽命衣第五，　市易及嫁娶，　　根光食為十。",
        "from": "T01n0024_007:0345c28_10",
        "context_with_next_sentence": true
    },
    {
        "source_sentence": "「諸比丘！",
        "from": "T01n0024_007:0346a02_0",
        "context_with_next_sentence": true
    },
    {
        "source_sentence": "世間眾生皆悉共有三種惡行。",
        "from": "T01n0024_007:0346a02_1",
        "context_with_next_sentence": true
    },
    {
        "source_sentence": "何等為三？",
        "from": "T01n0024_007:0346a02_2",
        "context_with_next_sentence": true
    },
    {
        "source_sentence": "所謂身惡行、口惡行、意惡行。",
        "from": "T01n0024_007:0346a03_3",
        "context_with_next_sentence": true
    },
    {
        "source_sentence": "比丘！",
        "from": "T01n0024_007:0346a03_4",
        "context_with_next_sentence": true
    },
    {
        "source_sentence": "有諸眾生，作身惡行、作口惡行、作意惡行，以是因緣，身壞命終，墮於惡趣，生地獄中。",
        "from": "T01n0024_007:0346a04_0",
        "context_with_next_sentence": true
    },
    {
        "source_sentence": "彼於此處，最後識滅，地獄之識，初相續生。",
        "from": "T01n0024_007:0346a05_1",
        "context_with_next_sentence": true
    },
    {
        "source_sentence": "彼識共生，即有名色，緣名色故，即有六入。",
        "from": "T01n0024_007:0346a06_2",
        "context_with_next_sentence": true
    },
    {
        "source_sentence": "「諸比丘！",
        "from": "T01n0024_007:0346a08_0",
        "context_with_next_sentence": true
    },
    {
        "source_sentence": "復有眾生，作身惡行、作口惡行、作意惡行，以是因緣，身壞命終，墮於惡趣，生畜生中。",
        "from": "T01n0024_007:0346a08_1",
        "context_with_next_sentence": true
    },
    {
        "source_sentence": "彼於此處，最後識滅，畜生之識，初相續生。",
        "from": "T01n0024_007:0346a10_2",
        "context_with_next_sentence": true
    },
    {
        "source_sentence": "當於彼識共生之時，即有名色，緣名色故，即有六入。",
        "from": "T01n0024_007:0346a11_3",
        "context_with_next_sentence": true
    },
    {
        "source_sentence": "諸比丘！",
        "from": "T01n0024_007:0346a12_4",
        "context_with_next_sentence": true
    },
    {
        "source_sentence": "復有眾生，作身惡行、作口惡行、作意惡行，以是因緣，身壞命終，墮於惡趣，生閻摩世。",
        "from": "T01n0024_007:0346a12_5",
        "context_with_next_sentence": true
    },
    {
        "source_sentence": "彼於此處，最後識滅，閻摩世識，初相續生。",
        "from": "T01n0024_007:0346a14_6",
        "context_with_next_sentence": true
    },
    {
        "source_sentence": "當於彼識初生之時，即共名色一時俱生，緣名色故即有六入。",
        "from": "T01n0024_007:0346a15_7",
        "context_with_next_sentence": true
    },
    {
        "source_sentence": "諸比丘！",
        "from": "T01n0024_007:0346a16_8",
        "context_with_next_sentence": true
    },
    {
        "source_sentence": "此等名為三種惡行，應當遠離。",
        "from": "T01n0024_007:0346a17_9",
        "context_with_next_sentence": true
    },
    {
        "source_sentence": "「諸比丘！",
        "from": "T01n0024_007:0346a18_0",
        "context_with_next_sentence": true
    },
    {
        "source_sentence": "世間復有三種善行。",
        "from": "T01n0024_007:0346a18_1",
        "context_with_next_sentence": true
    },
    {
        "source_sentence": "何等為三？",
        "from": "T01n0024_007:0346a18_2",
        "context_with_next_sentence": true
    },
    {
        "source_sentence": "所謂身善行、口善行、意善行。",
        "from": "T01n0024_007:0346a18_3",
        "context_with_next_sentence": true
    },
    {
        "source_sentence": "諸比丘！",
        "from": "T01n0024_007:0346a19_4",
        "context_with_next_sentence": true
    },
    {
        "source_sentence": "或有眾生，身作善行、口作善行、意作善行，以是因緣，身壞命終，生於人道。",
        "from": "T01n0024_007:0346a19_5",
        "context_with_next_sentence": true
    },
    {
        "source_sentence": "彼於此處，最後識滅，人道之識，初相續生。",
        "from": "T01n0024_007:0346a21_6",
        "context_with_next_sentence": true
    },
    {
        "source_sentence": "彼識生時，即共名色一時同生，緣名色故，即有六入。",
        "from": "T01n0024_007:0346a22_7",
        "context_with_next_sentence": true
    },
    {
        "source_sentence": "「諸比丘！",
        "from": "T01n0024_007:0346a24_0",
        "context_with_next_sentence": true
    },
    {
        "source_sentence": "復有眾生，身作善行、口作善行、意作善行，以是因緣，身壞命終，生於天上。",
        "from": "T01n0024_007:0346a24_1",
        "context_with_next_sentence": true
    },
    {
        "source_sentence": "此處識滅，彼天上識，初相續生。",
        "from": "T01n0024_007:0346a25_2",
        "context_with_next_sentence": true
    },
    {
        "source_sentence": "彼識生時，即共名色一時俱生，有名色故，即生六入。",
        "from": "T01n0024_007:0346a26_3",
        "context_with_next_sentence": true
    },
    {
        "source_sentence": "諸比丘！",
        "from": "T01n0024_007:0346a27_4",
        "context_with_next_sentence": true
    },
    {
        "source_sentence": "彼於天中，或在天子、或在天女、或於坐處、或兩膝內、或兩股間，忽然而生，初出生時，即如人間十二歲兒。",
        "from": "T01n0024_007:0346a28_0",
        "context_with_next_sentence": true
    },
    {
        "source_sentence": "若是天男，即在天子坐處膝邊，隨一處生。",
        "from": "T01n0024_007:0346b01_1",
        "context_with_next_sentence": true
    },
    {
        "source_sentence": "若是天女，即在天女兩股內生。",
        "from": "T01n0024_007:0346b02_2",
        "context_with_next_sentence": true
    },
    {
        "source_sentence": "既出生已，彼天即稱是我兒女。",
        "from": "T01n0024_007:0346b03_3",
        "context_with_next_sentence": true
    },
    {
        "source_sentence": "如是應知。",
        "from": "T01n0024_007:0346b03_4",
        "context_with_next_sentence": true
    },
    {
        "source_sentence": "「諸比丘！",
        "from": "T01n0024_007:0346b04_5",
        "context_with_next_sentence": true
    },
    {
        "source_sentence": "修善生天，有如是法，所謂天子天女等，初生之時，以自業因所熏習故，得三種念：一者自知從某處死，二者自知今此處生，三知彼生是此業果、是此福報。",
        "from": "T01n0024_007:0346b04_6",
        "context_with_next_sentence": true
    },
    {
        "source_sentence": "又作是念：『以我彼處身命壞已來生此間，緣我有是三種業果，三業果熟，得來生此。",
        "from": "T01n0024_007:0346b07_7",
        "context_with_next_sentence": true
    },
    {
        "source_sentence": "何者為三？",
        "from": "T01n0024_007:0346b09_8",
        "context_with_next_sentence": true
    },
    {
        "source_sentence": "所謂身善行、口善行、意善行。",
        "from": "T01n0024_007:0346b10_0",
        "context_with_next_sentence": true
    },
    {
        "source_sentence": "此等三業，果報熟故，身壞命終，來生此處。』",
        "from": "T01n0024_007:0346b10_1",
        "context_with_next_sentence": true
    },
    {
        "source_sentence": "復作是念：『願我若於此處死已，當生人間。",
        "from": "T01n0024_007:0346b11_2",
        "context_with_next_sentence": true
    },
    {
        "source_sentence": "我於人間，既受生已，還修身口意等善行。",
        "from": "T01n0024_007:0346b12_3",
        "context_with_next_sentence": true
    },
    {
        "source_sentence": "以身口意修善行故，身壞已後，還來此生。』",
        "from": "T01n0024_007:0346b13_4",
        "context_with_next_sentence": true
    },
    {
        "source_sentence": "作是念已，次便思食。",
        "from": "T01n0024_007:0346b14_5",
        "context_with_next_sentence": true
    },
    {
        "source_sentence": "念欲食時，即於其前，有眾寶器，自然盛滿天須陀味，種種異色。",
        "from": "T01n0024_007:0346b15_6",
        "context_with_next_sentence": true
    },
    {
        "source_sentence": "諸天子中，有勝業者，其須陀味，色最白淨；若彼天子，果報中者，其須陀味，色則稍赤；若彼天子，福德下者，其須陀味，色則稍黑。",
        "from": "T01n0024_007:0346b16_7",
        "context_with_next_sentence": true
    },
    {
        "source_sentence": "時，彼天子，以手把取天須陀味，內其口中，此須陀味，既入口已，即自漸漸消融變化。",
        "from": "T01n0024_007:0346b19_8",
        "context_with_next_sentence": true
    },
    {
        "source_sentence": "譬如酥及生酥擲置火中，即自消融無復形影。",
        "from": "T01n0024_007:0346b21_9",
        "context_with_next_sentence": true
    },
    {
        "source_sentence": "如是如是，天須陀味，置於口中，自然消化，亦復如是。",
        "from": "T01n0024_007:0346b22_10",
        "context_with_next_sentence": true
    },
    {
        "source_sentence": "食此味已，若有渴時，即於其前，有天寶器，盛滿天酒。",
        "from": "T01n0024_007:0346b23_11",
        "context_with_next_sentence": true
    },
    {
        "source_sentence": "福上中下，白赤黑色，略說如前。",
        "from": "T01n0024_007:0346b25_12",
        "context_with_next_sentence": true
    },
    {
        "source_sentence": "入其口中，消融亦爾。",
        "from": "T01n0024_007:0346b25_13",
        "context_with_next_sentence": true
    },
    {
        "source_sentence": "時，彼天子，食飲既訖，身遂長大，麤細高下，與彼舊生天子天女等無有異。",
        "from": "T01n0024_007:0346b26_14",
        "context_with_next_sentence": true
    },
    {
        "source_sentence": "「諸比丘！",
        "from": "T01n0024_007:0346b29_0",
        "context_with_next_sentence": true
    },
    {
        "source_sentence": "此諸天子天女等，身既充足，各隨其意，有所趣向，或詣池水，入彼池中，澡浴清淨，歡喜受樂。",
        "from": "T01n0024_007:0346b29_1",
        "context_with_next_sentence": true
    },
    {
        "source_sentence": "既出池已，復詣香樹，彼香樹枝，自然低屈，從枝中出種種妙香，流入其手，諸天子等，取以塗身。",
        "from": "T01n0024_007:0346c02_2",
        "context_with_next_sentence": true
    },
    {
        "source_sentence": "塗身訖已，復詣衣樹，爾時衣樹，亦為低枝，於其枝間，又出種種微妙好衣，垂至其手，取而著之。",
        "from": "T01n0024_007:0346c04_3",
        "context_with_next_sentence": true
    },
    {
        "source_sentence": "著衣既訖，詣瓔珞樹，低垂入手，亦復如前，上下縈繫，莊嚴身已。",
        "from": "T01n0024_007:0346c06_4",
        "context_with_next_sentence": true
    },
    {
        "source_sentence": "復詣鬘樹，其樹低垂，流出種種上妙花鬘，其天取之，嚴飾頭已。",
        "from": "T01n0024_007:0346c08_5",
        "context_with_next_sentence": true
    },
    {
        "source_sentence": "復詣器樹，樹出種種眾寶雜器，隨意入手，將詣果林，盛種種果或便噉食，或取汁飲。",
        "from": "T01n0024_007:0346c09_6",
        "context_with_next_sentence": true
    },
    {
        "source_sentence": "如是復詣諸音樂樹，樹亦低垂，自然化出種種樂器，隨意取之，或彈或擊、或歌或舞，音聲微妙，令人樂聞。",
        "from": "T01n0024_007:0346c12_0",
        "context_with_next_sentence": true
    },
    {
        "source_sentence": "於是復詣諸林苑中，既入苑已，即見無量百數、無量千數、無量無邊百千億數諸天玉女。",
        "from": "T01n0024_007:0346c14_1",
        "context_with_next_sentence": true
    },
    {
        "source_sentence": "此諸天等，未見女時，所有知見前世業報，謂：『我從某處來生此間，我身今受如是報果。』",
        "from": "T01n0024_007:0346c16_2",
        "context_with_next_sentence": true
    },
    {
        "source_sentence": "以業熟故，當於是時，了了分明，憶宿世事，如視掌中。",
        "from": "T01n0024_007:0346c18_3",
        "context_with_next_sentence": true
    },
    {
        "source_sentence": "由見天女迷諸色故，正念覺智此心即滅。",
        "from": "T01n0024_007:0346c19_4",
        "context_with_next_sentence": true
    },
    {
        "source_sentence": "既失如是前生念已，著現在欲，口唯唱言：『此等皆是天玉女耶！",
        "from": "T01n0024_007:0346c20_5",
        "context_with_next_sentence": true
    },
    {
        "source_sentence": "天玉女耶！』",
        "from": "T01n0024_007:0346c22_6",
        "context_with_next_sentence": true
    },
    {
        "source_sentence": "此則名為欲愛所縛。",
        "from": "T01n0024_007:0346c22_7",
        "context_with_next_sentence": true
    },
    {
        "source_sentence": "諸比丘！",
        "from": "T01n0024_007:0346c22_8",
        "context_with_next_sentence": true
    },
    {
        "source_sentence": "此等名為三種善行，應當修習。",
        "from": "T01n0024_007:0346c22_9",
        "context_with_next_sentence": true
    },
    {
        "source_sentence": "「諸比丘！",
        "from": "T01n0024_007:0346c23_10",
        "context_with_next_sentence": true
    },
    {
        "source_sentence": "一一月中，有六烏晡沙他(隋言增長，謂受持齋法增長善根)，白月半分有十五日，黑月半分亦十五日，白黑二月各有三齋。",
        "from": "T01n0024_007:0346c23_11",
        "context_with_next_sentence": true
    },
    {
        "source_sentence": "何者白月半分三受齋日？",
        "from": "T01n0024_007:0346c26_12",
        "context_with_next_sentence": true
    },
    {
        "source_sentence": "所謂月八日、十四日、十五日；黑月亦有三受齋日，如白月數。",
        "from": "T01n0024_007:0346c26_13",
        "context_with_next_sentence": true
    },
    {
        "source_sentence": "何故白黑二月各於三日受持齋戒？",
        "from": "T01n0024_007:0346c28_14",
        "context_with_next_sentence": true
    },
    {
        "source_sentence": "諸比丘！",
        "from": "T01n0024_007:0346c29_15",
        "context_with_next_sentence": true
    },
    {
        "source_sentence": "白黑二月，各有八日，當於是日，四天大王，集其眷屬，普告之言：『汝等各往遍觀四方，於世間中，頗亦有人修行孝順供養父母，恭敬沙門婆羅門不？",
        "from": "T01n0024_007:0346c29_16",
        "context_with_next_sentence": true
    },
    {
        "source_sentence": "於諸尊長崇重以不？",
        "from": "T01n0024_007:0347a03_17",
        "context_with_next_sentence": true
    },
    {
        "source_sentence": "修行布施受禁戒不？",
        "from": "T01n0024_007:0347a04_18",
        "context_with_next_sentence": true
    },
    {
        "source_sentence": "守攝八關持六齋不？』",
        "from": "T01n0024_007:0347a04_19",
        "context_with_next_sentence": true
    },
    {
        "source_sentence": "時，四天王如是勅已，彼諸使者，奉天王命，即下遍觀一切人世，誰修孝行供養父母？",
        "from": "T01n0024_007:0347a05_20",
        "context_with_next_sentence": true
    },
    {
        "source_sentence": "何族姓子恭敬沙門及婆羅門？",
        "from": "T01n0024_007:0347a07_21",
        "context_with_next_sentence": true
    },
    {
        "source_sentence": "復有誰家男子女人，敬事尊長，敦崇禮讓？",
        "from": "T01n0024_007:0347a07_22",
        "context_with_next_sentence": true
    },
    {
        "source_sentence": "誰行布施？",
        "from": "T01n0024_007:0347a08_23",
        "context_with_next_sentence": true
    },
    {
        "source_sentence": "誰受六齋？",
        "from": "T01n0024_007:0347a09_0",
        "context_with_next_sentence": true
    },
    {
        "source_sentence": "誰持八禁？",
        "from": "T01n0024_007:0347a09_1",
        "context_with_next_sentence": true
    },
    {
        "source_sentence": "誰守戒行？",
        "from": "T01n0024_007:0347a09_2",
        "context_with_next_sentence": true
    },
    {
        "source_sentence": "爾時使者，次第遍歷觀察世間，若見人中少能孝順供養父母，少能承事尊重沙門，少能祇敬耆舊有德諸婆羅門，於諸長老少能崇敬，布施微薄，受齋稀踈，護戒不全，禁守多缺，是時天使，具足見已，即日還詣四天王所，啟言：『大王當知，世間一切人眾，無多孝養奉事父母，亦復無多恭敬沙門及婆羅門，無多敬重耆舊有德師傅尊長，亦無多人修行布施受持六齋，亦無多人奉行禁戒守護八關。』",
        "from": "T01n0024_007:0347a09_3",
        "context_with_next_sentence": true
    },
    {
        "source_sentence": "爾時，四大天王，聞諸天使如是語已，心意慘然甚不歡悅，報使者言：『世間諸人若實爾者，甚為不善。",
        "from": "T01n0024_007:0347a18_4",
        "context_with_next_sentence": true
    },
    {
        "source_sentence": "所以者何？",
        "from": "T01n0024_007:0347a21_5",
        "context_with_next_sentence": true
    },
    {
        "source_sentence": "人間壽命，極成短促，少時在世，宜修諸善，轉至後世便得安樂。",
        "from": "T01n0024_007:0347a21_6",
        "context_with_next_sentence": true
    },
    {
        "source_sentence": "云何今者彼諸人等，無有多行孝養父母，乃至不能修持六齋受行八禁守攝身口？",
        "from": "T01n0024_007:0347a22_7",
        "context_with_next_sentence": true
    },
    {
        "source_sentence": "此大損減我諸天眾，轉更增加阿修羅種。』",
        "from": "T01n0024_007:0347a24_8",
        "context_with_next_sentence": true
    },
    {
        "source_sentence": "「諸比丘！",
        "from": "T01n0024_007:0347a25_9",
        "context_with_next_sentence": true
    },
    {
        "source_sentence": "若世間人多行孝順供養父母，尊重沙門及婆羅門，敬事耆舊，敦修禮讓，好行布施，樂受六齋，勤崇福業，恒守八禁，如是修行相續不絕。",
        "from": "T01n0024_007:0347a26_0",
        "context_with_next_sentence": true
    },
    {
        "source_sentence": "爾時天使，巡察見已，白四王言：『大王當知，世間眾人，多有孝順供養父母，多有恭敬沙門婆羅門及諸尊長，樂行布施，勤修齋戒。』",
        "from": "T01n0024_007:0347b01_0",
        "context_with_next_sentence": true
    },
    {
        "source_sentence": "爾時，四大天王，從諸天使聞此語已，心大歡喜踊躍無量，作如是言：『甚善甚善！",
        "from": "T01n0024_007:0347b03_1",
        "context_with_next_sentence": true
    },
    {
        "source_sentence": "諸世間人，能如是修極大賢善。",
        "from": "T01n0024_007:0347b05_2",
        "context_with_next_sentence": true
    },
    {
        "source_sentence": "何以故？",
        "from": "T01n0024_007:0347b06_3",
        "context_with_next_sentence": true
    },
    {
        "source_sentence": "彼諸人等，壽命短少，不久便當移至他世。",
        "from": "T01n0024_007:0347b06_4",
        "context_with_next_sentence": true
    },
    {
        "source_sentence": "今者乃能於彼人間孝養父母，奉事沙門及婆羅門，尊敬耆舊，修行禮讓，多樂布施，持戒守齋，如是便當增長諸天無量眷屬，損減修羅所有種類。』",
        "from": "T01n0024_007:0347b07_5",
        "context_with_next_sentence": true
    },
    {
        "source_sentence": "「諸比丘！",
        "from": "T01n0024_007:0347b11_0",
        "context_with_next_sentence": true
    },
    {
        "source_sentence": "何故黑白二月各十四日，是烏晡沙他？",
        "from": "T01n0024_007:0347b11_1",
        "context_with_next_sentence": true
    },
    {
        "source_sentence": "諸比丘！",
        "from": "T01n0024_007:0347b12_2",
        "context_with_next_sentence": true
    },
    {
        "source_sentence": "此黑白二月十四日時，四大天王，亦各如前召其太子，使下世間觀察善惡，善少則愁，善多則喜，具足皆如天使所說，唯以太子自下為異。",
        "from": "T01n0024_007:0347b12_3",
        "context_with_next_sentence": true
    },
    {
        "source_sentence": "「諸比丘！",
        "from": "T01n0024_007:0347b16_0",
        "context_with_next_sentence": true
    },
    {
        "source_sentence": "黑白二月各十五日，何故復是烏晡沙他？",
        "from": "T01n0024_007:0347b16_1",
        "context_with_next_sentence": true
    },
    {
        "source_sentence": "諸比丘！",
        "from": "T01n0024_007:0347b17_2",
        "context_with_next_sentence": true
    },
    {
        "source_sentence": "今日四大天王，自下世間，躬察善惡，知多少已，即時自往詣善法堂諸天聚集議論之處，在其堂前，面向帝釋，具說人間善惡多少違順之事。",
        "from": "T01n0024_007:0347b17_3",
        "context_with_next_sentence": true
    },
    {
        "source_sentence": "爾時帝釋，若聞人間修福者少，便復慘然悵怏不樂，云何如是？",
        "from": "T01n0024_007:0347b20_4",
        "context_with_next_sentence": true
    },
    {
        "source_sentence": "天眾減少，阿修羅眾轉更增多。",
        "from": "T01n0024_007:0347b22_5",
        "context_with_next_sentence": true
    },
    {
        "source_sentence": "若聞人間如法者多，心則歡喜踊躍無量，作如是言：『我諸天眾漸當增長，阿修羅眾漸當損耗。』",
        "from": "T01n0024_007:0347b22_6",
        "context_with_next_sentence": true
    },
    {
        "source_sentence": "諸比丘！",
        "from": "T01n0024_007:0347b25_0",
        "context_with_next_sentence": true
    },
    {
        "source_sentence": "由此六日諸天下觀人間善惡，應修齋戒，故名此日為烏晡沙他。",
        "from": "T01n0024_007:0347b25_1",
        "context_with_next_sentence": true
    },
    {
        "source_sentence": "起世經卷第七",
        "from": "T01n0024_007:0347b27_0",
        "context_with_next_sentence": false
    }
]