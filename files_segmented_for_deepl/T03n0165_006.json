[
    {
        "source_sentence": "佛說頂生王因緣經卷第六",
        "from": "T03n0165_006:0404b14_0",
        "context_with_next_sentence": true
    },
    {
        "source_sentence": "西天譯經三藏朝奉大夫試光",
        "from": "T03n0165_006:0404b16_0",
        "context_with_next_sentence": true
    },
    {
        "source_sentence": "祿卿傳法大師賜紫沙門臣施",
        "from": "T03n0165_006:0404b17_0",
        "context_with_next_sentence": true
    },
    {
        "source_sentence": "護等奉　詔譯",
        "from": "T03n0165_006:0404b18_0",
        "context_with_next_sentence": true
    },
    {
        "source_sentence": "「爾時，持鬘天王、堅首天王、水居龍王三守護者，合集同力與阿脩羅而共鬪戰。",
        "from": "T03n0165_006:0404b19_0",
        "context_with_next_sentence": true
    },
    {
        "source_sentence": "若三守護者得勝、阿脩羅眾退敗之時，即入自宮；若阿脩羅得勝、三守護者退敗之時，是即三十三天三守護者兵力破散，乃從須彌山王第二層級詣第三層，彼有常憍天王止住其間。",
        "from": "T03n0165_006:0404b20_1",
        "context_with_next_sentence": true
    },
    {
        "source_sentence": "「爾時，常憍天王、持鬘天王、堅首天王、水居龍王合集同力，與阿脩羅而共鬪戰。",
        "from": "T03n0165_006:0404b26_0",
        "context_with_next_sentence": true
    },
    {
        "source_sentence": "若四守護者得勝、阿脩羅眾退敗之時，即入自宮；若阿脩羅得勝、四守護者退敗之時，是即三十三天四守護者兵力破散，乃從須彌山王第三層級詣第四層，彼有四大天王止住其間。",
        "from": "T03n0165_006:0404b27_1",
        "context_with_next_sentence": true
    },
    {
        "source_sentence": "「爾時四大天王、常憍天王、持鬘天王、堅首天王、水居龍王合集同力，與阿脩羅而共鬪戰。",
        "from": "T03n0165_006:0404c03_0",
        "context_with_next_sentence": true
    },
    {
        "source_sentence": "若五守護者得勝、阿脩羅眾退敗之時，即入自宮；若阿脩羅得勝、五守護者退敗之時，是即三十三天五守護者兵力破散，乃從須彌山王第四層級，上起至于三十三天帝釋居處。",
        "from": "T03n0165_006:0404c04_1",
        "context_with_next_sentence": true
    },
    {
        "source_sentence": "迄至最後，阿脩羅眾戰敵破散五護兵已，復整四兵詣帝釋所以求鬪戰。",
        "from": "T03n0165_006:0404c09_2",
        "context_with_next_sentence": true
    },
    {
        "source_sentence": "「爾時，四大天王即詣帝釋宮中，到已白言：『天主！",
        "from": "T03n0165_006:0404c11_0",
        "context_with_next_sentence": true
    },
    {
        "source_sentence": "阿脩羅眾嚴以四兵力來求戰，天中五護破散奔馳；于今還來至天主所，彼眾疆勝我等不加。",
        "from": "T03n0165_006:0404c12_1",
        "context_with_next_sentence": true
    },
    {
        "source_sentence": "天主！",
        "from": "T03n0165_006:0404c14_2",
        "context_with_next_sentence": true
    },
    {
        "source_sentence": "今時願施戰力。』",
        "from": "T03n0165_006:0404c14_3",
        "context_with_next_sentence": true
    },
    {
        "source_sentence": "「爾時，帝釋天主聞是語已，告三十三天眾言：『仁等！",
        "from": "T03n0165_006:0404c15_0",
        "context_with_next_sentence": true
    },
    {
        "source_sentence": "當知，阿脩羅眾疆力鬪敵，五護破散，還復來此求戰於我。",
        "from": "T03n0165_006:0404c16_1",
        "context_with_next_sentence": true
    },
    {
        "source_sentence": "仁等！",
        "from": "T03n0165_006:0404c17_2",
        "context_with_next_sentence": true
    },
    {
        "source_sentence": "今時宜施勇力。』",
        "from": "T03n0165_006:0404c17_3",
        "context_with_next_sentence": true
    },
    {
        "source_sentence": "「爾時，帝釋天主即起是念：『善住象王所應乘御。』",
        "from": "T03n0165_006:0404c18_0",
        "context_with_next_sentence": true
    },
    {
        "source_sentence": "時善住象王知天主念，譬如壯士屈伸臂頃，於贍部洲所居處隱詣三十三天；乃現三十二頭，其一一頭各有六牙，一一牙上有七七池沼，一一池沼有七七蓮花，一一花中有七七臺，一一臺中有七七樓閣，一一樓閣中有七七守衛者，一一守衛者有七七天女，一一天女有七七侍女，一一侍女鳴七七天鼓，而象王所有最勝頭相帝釋御之。",
        "from": "T03n0165_006:0404c19_1",
        "context_with_next_sentence": true
    },
    {
        "source_sentence": "其三十二天於所化頭如次安處，餘諸天眾隨應而住。",
        "from": "T03n0165_006:0404c26_2",
        "context_with_next_sentence": true
    },
    {
        "source_sentence": "象王行時迅猶風轉，天子天女皆悉不能瞻其前後。",
        "from": "T03n0165_006:0404c28_0",
        "context_with_next_sentence": true
    },
    {
        "source_sentence": "「時善住象王至三十三天已，出于南門詣麤堅園，以自神力現天人相，與諸天眾嬉戲娛樂。",
        "from": "T03n0165_006:0404c29_1",
        "context_with_next_sentence": true
    },
    {
        "source_sentence": "爾時，帝釋天主乘御象王嚴整四兵，悉被四寶莊嚴甲冑，執持四種鋒銳器仗，將與阿脩羅眾而共鬪戰。",
        "from": "T03n0165_006:0405a02_2",
        "context_with_next_sentence": true
    },
    {
        "source_sentence": "時頂生王見斯事已，白帝釋言：『天主！",
        "from": "T03n0165_006:0405a04_3",
        "context_with_next_sentence": true
    },
    {
        "source_sentence": "汝今且置戰事，我欲與之較其兵力。』",
        "from": "T03n0165_006:0405a05_4",
        "context_with_next_sentence": true
    },
    {
        "source_sentence": "天主答言：『隨汝所欲，今正是時。』",
        "from": "T03n0165_006:0405a06_5",
        "context_with_next_sentence": true
    },
    {
        "source_sentence": "「時頂生王與十八俱胝勝力兵眾，上昇空中調弓振弦迅發其聲。",
        "from": "T03n0165_006:0405a07_0",
        "context_with_next_sentence": true
    },
    {
        "source_sentence": "阿脩羅眾聞是聲已，問言：『何人振弦之聲？』",
        "from": "T03n0165_006:0405a08_1",
        "context_with_next_sentence": true
    },
    {
        "source_sentence": "知者答曰：『是頂生王振弦之聲。』",
        "from": "T03n0165_006:0405a09_2",
        "context_with_next_sentence": true
    },
    {
        "source_sentence": "時阿脩羅心生驚異；又復法爾阿脩羅眾與天戰時，兵力齊等無所增減。",
        "from": "T03n0165_006:0405a10_3",
        "context_with_next_sentence": true
    },
    {
        "source_sentence": "其頂生王纔出兵眾，勇力疆勝過阿脩羅昇空而住。",
        "from": "T03n0165_006:0405a11_4",
        "context_with_next_sentence": true
    },
    {
        "source_sentence": "時阿脩羅作是念言：『我久聞其人中王者名曰頂生，勇猛正士具大福德，威德特尊無與等者，高出虛空踰於我等。』",
        "from": "T03n0165_006:0405a13_0",
        "context_with_next_sentence": true
    },
    {
        "source_sentence": "作是言已，即懷怯怖退入自宮。",
        "from": "T03n0165_006:0405a15_1",
        "context_with_next_sentence": true
    },
    {
        "source_sentence": "「時頂生王問臣佐言：『今此兵眾孰為勝邪？』",
        "from": "T03n0165_006:0405a17_0",
        "context_with_next_sentence": true
    },
    {
        "source_sentence": "臣佐答言：『王今得勝。』",
        "from": "T03n0165_006:0405a18_0",
        "context_with_next_sentence": true
    },
    {
        "source_sentence": "王輙思念：『而我勝此三十三天；我已統治南贍部洲、東勝身洲、西牛貨洲、北俱盧洲；具足七寶及有千子，最上色相勇猛無畏能伏他軍；又於宮中雨金錢七日；復至三十三天入帝釋宮，登善法堂處于半座；若帝釋天主於此座中即謝世去，我統天界亦為人王；天人中勝豈不快哉。』",
        "from": "T03n0165_006:0405a18_1",
        "context_with_next_sentence": true
    },
    {
        "source_sentence": "其王纔起念時，神通威力即便減失，還復墮於贍部洲中本居宮室，旋生病惱逼切其身；加復羸困近死邊際。",
        "from": "T03n0165_006:0405a24_2",
        "context_with_next_sentence": true
    },
    {
        "source_sentence": "是時臣佐之中有耆年上首者，前詣王所而白王言：『天子！",
        "from": "T03n0165_006:0405a27_3",
        "context_with_next_sentence": true
    },
    {
        "source_sentence": "後或有人來發問言：「頂生大王臨謝世時，有何言說？」",
        "from": "T03n0165_006:0405a28_4",
        "context_with_next_sentence": true
    },
    {
        "source_sentence": "當云何答？』",
        "from": "T03n0165_006:0405b01_0",
        "context_with_next_sentence": true
    },
    {
        "source_sentence": "王謂之曰：『我謝世後，或有人來發是問時，汝應答云：「頂生大王威德特尊七寶具足，獨具人中四種神力。",
        "from": "T03n0165_006:0405b01_1",
        "context_with_next_sentence": true
    },
    {
        "source_sentence": "何等為四？",
        "from": "T03n0165_006:0405b03_2",
        "context_with_next_sentence": true
    },
    {
        "source_sentence": "頂生大王得壽命長久住世間，總經一百一十有四帝釋謝滅，是為第一壽命神力。",
        "from": "T03n0165_006:0405b03_3",
        "context_with_next_sentence": true
    },
    {
        "source_sentence": "又頂生王最上容儀殊妙可觀，超人狀貌具天色相，是為第二色相神力。",
        "from": "T03n0165_006:0405b05_4",
        "context_with_next_sentence": true
    },
    {
        "source_sentence": "又頂生王諸所受用皆悉具足，少病少惱色力康疆，飲噉味全食銷無患，不冷不熱時序合度，隨所資治悉獲安樂，是為第三無病神力。",
        "from": "T03n0165_006:0405b07_5",
        "context_with_next_sentence": true
    },
    {
        "source_sentence": "又頂生王一切人眾見者愛樂，瞻仰無厭猶子戀父；又復王者撫育人民生喜樂心如父愛子，或時王出游觀園苑謂御者言：『汝可徐徐駕車而進，使其容緩人獲觀瞻。』",
        "from": "T03n0165_006:0405b10_6",
        "context_with_next_sentence": true
    },
    {
        "source_sentence": "又復眾人告御者曰：『仁者！",
        "from": "T03n0165_006:0405b14_7",
        "context_with_next_sentence": true
    },
    {
        "source_sentence": "駕車幸當徐進，令我盤桓覩王相好。』",
        "from": "T03n0165_006:0405b14_8",
        "context_with_next_sentence": true
    },
    {
        "source_sentence": "是為第四愛樂神力。",
        "from": "T03n0165_006:0405b15_9",
        "context_with_next_sentence": true
    },
    {
        "source_sentence": "又頂生王統四大洲為最勝主，後詣三十三天，帝釋分其半座；具如是事。",
        "from": "T03n0165_006:0405b16_10",
        "context_with_next_sentence": true
    },
    {
        "source_sentence": "復於五欲不生厭足，將謝世時說伽陀曰：「『「『苦哉世間貪欲境，　　金寶雖豐無厭足；　　　　是中樂少苦還多，　　智者如應能覺了。",
        "from": "T03n0165_006:0405b17_11",
        "context_with_next_sentence": true
    },
    {
        "source_sentence": "　　　　乃至天中妙欲樂，　　貪愛心故不解脫；　　　　何人能盡於愛源？",
        "from": "T03n0165_006:0405b21_0",
        "context_with_next_sentence": true
    },
    {
        "source_sentence": "　　唯佛如來聖弟子。",
        "from": "T03n0165_006:0405b22_1",
        "context_with_next_sentence": true
    },
    {
        "source_sentence": "　　　　假使廣積其真金，　　與須彌山量齊等；　　　　無人能生厭足心，　　智者於斯而善覺。",
        "from": "T03n0165_006:0405b23_0",
        "context_with_next_sentence": true
    },
    {
        "source_sentence": "　　　　若思所欲為苦因，　　彼於欲境何貪愛；　　　　貪等是為世所憂，　　智者調伏應善學。』」』」",
        "from": "T03n0165_006:0405b25_0",
        "context_with_next_sentence": true
    },
    {
        "source_sentence": "佛言：「大王！",
        "from": "T03n0165_006:0405b27_0",
        "context_with_next_sentence": true
    },
    {
        "source_sentence": "彼頂生王以是緣故，又作是說：『諸世間人，少能於其五欲境中覺了知足，後趣命終；而世間人多於五欲境中，不能覺了、不生厭足，後趣命終。』",
        "from": "T03n0165_006:0405b27_1",
        "context_with_next_sentence": true
    },
    {
        "source_sentence": "「復次，頂生王廣為利益於後人故，復說伽陀曰：「『極惡生死流轉中，　　了知壽命隨減少；　　應當速脩諸福門，　　不脩福行斯為苦。",
        "from": "T03n0165_006:0405c02_0",
        "context_with_next_sentence": true
    },
    {
        "source_sentence": "　　是故脩福為勝欲，　　隨應行施如法儀；　　此世及於他世中，　　由脩福故生歡喜。』",
        "from": "T03n0165_006:0405c06_0",
        "context_with_next_sentence": true
    },
    {
        "source_sentence": "「爾時，國中一切人民無數百千之眾，聞王寢疾，悉來奔詣瞻仰致問。",
        "from": "T03n0165_006:0405c08_0",
        "context_with_next_sentence": true
    },
    {
        "source_sentence": "時頂生王為諸人眾，以如是種貪欲等緣廣說對治，使諸人輩捨家學道。",
        "from": "T03n0165_006:0405c09_1",
        "context_with_next_sentence": true
    },
    {
        "source_sentence": "是時即有無數百千人眾，聞所說已而悉出家脩四梵行；復有多人斷除欲貪生于梵世。」",
        "from": "T03n0165_006:0405c11_2",
        "context_with_next_sentence": true
    },
    {
        "source_sentence": "佛言：「大王！",
        "from": "T03n0165_006:0405c14_0",
        "context_with_next_sentence": true
    },
    {
        "source_sentence": "彼頂生王始自初居童子之位至太子位，及南贍部洲、東勝身洲、西牛貨洲、北俱盧洲，統輪王位；又於七金山住，乃至詣彼三十三天歷諸分位；於其中間總經一百一十有四帝釋謝滅。",
        "from": "T03n0165_006:0405c14_1",
        "context_with_next_sentence": true
    },
    {
        "source_sentence": "大王當知，帝釋壽量者，人間百年三十三天為一晝夜，三十晝夜而為一月，亦十二月乃成一年，天中千年是彼壽量；以彼千年校計人間，即三俱胝六百萬歲。",
        "from": "T03n0165_006:0405c18_2",
        "context_with_next_sentence": true
    },
    {
        "source_sentence": "「復次，大王！",
        "from": "T03n0165_006:0405c23_0",
        "context_with_next_sentence": true
    },
    {
        "source_sentence": "其頂生王，昔於三十三天起念，欲其帝釋天主分于半座；是時迦葉苾芻方為帝釋。",
        "from": "T03n0165_006:0405c23_1",
        "context_with_next_sentence": true
    },
    {
        "source_sentence": "又頂生王復起是念：『若帝釋天主於此座中即謝世去，天上人間我為王者，豈不快哉！』",
        "from": "T03n0165_006:0405c25_2",
        "context_with_next_sentence": true
    },
    {
        "source_sentence": "是時迦葉如來為帝釋天主，其頂生王具大勝福、有大名稱，於一念中起心過失，減沒神力還復退墮，疾惱所纏而謝世去。」",
        "from": "T03n0165_006:0405c27_3",
        "context_with_next_sentence": true
    },
    {
        "source_sentence": "佛言：「大王！",
        "from": "T03n0165_006:0405c29_4",
        "context_with_next_sentence": true
    },
    {
        "source_sentence": "彼頂生王者豈異人乎？",
        "from": "T03n0165_006:0406a01_5",
        "context_with_next_sentence": true
    },
    {
        "source_sentence": "即我身是。",
        "from": "T03n0165_006:0406a01_6",
        "context_with_next_sentence": true
    },
    {
        "source_sentence": "我於爾時廣施眾生利益安樂，趣無上智，然於阿耨多羅三藐三菩提多諸魔障，由因緣力之使然故。」",
        "from": "T03n0165_006:0406a02_0",
        "context_with_next_sentence": true
    },
    {
        "source_sentence": "爾時，憍薩羅國主勝軍大王忽生疑念，前白佛言：「世尊！",
        "from": "T03n0165_006:0406a05_0",
        "context_with_next_sentence": true
    },
    {
        "source_sentence": "彼頂生王久遠因中，修何行業而能感此，宮中自然雨金錢七日？」",
        "from": "T03n0165_006:0406a06_1",
        "context_with_next_sentence": true
    },
    {
        "source_sentence": "佛言：「大王！",
        "from": "T03n0165_006:0406a07_2",
        "context_with_next_sentence": true
    },
    {
        "source_sentence": "過去久遠有佛出世，號一切增上如來、應供、正等正覺、明行足、善逝、世間解、無上士、調御丈夫、天人師、佛、世尊。",
        "from": "T03n0165_006:0406a08_3",
        "context_with_next_sentence": true
    },
    {
        "source_sentence": "是時有長者子，於彼國中與一童女依世法儀媾夫婦事。",
        "from": "T03n0165_006:0406a10_4",
        "context_with_next_sentence": true
    },
    {
        "source_sentence": "其婦持以四寶所成妙華及甘美飲膳而奉於夫，其夫受已，持是寶華乘車而歸；於其中路見彼一切增上如來、應供、正等正覺，次第經游庠序而行。",
        "from": "T03n0165_006:0406a11_5",
        "context_with_next_sentence": true
    },
    {
        "source_sentence": "其長者子見佛世尊三十二相殊妙莊嚴，即起最上清淨信樂，下車肅恭持華奉獻；以佛世尊威神力故，即變其華大若車輪盤旋空中或飄或止。",
        "from": "T03n0165_006:0406a15_6",
        "context_with_next_sentence": true
    },
    {
        "source_sentence": "時長者子起清淨心，說伽陀曰：「『以此布施廣大因，　　得佛世間自然智；　　願我速越生死流，　　先佛未度者皆度。",
        "from": "T03n0165_006:0406a18_7",
        "context_with_next_sentence": true
    },
    {
        "source_sentence": "　　一切增上佛大僊，　　我所奉上悅意華；　　願我以此廣大因，　　圓滿所求無上道。』」",
        "from": "T03n0165_006:0406a22_0",
        "context_with_next_sentence": true
    },
    {
        "source_sentence": "佛言：「大王！",
        "from": "T03n0165_006:0406a24_0",
        "context_with_next_sentence": true
    },
    {
        "source_sentence": "彼頂生王以是因故，於自宮中雨金錢七日。」",
        "from": "T03n0165_006:0406a24_1",
        "context_with_next_sentence": true
    },
    {
        "source_sentence": "爾時，勝軍大王復白佛言：「世尊！",
        "from": "T03n0165_006:0406a26_0",
        "context_with_next_sentence": true
    },
    {
        "source_sentence": "彼頂生王又以何緣，於四大洲統輪王位，乃能至于三十三天？」",
        "from": "T03n0165_006:0406a26_1",
        "context_with_next_sentence": true
    },
    {
        "source_sentence": "佛言：「大王！",
        "from": "T03n0165_006:0406a28_2",
        "context_with_next_sentence": true
    },
    {
        "source_sentence": "過去久遠有佛出世，號毘婆尸如來、應供、正等正覺、明行足、善逝、世間解、無上士、調御丈夫、天人師、佛、世尊。",
        "from": "T03n0165_006:0406a28_3",
        "context_with_next_sentence": true
    },
    {
        "source_sentence": "是佛以其正法教化眾生，次第至于滿度摩帝城。",
        "from": "T03n0165_006:0406b01_4",
        "context_with_next_sentence": true
    },
    {
        "source_sentence": "一時，如來入城乞食，時有商主名曰廣作，見於如來巡行乞食，勝相希有；發清淨心，持少綠豆擲置鉢內，以奉世尊。",
        "from": "T03n0165_006:0406b02_5",
        "context_with_next_sentence": true
    },
    {
        "source_sentence": "時豆四粒入于鉢中，一粒旋轉擊鉢振聲然後墮地，餘豆亦還流散于地。",
        "from": "T03n0165_006:0406b05_6",
        "context_with_next_sentence": true
    },
    {
        "source_sentence": "時彼商主見是相已起清淨心，即以伽陀發誓願言：「『以此布施廣大因，　　得佛世間自然智；　　願我速越生死流，　　先佛未度者皆度。』」",
        "from": "T03n0165_006:0406b07_7",
        "context_with_next_sentence": true
    },
    {
        "source_sentence": "佛言：「大王！",
        "from": "T03n0165_006:0406b11_0",
        "context_with_next_sentence": true
    },
    {
        "source_sentence": "是時商主於毘婆尸如來所，雖以少物施佛世尊，由心清淨，彼時四豆入於鉢中，後感報應於四大洲統輪王位；其有一豆擊鉢振聲方墮地者，後感報應能至三十三天。",
        "from": "T03n0165_006:0406b11_1",
        "context_with_next_sentence": true
    },
    {
        "source_sentence": "又復大王！",
        "from": "T03n0165_006:0406b15_2",
        "context_with_next_sentence": true
    },
    {
        "source_sentence": "而彼一豆若不墮地得置鉢中，後必報應為天中主；由墮地故，但統人間不為天主。",
        "from": "T03n0165_006:0406b15_3",
        "context_with_next_sentence": true
    },
    {
        "source_sentence": "大王！",
        "from": "T03n0165_006:0406b17_4",
        "context_with_next_sentence": true
    },
    {
        "source_sentence": "彼商主者即頂生王是。",
        "from": "T03n0165_006:0406b17_5",
        "context_with_next_sentence": true
    },
    {
        "source_sentence": "由於佛所種是善根，以彼世尊大悲攝受故，得大果報、具大名稱、有大威光。",
        "from": "T03n0165_006:0406b18_0",
        "context_with_next_sentence": true
    },
    {
        "source_sentence": "是故大王！",
        "from": "T03n0165_006:0406b19_1",
        "context_with_next_sentence": true
    },
    {
        "source_sentence": "其有智者，於佛世尊隨力所應修諸施行。",
        "from": "T03n0165_006:0406b19_2",
        "context_with_next_sentence": true
    },
    {
        "source_sentence": "如其所說，當如是學。」",
        "from": "T03n0165_006:0406b20_3",
        "context_with_next_sentence": true
    },
    {
        "source_sentence": "佛說頂生王因緣經卷第六",
        "from": "T03n0165_006:0406b22_0",
        "context_with_next_sentence": false
    }
]