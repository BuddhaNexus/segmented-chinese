[
    {
        "source_sentence": "佛說除蓋障菩薩所問經卷第九",
        "from": "T14n0489_009:0725c03_0",
        "context_with_next_sentence": true
    },
    {
        "source_sentence": "西天譯經三藏朝散大夫試鴻臚",
        "from": "T14n0489_009:0725c04_0",
        "context_with_next_sentence": true
    },
    {
        "source_sentence": "卿傳梵大師賜紫沙門臣法護等",
        "from": "T14n0489_009:0725c05_0",
        "context_with_next_sentence": true
    },
    {
        "source_sentence": "奉　詔譯",
        "from": "T14n0489_009:0725c06_0",
        "context_with_next_sentence": true
    },
    {
        "source_sentence": "「復次，善男子！",
        "from": "T14n0489_009:0725c07_0",
        "context_with_next_sentence": true
    },
    {
        "source_sentence": "菩薩若修十種法者，即得如日。",
        "from": "T14n0489_009:0725c07_1",
        "context_with_next_sentence": true
    },
    {
        "source_sentence": "何等為十？",
        "from": "T14n0489_009:0725c08_0",
        "context_with_next_sentence": true
    },
    {
        "source_sentence": "一者、破無明暗；二者、開敷一切；三者、普遍十方咸得和暖；四者、起諸善法；五者、有漏滅沒；六者、作光明照；七者、制諸邪異；八者、高下開顯；九者、成諸事業；十者、善人樂欲。",
        "from": "T14n0489_009:0725c08_1",
        "context_with_next_sentence": true
    },
    {
        "source_sentence": "「善男子！",
        "from": "T14n0489_009:0725c12_0",
        "context_with_next_sentence": true
    },
    {
        "source_sentence": "云何是菩薩破無明暗？",
        "from": "T14n0489_009:0725c12_1",
        "context_with_next_sentence": true
    },
    {
        "source_sentence": "如日初出，悉能除去一切昏暗，菩薩之日亦復如是，當初出時，能破一切無明黑暗，是為菩薩破無明暗。",
        "from": "T14n0489_009:0725c12_2",
        "context_with_next_sentence": true
    },
    {
        "source_sentence": "「云何是菩薩開敷一切？",
        "from": "T14n0489_009:0725c15_0",
        "context_with_next_sentence": true
    },
    {
        "source_sentence": "如日出時，悉能開敷淨蓮華等一切華卉，菩薩之日亦復如是，所應受化諸有情等而悉開覺，是為菩薩開敷一切。",
        "from": "T14n0489_009:0725c15_1",
        "context_with_next_sentence": true
    },
    {
        "source_sentence": "「云何是菩薩普遍十方咸得和暖？",
        "from": "T14n0489_009:0725c18_2",
        "context_with_next_sentence": true
    },
    {
        "source_sentence": "如日出時，普遍十方咸得和暖；菩薩之日亦復如是，當初出時，智光普照十方一切咸悉和暖，而亦不嬈世間有情，是為菩薩普遍十方咸得和暖。",
        "from": "T14n0489_009:0725c18_3",
        "context_with_next_sentence": true
    },
    {
        "source_sentence": "「云何是菩薩起諸善法？",
        "from": "T14n0489_009:0725c22_4",
        "context_with_next_sentence": true
    },
    {
        "source_sentence": "如日將出，閻浮提內先現明相則知日出，菩薩之日亦復如是，將欲出時先現智光明相，有情則知菩薩出現，是為菩薩起諸善法。",
        "from": "T14n0489_009:0725c22_5",
        "context_with_next_sentence": true
    },
    {
        "source_sentence": "「云何是菩薩有漏滅沒？",
        "from": "T14n0489_009:0725c25_6",
        "context_with_next_sentence": true
    },
    {
        "source_sentence": "如閻浮提日光隱時則知日入，菩薩亦復如是，諸染煩惱隱不現時，則知菩薩諸漏已盡，是為菩薩有漏滅沒。",
        "from": "T14n0489_009:0725c26_7",
        "context_with_next_sentence": true
    },
    {
        "source_sentence": "「云何是菩薩作光明照？",
        "from": "T14n0489_009:0725c28_8",
        "context_with_next_sentence": true
    },
    {
        "source_sentence": "如日初出，閻浮提內諸有情類蒙光普照，菩薩之日亦復如是，當初出時，智光普照一切有情，除去一切癡冥暗蔽，是為菩薩作光明照。",
        "from": "T14n0489_009:0725c29_9",
        "context_with_next_sentence": true
    },
    {
        "source_sentence": "「云何是菩薩制諸邪異？",
        "from": "T14n0489_009:0726a03_10",
        "context_with_next_sentence": true
    },
    {
        "source_sentence": "如日光現翳諸小明，而日不作是念：『我能翳彼諸小光明。』",
        "from": "T14n0489_009:0726a03_11",
        "context_with_next_sentence": true
    },
    {
        "source_sentence": "何以故？",
        "from": "T14n0489_009:0726a05_12",
        "context_with_next_sentence": true
    },
    {
        "source_sentence": "日光出時法爾如是故。",
        "from": "T14n0489_009:0726a05_13",
        "context_with_next_sentence": true
    },
    {
        "source_sentence": "菩薩之日亦復如是，智光出時，一切邪異外道小明皆悉映蔽，而此菩薩亦不作是念：『我能映蔽邪異諸小光明。』",
        "from": "T14n0489_009:0726a05_14",
        "context_with_next_sentence": true
    },
    {
        "source_sentence": "何以故？",
        "from": "T14n0489_009:0726a08_15",
        "context_with_next_sentence": true
    },
    {
        "source_sentence": "而諸小明法爾如是，映不現故。",
        "from": "T14n0489_009:0726a08_16",
        "context_with_next_sentence": true
    },
    {
        "source_sentence": "是為菩薩制諸邪異。",
        "from": "T14n0489_009:0726a09_17",
        "context_with_next_sentence": true
    },
    {
        "source_sentence": "「云何是菩薩高下開顯？",
        "from": "T14n0489_009:0726a09_18",
        "context_with_next_sentence": true
    },
    {
        "source_sentence": "如日出時，閻浮提內一切丘墟及平坦處，一切人眾悉能顯視，菩薩之日亦復如是，智光普照令諸有情顯觀一切丘墟平坦——平坦者謂八正道，丘墟者謂八邪道——是為菩薩高下開顯。",
        "from": "T14n0489_009:0726a10_19",
        "context_with_next_sentence": true
    },
    {
        "source_sentence": "「云何是菩薩成諸事業？",
        "from": "T14n0489_009:0726a14_20",
        "context_with_next_sentence": true
    },
    {
        "source_sentence": "如日初出，一切農者耕稼事業而悉興作，菩薩日出亦復如是，有情一切善法事業而悉成辦，是為菩薩成諸事業。",
        "from": "T14n0489_009:0726a14_21",
        "context_with_next_sentence": true
    },
    {
        "source_sentence": "「云何是菩薩善人樂欲？",
        "from": "T14n0489_009:0726a17_22",
        "context_with_next_sentence": true
    },
    {
        "source_sentence": "如日初出，善人愛樂惡人嫌惡，菩薩日出亦復如是，其智慧者悉生愛樂，趣向邪道姦惡之類、愚蒙無智樂著生死背涅槃者，悉生嫌惡，是為菩薩善人樂欲。",
        "from": "T14n0489_009:0726a17_23",
        "context_with_next_sentence": true
    },
    {
        "source_sentence": "善男子！",
        "from": "T14n0489_009:0726a21_24",
        "context_with_next_sentence": true
    },
    {
        "source_sentence": "菩薩若修如是十種法者，即得如日。",
        "from": "T14n0489_009:0726a21_25",
        "context_with_next_sentence": true
    },
    {
        "source_sentence": "「又，善男子！",
        "from": "T14n0489_009:0726a22_26",
        "context_with_next_sentence": true
    },
    {
        "source_sentence": "菩薩若修十種法者，即如師子。",
        "from": "T14n0489_009:0726a22_27",
        "context_with_next_sentence": true
    },
    {
        "source_sentence": "何等為十？",
        "from": "T14n0489_009:0726a23_28",
        "context_with_next_sentence": true
    },
    {
        "source_sentence": "一者、自無恐怖；二者、不畏於他；三者、直進不還；四者、能師子吼；五者、無畏觀察；六者、常行林中；七者、樂居山巖；八者、無所結縛；九者、自具勇力摧伏他軍；十者、善作守護。",
        "from": "T14n0489_009:0726a23_29",
        "context_with_next_sentence": true
    },
    {
        "source_sentence": "「善男子！",
        "from": "T14n0489_009:0726a27_30",
        "context_with_next_sentence": true
    },
    {
        "source_sentence": "云何是菩薩自無恐怖？",
        "from": "T14n0489_009:0726a27_31",
        "context_with_next_sentence": true
    },
    {
        "source_sentence": "譬如師子安詳行步無驚無怖。",
        "from": "T14n0489_009:0726a28_32",
        "context_with_next_sentence": true
    },
    {
        "source_sentence": "何以故？",
        "from": "T14n0489_009:0726a28_33",
        "context_with_next_sentence": true
    },
    {
        "source_sentence": "不見有能與己等故。",
        "from": "T14n0489_009:0726a29_0",
        "context_with_next_sentence": true
    },
    {
        "source_sentence": "菩薩亦復如是，周遍往復無驚無怖。",
        "from": "T14n0489_009:0726a29_1",
        "context_with_next_sentence": true
    },
    {
        "source_sentence": "何以故？",
        "from": "T14n0489_009:0726b01_2",
        "context_with_next_sentence": true
    },
    {
        "source_sentence": "不見有能與己等故。",
        "from": "T14n0489_009:0726b01_3",
        "context_with_next_sentence": true
    },
    {
        "source_sentence": "是為菩薩自無恐怖。",
        "from": "T14n0489_009:0726b01_4",
        "context_with_next_sentence": true
    },
    {
        "source_sentence": "「云何是菩薩不畏於他？",
        "from": "T14n0489_009:0726b02_5",
        "context_with_next_sentence": true
    },
    {
        "source_sentence": "如彼師子不畏於他一切邪惡呼叫之音，菩薩亦復如是，若與一切他宗外道論義之時，心無怯弱亦不卑下，是為菩薩不畏於他。",
        "from": "T14n0489_009:0726b02_6",
        "context_with_next_sentence": true
    },
    {
        "source_sentence": "「云何是菩薩直進不還？",
        "from": "T14n0489_009:0726b05_7",
        "context_with_next_sentence": true
    },
    {
        "source_sentence": "如彼師子直往不退，菩薩亦復如是，本性直進，不復退還邪異宗教，而復菩薩辯才無盡，是為菩薩直進不還。",
        "from": "T14n0489_009:0726b06_8",
        "context_with_next_sentence": true
    },
    {
        "source_sentence": "「云何是菩薩能師子吼？",
        "from": "T14n0489_009:0726b08_9",
        "context_with_next_sentence": true
    },
    {
        "source_sentence": "譬如師子震吼之時，一切麞鹿野干之類，而悉驚怖奔走十方，菩薩亦復如是，若作無我師子吼時，所有一切著我執者，邪異外道，而悉驚怖馳走十方，菩薩亦不嬈惱於彼，但為破於著我見者，震發無我師子吼故，亦復為餘有情作調伏故，是為菩薩能師子吼。",
        "from": "T14n0489_009:0726b09_10",
        "context_with_next_sentence": true
    },
    {
        "source_sentence": "「云何是菩薩無畏觀察？",
        "from": "T14n0489_009:0726b15_11",
        "context_with_next_sentence": true
    },
    {
        "source_sentence": "如彼師子作無畏相普遍觀視，菩薩亦復如是，志行清淨作無畏相普遍觀察，是為菩薩無畏觀察。",
        "from": "T14n0489_009:0726b15_12",
        "context_with_next_sentence": true
    },
    {
        "source_sentence": "「云何是菩薩常行林中？",
        "from": "T14n0489_009:0726b18_13",
        "context_with_next_sentence": true
    },
    {
        "source_sentence": "如彼師子本性樂行林野之中，菩薩亦復如是，自性寂靜遠離憒閙樂行林中，是為菩薩常行林中。",
        "from": "T14n0489_009:0726b18_14",
        "context_with_next_sentence": true
    },
    {
        "source_sentence": "「云何是菩薩樂居山巖？",
        "from": "T14n0489_009:0726b20_15",
        "context_with_next_sentence": true
    },
    {
        "source_sentence": "如彼師子樂居山巖，菩薩亦復如是，樂居智慧禪定山巖，是為菩薩樂居山巖。",
        "from": "T14n0489_009:0726b21_16",
        "context_with_next_sentence": true
    },
    {
        "source_sentence": "「云何是菩薩無所結縛？",
        "from": "T14n0489_009:0726b23_17",
        "context_with_next_sentence": true
    },
    {
        "source_sentence": "如彼師子無所結縛，菩薩亦復如是，去除一切煩惱重擔離諸結縛，是為菩薩無所結縛。",
        "from": "T14n0489_009:0726b23_18",
        "context_with_next_sentence": true
    },
    {
        "source_sentence": "「云何是菩薩自具力能摧伏他軍？",
        "from": "T14n0489_009:0726b25_19",
        "context_with_next_sentence": true
    },
    {
        "source_sentence": "如彼師子獨無伴侶能摧他眾，菩薩亦復如是，獨無伴侶坐道場時，以自力能摧伏魔軍，是為菩薩自具力能摧伏他軍。",
        "from": "T14n0489_009:0726b26_20",
        "context_with_next_sentence": true
    },
    {
        "source_sentence": "「云何是菩薩善作守護？",
        "from": "T14n0489_009:0726b29_21",
        "context_with_next_sentence": true
    },
    {
        "source_sentence": "如彼師子若或近於聚落而住，諸有麞鹿等類不損苗稼，菩薩亦復如是，所向國邑及諸方處，而彼一切邪異外道麞鹿等類，不損有情善法種子，是為菩薩善作守護。",
        "from": "T14n0489_009:0726b29_22",
        "context_with_next_sentence": true
    },
    {
        "source_sentence": "善男子！",
        "from": "T14n0489_009:0726c04_23",
        "context_with_next_sentence": true
    },
    {
        "source_sentence": "菩薩若修如是十種法者，即如師子。",
        "from": "T14n0489_009:0726c04_24",
        "context_with_next_sentence": true
    },
    {
        "source_sentence": "「又，善男子！",
        "from": "T14n0489_009:0726c05_25",
        "context_with_next_sentence": true
    },
    {
        "source_sentence": "菩薩若修十種法者，即能調伏。",
        "from": "T14n0489_009:0726c05_26",
        "context_with_next_sentence": true
    },
    {
        "source_sentence": "何等為十？",
        "from": "T14n0489_009:0726c06_27",
        "context_with_next_sentence": true
    },
    {
        "source_sentence": "一者、堅固菩提心；二者、修治菩提行；三者、守護諸根；四者、趣向正道；五者、能荷重擔；六者、為有情故不生懈退；七者、正命自活；八者、離諸諂曲；九者、不起誑惑；十者、身心正直，是為十法。",
        "from": "T14n0489_009:0726c06_28",
        "context_with_next_sentence": true
    },
    {
        "source_sentence": "善男子！",
        "from": "T14n0489_009:0726c10_29",
        "context_with_next_sentence": true
    },
    {
        "source_sentence": "菩薩若修如是十種法者，即能調伏。",
        "from": "T14n0489_009:0726c10_30",
        "context_with_next_sentence": true
    },
    {
        "source_sentence": "「又，善男子！",
        "from": "T14n0489_009:0726c11_31",
        "context_with_next_sentence": true
    },
    {
        "source_sentence": "菩薩若修十種法者，即能善乘。",
        "from": "T14n0489_009:0726c11_32",
        "context_with_next_sentence": true
    },
    {
        "source_sentence": "何等為十？",
        "from": "T14n0489_009:0726c12_33",
        "context_with_next_sentence": true
    },
    {
        "source_sentence": "一者、雖修定行而常觀空；二者、雖盡諸障而常修善行；三者、雖離諸起作而善順佛教無所違背；四者、平等了知一切諸法而解法界理；五者、能於世間自卑其身如旃陀羅謙下其意；六者、遠離憍慢常於他人起智者想；七者、以現量智了知佛法離諸疑惑；八者、雖知諸法差別得決定相；九者、自取正道不隨他教；十者、善順世間為世福田。",
        "from": "T14n0489_009:0726c12_34",
        "context_with_next_sentence": true
    },
    {
        "source_sentence": "善男子！",
        "from": "T14n0489_009:0726c20_35",
        "context_with_next_sentence": true
    },
    {
        "source_sentence": "菩薩若修如是十種法者，即能善乘。",
        "from": "T14n0489_009:0726c20_36",
        "context_with_next_sentence": true
    },
    {
        "source_sentence": "「又，善男子！",
        "from": "T14n0489_009:0726c21_37",
        "context_with_next_sentence": true
    },
    {
        "source_sentence": "菩薩若修十種法者，即如蓮華。",
        "from": "T14n0489_009:0726c21_38",
        "context_with_next_sentence": true
    },
    {
        "source_sentence": "何等為十？",
        "from": "T14n0489_009:0726c22_39",
        "context_with_next_sentence": true
    },
    {
        "source_sentence": "一者、離諸染污；二者、不與少惡而俱；三者、戒香充滿；四者、本體清淨；五者、面相熙怡；六者、柔軟不澁；七者、見者皆吉；八者、開敷具足；九者、成熟清淨；十者、生已有想。",
        "from": "T14n0489_009:0726c22_40",
        "context_with_next_sentence": true
    },
    {
        "source_sentence": "「善男子！",
        "from": "T14n0489_009:0726c26_41",
        "context_with_next_sentence": true
    },
    {
        "source_sentence": "云何是菩薩離諸染污？",
        "from": "T14n0489_009:0726c26_42",
        "context_with_next_sentence": true
    },
    {
        "source_sentence": "譬如蓮華出於水中而水不染。",
        "from": "T14n0489_009:0726c27_0",
        "context_with_next_sentence": true
    },
    {
        "source_sentence": "何以故？",
        "from": "T14n0489_009:0726c27_1",
        "context_with_next_sentence": true
    },
    {
        "source_sentence": "法爾如是故。",
        "from": "T14n0489_009:0726c27_2",
        "context_with_next_sentence": true
    },
    {
        "source_sentence": "菩薩亦復如是，雖處生死流中而不染著。",
        "from": "T14n0489_009:0726c28_3",
        "context_with_next_sentence": true
    },
    {
        "source_sentence": "何以故？",
        "from": "T14n0489_009:0726c29_4",
        "context_with_next_sentence": true
    },
    {
        "source_sentence": "由慧方便法爾如是故。",
        "from": "T14n0489_009:0726c29_5",
        "context_with_next_sentence": true
    },
    {
        "source_sentence": "菩薩以其善巧方便，處生死中不為生死過失所染，以方便慧所攝受故，是為菩薩離諸染污。",
        "from": "T14n0489_009:0726c29_6",
        "context_with_next_sentence": true
    },
    {
        "source_sentence": "「云何是菩薩不與少惡而俱？",
        "from": "T14n0489_009:0727a02_7",
        "context_with_next_sentence": true
    },
    {
        "source_sentence": "譬如蓮華而不停留水之微滴，菩薩亦復如是，不與少惡而俱，是為菩薩不與少惡而俱。",
        "from": "T14n0489_009:0727a03_8",
        "context_with_next_sentence": true
    },
    {
        "source_sentence": "「云何是菩薩戒香充滿？",
        "from": "T14n0489_009:0727a05_9",
        "context_with_next_sentence": true
    },
    {
        "source_sentence": "譬如蓮華生時隨處妙香廣布，菩薩亦復如是，所向國邑及諸方處，戒香芬馥廣布一切，是為菩薩戒香充滿。",
        "from": "T14n0489_009:0727a06_10",
        "context_with_next_sentence": true
    },
    {
        "source_sentence": "「云何是菩薩本體清淨？",
        "from": "T14n0489_009:0727a08_11",
        "context_with_next_sentence": true
    },
    {
        "source_sentence": "譬如蓮華生時，自然潔白清淨，隨其方所，婆羅門、剎帝利、一切人民共所稱讚，菩薩亦復如是，隨諸方邑所生之處潔白清淨。",
        "from": "T14n0489_009:0727a09_12",
        "context_with_next_sentence": true
    },
    {
        "source_sentence": "何以故？",
        "from": "T14n0489_009:0727a11_13",
        "context_with_next_sentence": true
    },
    {
        "source_sentence": "戒清淨故。",
        "from": "T14n0489_009:0727a12_14",
        "context_with_next_sentence": true
    },
    {
        "source_sentence": "一切天、龍、夜叉、乾闥婆、阿修羅、迦樓羅、緊那羅、摩睺羅伽、人、非人等咸共稱讚，諸佛菩薩之所攝受，是為菩薩本體清淨。",
        "from": "T14n0489_009:0727a12_15",
        "context_with_next_sentence": true
    },
    {
        "source_sentence": "「云何是菩薩面相熙怡？",
        "from": "T14n0489_009:0727a15_0",
        "context_with_next_sentence": true
    },
    {
        "source_sentence": "譬如蓮華當開敷時，令諸見者心意快然生適悅故，菩薩亦復如是，面相熙怡離諸顰蹙，諸根清淨見者歡喜，是為菩薩面相熙怡。",
        "from": "T14n0489_009:0727a15_1",
        "context_with_next_sentence": true
    },
    {
        "source_sentence": "「云何是菩薩柔軟不澁？",
        "from": "T14n0489_009:0727a18_2",
        "context_with_next_sentence": true
    },
    {
        "source_sentence": "譬如蓮華體性柔軟，菩薩亦復如是，自體清淨柔軟細妙，是為菩薩柔軟不澁。",
        "from": "T14n0489_009:0727a19_3",
        "context_with_next_sentence": true
    },
    {
        "source_sentence": "「云何是菩薩見者皆吉？",
        "from": "T14n0489_009:0727a20_4",
        "context_with_next_sentence": true
    },
    {
        "source_sentence": "譬如蓮華乃至夢中於須臾頃見亦善吉。",
        "from": "T14n0489_009:0727a21_5",
        "context_with_next_sentence": true
    },
    {
        "source_sentence": "何以故？",
        "from": "T14n0489_009:0727a22_6",
        "context_with_next_sentence": true
    },
    {
        "source_sentence": "一切義成故。",
        "from": "T14n0489_009:0727a22_7",
        "context_with_next_sentence": true
    },
    {
        "source_sentence": "菩薩亦復如是，若於一切分位之中，見者咸得最上吉祥，是為菩薩見者皆吉。",
        "from": "T14n0489_009:0727a22_8",
        "context_with_next_sentence": true
    },
    {
        "source_sentence": "「云何是菩薩開敷具足？",
        "from": "T14n0489_009:0727a24_9",
        "context_with_next_sentence": true
    },
    {
        "source_sentence": "譬如蓮華若開敷已即名具足，菩薩亦復如是，若慧覺華開敷之時，即名具足，是為菩薩開敷具足。",
        "from": "T14n0489_009:0727a25_10",
        "context_with_next_sentence": true
    },
    {
        "source_sentence": "「云何是成熟清淨？",
        "from": "T14n0489_009:0727a27_11",
        "context_with_next_sentence": true
    },
    {
        "source_sentence": "譬如蓮華若成熟已，眼所觀時眼根清淨，鼻所嗅時鼻根清淨，身覺觸時身根清淨，心歡喜時意根清淨。",
        "from": "T14n0489_009:0727a27_12",
        "context_with_next_sentence": true
    },
    {
        "source_sentence": "菩薩亦復如是，果成熟時慧光明相，一切有情，若眼見時眼根清淨，若耳聞時耳根清淨，菩薩戒功德香，若鼻嗅時鼻根清淨，身供養時身根清淨，思惟稱讚菩薩勝功德時意根清淨，是為菩薩成熟清淨。",
        "from": "T14n0489_009:0727b01_13",
        "context_with_next_sentence": true
    },
    {
        "source_sentence": "「云何是菩薩生已有想？",
        "from": "T14n0489_009:0727b05_14",
        "context_with_next_sentence": true
    },
    {
        "source_sentence": "譬如蓮華所生之時，若人、非人生已有想，菩薩亦復如是，當初生時佛及菩薩，并餘帝釋、梵王、護世天等，咸樂護持生已有想，是為菩薩生已有想。",
        "from": "T14n0489_009:0727b06_15",
        "context_with_next_sentence": true
    },
    {
        "source_sentence": "善男子！",
        "from": "T14n0489_009:0727b09_16",
        "context_with_next_sentence": true
    },
    {
        "source_sentence": "菩薩若修如是十種法者，即如蓮華。",
        "from": "T14n0489_009:0727b09_17",
        "context_with_next_sentence": true
    },
    {
        "source_sentence": "「又，善男子！",
        "from": "T14n0489_009:0727b10_18",
        "context_with_next_sentence": true
    },
    {
        "source_sentence": "菩薩若修十種法者，得廣大心。",
        "from": "T14n0489_009:0727b10_19",
        "context_with_next_sentence": true
    },
    {
        "source_sentence": "何等為十？",
        "from": "T14n0489_009:0727b11_20",
        "context_with_next_sentence": true
    },
    {
        "source_sentence": "一者、為令有情圓滿諸波羅蜜多故，起廣大心；二者、為令圓滿一切佛法故；三者、為令化度諸有情故；四者、安坐道場成就阿耨多羅三藐三菩提故；五者、成正覺已，為諸沙門婆羅門天人魔梵一切世間，轉妙法輪故；六者、為令有情作利樂事，周行無量無邊世界施設化行故；七者、謂以智慧之船渡諸有情，越生死岸故；八者、世間一切無依無救無歸無趣無親屬者，為作依歸親屬故；九者、為令顯示佛、大牛王、妙師子吼，游戲諸佛神通法門，如大龍王審諦瞻視，普遍觀察沙門、婆羅門、天人魔梵、一切世間，普令同獲佛功德故；十者、為令化度有情，具佛威德無麁澁行，無難行行，無劣弱行，無卑下行，故發廣大心。",
        "from": "T14n0489_009:0727b11_21",
        "context_with_next_sentence": true
    },
    {
        "source_sentence": "善男子！",
        "from": "T14n0489_009:0727b25_22",
        "context_with_next_sentence": true
    },
    {
        "source_sentence": "菩薩若修如是十種法者，即得廣大之心。",
        "from": "T14n0489_009:0727b25_23",
        "context_with_next_sentence": true
    },
    {
        "source_sentence": "「又，善男子！",
        "from": "T14n0489_009:0727b26_24",
        "context_with_next_sentence": true
    },
    {
        "source_sentence": "菩薩若修十種法者，得清淨心。",
        "from": "T14n0489_009:0727b27_0",
        "context_with_next_sentence": true
    },
    {
        "source_sentence": "何等為十？",
        "from": "T14n0489_009:0727b27_1",
        "context_with_next_sentence": true
    },
    {
        "source_sentence": "一者、深心具足，深心不動，深心安住，深心質直。",
        "from": "T14n0489_009:0727b27_2",
        "context_with_next_sentence": true
    },
    {
        "source_sentence": "二者、離不深固作意，不深固作意者，所謂發起聲聞之行，緣覺之行，及起諸小緣。",
        "from": "T14n0489_009:0727b29_0",
        "context_with_next_sentence": true
    },
    {
        "source_sentence": "三者、離諸垢染，諸垢染者謂煩惱垢。",
        "from": "T14n0489_009:0727c01_1",
        "context_with_next_sentence": true
    },
    {
        "source_sentence": "四者、離身過失，身過失者，謂離虛假諸威儀道。",
        "from": "T14n0489_009:0727c02_2",
        "context_with_next_sentence": true
    },
    {
        "source_sentence": "五者、離語過失，語過失者謂不如實開示正義。",
        "from": "T14n0489_009:0727c03_3",
        "context_with_next_sentence": true
    },
    {
        "source_sentence": "六者、離心過失，心過失者謂於身語心中復有所離，知身不和合故，常出少欲知足語故，心無求故。",
        "from": "T14n0489_009:0727c04_4",
        "context_with_next_sentence": true
    },
    {
        "source_sentence": "七者、知恩念報，受少恩惠尚不忘失況復廣多。",
        "from": "T14n0489_009:0727c07_5",
        "context_with_next_sentence": true
    },
    {
        "source_sentence": "八者、施恩於人，不現已德不譏彼短，乃至少恩亦不望報，歡喜教示稱讚彼德。",
        "from": "T14n0489_009:0727c08_6",
        "context_with_next_sentence": true
    },
    {
        "source_sentence": "九者、如說能行，而菩薩者不外發柔軟之語心生恚害，菩薩亦不外發稱讚之語內心思惟損惱方便，菩薩不外發愛語內固冤結，菩薩不外現善相內起惡意，菩薩不外現恭敬之相內起輕慢之心。",
        "from": "T14n0489_009:0727c09_7",
        "context_with_next_sentence": true
    },
    {
        "source_sentence": "菩薩無不真實亦無虛妄，復無慳嫉及無諂誑，不起鬪諍不破和合。",
        "from": "T14n0489_009:0727c14_8",
        "context_with_next_sentence": true
    },
    {
        "source_sentence": "何以故？",
        "from": "T14n0489_009:0727c15_9",
        "context_with_next_sentence": true
    },
    {
        "source_sentence": "菩薩於一切時，身起恭敬語宣實義，心念成辦一切善法。",
        "from": "T14n0489_009:0727c16_10",
        "context_with_next_sentence": true
    },
    {
        "source_sentence": "十者、於如來教中遠離毀謗，而菩薩者畢竟不於如來教中而生毀謗。",
        "from": "T14n0489_009:0727c17_11",
        "context_with_next_sentence": true
    },
    {
        "source_sentence": "何故菩薩於如來教中不毀謗邪？",
        "from": "T14n0489_009:0727c19_0",
        "context_with_next_sentence": true
    },
    {
        "source_sentence": "謂諸菩薩發阿耨多羅三藐三菩提心已，剃除鬚髮被袈裟衣，於如來教中清淨出家。",
        "from": "T14n0489_009:0727c19_1",
        "context_with_next_sentence": true
    },
    {
        "source_sentence": "不為王難故出家，不為賊難故出家，不為負債逼迫故出家，不為怖不活故出家，但以正信。",
        "from": "T14n0489_009:0727c21_2",
        "context_with_next_sentence": true
    },
    {
        "source_sentence": "求出家已尋求善法，近善知識親事恭敬，於其善知識所聽受正法，聽已修行，不起我慢貢高之心，由離慢故除顛倒執，無顛倒故得覺了正道，覺正道故得入法性，得入法性故決定當得阿耨多羅三藐三菩提，是故菩薩於如來教中不生毀謗。",
        "from": "T14n0489_009:0727c23_3",
        "context_with_next_sentence": true
    },
    {
        "source_sentence": "善男子！",
        "from": "T14n0489_009:0727c29_4",
        "context_with_next_sentence": true
    },
    {
        "source_sentence": "菩薩若修如是十種法者，得清淨心。",
        "from": "T14n0489_009:0727c29_5",
        "context_with_next_sentence": true
    },
    {
        "source_sentence": "「又，善男子！",
        "from": "T14n0489_009:0728a01_6",
        "context_with_next_sentence": true
    },
    {
        "source_sentence": "菩薩若修十種法者，即得深信無疑惑心。",
        "from": "T14n0489_009:0728a01_7",
        "context_with_next_sentence": true
    },
    {
        "source_sentence": "何等為十？",
        "from": "T14n0489_009:0728a02_8",
        "context_with_next_sentence": true
    },
    {
        "source_sentence": "一者、信如來身密；二者、信如來語密；三者、信如來意密；四者、信諸菩薩所行；五者、信如來出生；六者、信菩提法；七者、信如來唯說一乘；八者、信如來說種種教；九者、信如來深遠音聲；十者、信如來隨其所應化度有情。",
        "from": "T14n0489_009:0728a02_9",
        "context_with_next_sentence": true
    },
    {
        "source_sentence": "「善男子！",
        "from": "T14n0489_009:0728a07_10",
        "context_with_next_sentence": true
    },
    {
        "source_sentence": "云何是菩薩信如來身密？",
        "from": "T14n0489_009:0728a07_11",
        "context_with_next_sentence": true
    },
    {
        "source_sentence": "謂若菩薩起如是念：『我聞如來法身，寂靜身，無等身，無等等身，無限量身，不共身，金剛身，如是真實無有虛妄，我於是處信無疑惑。』",
        "from": "T14n0489_009:0728a08_12",
        "context_with_next_sentence": true
    },
    {
        "source_sentence": "是為菩薩信如來身密。",
        "from": "T14n0489_009:0728a11_13",
        "context_with_next_sentence": true
    },
    {
        "source_sentence": "「云何是菩薩信如來語密？",
        "from": "T14n0489_009:0728a11_14",
        "context_with_next_sentence": true
    },
    {
        "source_sentence": "菩薩作是念：『我聞如來語密，為諸有情現前授記，或為有情隱密授記，我知如來身無誤失語無卒暴。",
        "from": "T14n0489_009:0728a12_15",
        "context_with_next_sentence": true
    },
    {
        "source_sentence": "以是緣故，妄言過失無所從來。",
        "from": "T14n0489_009:0728a14_16",
        "context_with_next_sentence": true
    },
    {
        "source_sentence": "何以故？",
        "from": "T14n0489_009:0728a15_17",
        "context_with_next_sentence": true
    },
    {
        "source_sentence": "如來已斷諸過失故，離一切垢遠一切塵，息諸炎熾離諸煩惱，潔白自在清淨無染。",
        "from": "T14n0489_009:0728a15_18",
        "context_with_next_sentence": true
    },
    {
        "source_sentence": "若言如來身有過失語有卒暴諸過失者，無有是處，如是真實無有虛妄，我於是處信無疑惑。』",
        "from": "T14n0489_009:0728a17_19",
        "context_with_next_sentence": true
    },
    {
        "source_sentence": "是為菩薩信如來語密。",
        "from": "T14n0489_009:0728a19_20",
        "context_with_next_sentence": true
    },
    {
        "source_sentence": "「云何是菩薩信如來意密？",
        "from": "T14n0489_009:0728a20_21",
        "context_with_next_sentence": true
    },
    {
        "source_sentence": "菩薩作是念：『我聞如來意密者，如來諸有意樂悉與智慧心俱，依其心故，一切聲聞緣覺、一切菩薩及餘有情所不能知，唯除如來神力所加。",
        "from": "T14n0489_009:0728a20_22",
        "context_with_next_sentence": true
    },
    {
        "source_sentence": "何以故？",
        "from": "T14n0489_009:0728a23_23",
        "context_with_next_sentence": true
    },
    {
        "source_sentence": "如來智慧甚深無底不可伺察，過諸尋伺境界，無量廣大等虛空界，亦復超出世間一切度量境界，如是真實無有虛妄，我於是處信無疑惑。』",
        "from": "T14n0489_009:0728a24_0",
        "context_with_next_sentence": true
    },
    {
        "source_sentence": "是為菩薩信如來意密。",
        "from": "T14n0489_009:0728a27_1",
        "context_with_next_sentence": true
    },
    {
        "source_sentence": "「云何是菩薩信諸菩薩所行？",
        "from": "T14n0489_009:0728a27_2",
        "context_with_next_sentence": true
    },
    {
        "source_sentence": "菩薩作是念：『我聞諸菩薩為有情故，現前施作諸利益事，不生懈倦不起怖畏，荷負重擔，堅固志行，堅固精進，滿足諸波羅蜜多，次第成辦一切佛法。",
        "from": "T14n0489_009:0728a28_3",
        "context_with_next_sentence": true
    },
    {
        "source_sentence": "以無礙慧，無邊慧，無等慧，不共慧等，被堅固鎧，堅固精進，堅固誓願，不動誓願，不共誓願，所謂菩提因、菩提相、菩提緣等，如是次第圓滿廣大神通事業，如是真實無有虛妄，我於是處信無疑惑。』",
        "from": "T14n0489_009:0728b02_4",
        "context_with_next_sentence": true
    },
    {
        "source_sentence": "是為菩薩信諸菩薩所行。",
        "from": "T14n0489_009:0728b07_5",
        "context_with_next_sentence": true
    },
    {
        "source_sentence": "「云何是菩薩信如來出生？",
        "from": "T14n0489_009:0728b07_6",
        "context_with_next_sentence": true
    },
    {
        "source_sentence": "菩薩作是念：『我聞諸菩薩坐道場已，得無著無礙離障天眼智通、天耳智通、他心智通、宿住隨念智通、神境智通、漏盡智通，得如是等無著無礙離諸所緣三世同一相平等之智，能如實觀諸有情界，此類有情造身語意諸惡行業，毀謗賢聖起於邪見具邪見業，由此因緣，身壞命終，墮在惡趣受地獄報。",
        "from": "T14n0489_009:0728b08_7",
        "context_with_next_sentence": true
    },
    {
        "source_sentence": "又復見此一類有情造身語意諸善行業，不謗賢聖，起於正見具正見業，由此因緣，身壞命終，生於善趣受天勝報。』",
        "from": "T14n0489_009:0728b15_8",
        "context_with_next_sentence": true
    },
    {
        "source_sentence": "菩薩如是如實觀見諸有情界，如實能知善不善業。",
        "from": "T14n0489_009:0728b17_9",
        "context_with_next_sentence": true
    },
    {
        "source_sentence": "「菩薩又作是念：『如我往昔所修菩薩行時，發大誓願，如是諸行自覺了已，令諸有情而悉覺了。",
        "from": "T14n0489_009:0728b18_10",
        "context_with_next_sentence": true
    },
    {
        "source_sentence": "如是我當得願圓滿，我望亦足，如是真實無有虛妄，我於是處信無疑惑。』",
        "from": "T14n0489_009:0728b20_11",
        "context_with_next_sentence": true
    },
    {
        "source_sentence": "是為菩薩信如來出生。",
        "from": "T14n0489_009:0728b22_12",
        "context_with_next_sentence": true
    },
    {
        "source_sentence": "「云何是菩薩信菩提法？",
        "from": "T14n0489_009:0728b23_13",
        "context_with_next_sentence": true
    },
    {
        "source_sentence": "謂若菩薩於佛菩提而能覺了：『以自智力成正覺果，我於是處信無疑惑。』",
        "from": "T14n0489_009:0728b23_14",
        "context_with_next_sentence": true
    },
    {
        "source_sentence": "是為菩薩信菩提法。",
        "from": "T14n0489_009:0728b25_15",
        "context_with_next_sentence": true
    },
    {
        "source_sentence": "「云何是菩薩信如來唯說一乘之法？",
        "from": "T14n0489_009:0728b25_16",
        "context_with_next_sentence": true
    },
    {
        "source_sentence": "菩薩作是念：『我聞一乘法者謂如來乘，如是真實無有虛妄，誠實無異諦無不實。",
        "from": "T14n0489_009:0728b26_17",
        "context_with_next_sentence": true
    },
    {
        "source_sentence": "何以故。",
        "from": "T14n0489_009:0728b28_18",
        "context_with_next_sentence": true
    },
    {
        "source_sentence": "謂從如來之乘出生諸乘，譬如閻浮提內所有各各諸小洲渚，皆閻浮提之所攝屬，而悉依止於閻浮提，是故同名閻浮提數。",
        "from": "T14n0489_009:0728b28_19",
        "context_with_next_sentence": true
    },
    {
        "source_sentence": "如來之乘亦復如是，諸乘悉於如來乘攝，從如來乘之所出生，而悉依止於如來乘，是故一乘即如來乘，我於是處信無疑惑。』",
        "from": "T14n0489_009:0728c02_20",
        "context_with_next_sentence": true
    },
    {
        "source_sentence": "是為菩薩信如來唯說一乘之法。",
        "from": "T14n0489_009:0728c05_21",
        "context_with_next_sentence": true
    },
    {
        "source_sentence": "「云何是菩薩信如來說種種教？",
        "from": "T14n0489_009:0728c06_0",
        "context_with_next_sentence": true
    },
    {
        "source_sentence": "菩薩作是念：『我聞如來說種種教種種經典，如是真實無有虛妄。",
        "from": "T14n0489_009:0728c06_1",
        "context_with_next_sentence": true
    },
    {
        "source_sentence": "何以故？",
        "from": "T14n0489_009:0728c08_2",
        "context_with_next_sentence": true
    },
    {
        "source_sentence": "如來觀諸有情所應度者，隨彼信解為說法要，我於是處信無疑惑。』",
        "from": "T14n0489_009:0728c08_3",
        "context_with_next_sentence": true
    },
    {
        "source_sentence": "是為菩薩信如來說種種之教。",
        "from": "T14n0489_009:0728c09_4",
        "context_with_next_sentence": true
    },
    {
        "source_sentence": "「云何是菩薩信如來具深遠音聲？",
        "from": "T14n0489_009:0728c10_5",
        "context_with_next_sentence": true
    },
    {
        "source_sentence": "菩薩作是念：『我聞如來具足深遠清淨音聲，如是真實無有虛妄。",
        "from": "T14n0489_009:0728c11_6",
        "context_with_next_sentence": true
    },
    {
        "source_sentence": "何以故？",
        "from": "T14n0489_009:0728c12_7",
        "context_with_next_sentence": true
    },
    {
        "source_sentence": "彼諸天子以修少分善根力故，尚得清淨深妙音聲，況復如來無量無數百千劫中積修勝行？",
        "from": "T14n0489_009:0728c13_0",
        "context_with_next_sentence": true
    },
    {
        "source_sentence": "我於是處信無疑惑。』",
        "from": "T14n0489_009:0728c15_1",
        "context_with_next_sentence": true
    },
    {
        "source_sentence": "是為菩薩信如來深遠音聲。",
        "from": "T14n0489_009:0728c15_2",
        "context_with_next_sentence": true
    },
    {
        "source_sentence": "「云何是菩薩信如來隨其所應化度有情？",
        "from": "T14n0489_009:0728c16_3",
        "context_with_next_sentence": true
    },
    {
        "source_sentence": "菩薩作是念：『我聞如來隨有情心，如其有情所應信解，以種種方便而為化度，佛以一音斷諸疑惑，是諸有情根性成熟所應度者，皆謂如來為我說法而各解了，而佛如來無所分別，非無分別，如是真實無有虛妄，我於是處信無疑惑。』",
        "from": "T14n0489_009:0728c17_4",
        "context_with_next_sentence": true
    },
    {
        "source_sentence": "是為菩薩信如來隨其所應化度有情。",
        "from": "T14n0489_009:0728c22_5",
        "context_with_next_sentence": true
    },
    {
        "source_sentence": "善男子！",
        "from": "T14n0489_009:0728c23_6",
        "context_with_next_sentence": true
    },
    {
        "source_sentence": "菩薩若修如是十種法者，即得無疑惑心。",
        "from": "T14n0489_009:0728c23_7",
        "context_with_next_sentence": true
    },
    {
        "source_sentence": "佛說除蓋障菩薩所問經卷第九",
        "from": "T14n0489_009:0728c25_0",
        "context_with_next_sentence": false
    }
]