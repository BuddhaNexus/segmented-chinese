[
    {
        "source_sentence": "阿毘達磨集異門足論卷第四",
        "from": "T26n1536_004:0379c02_0",
        "context_with_next_sentence": true
    },
    {
        "source_sentence": "尊者舍利子說",
        "from": "T26n1536_004:0379c04_0",
        "context_with_next_sentence": true
    },
    {
        "source_sentence": "三藏法師玄奘奉　詔譯",
        "from": "T26n1536_004:0379c05_0",
        "context_with_next_sentence": true
    },
    {
        "source_sentence": "三法品第四之二",
        "from": "T26n1536_004:0379c06_0",
        "context_with_next_sentence": true
    },
    {
        "source_sentence": "電光喻心云何？",
        "from": "T26n1536_004:0379c07_0",
        "context_with_next_sentence": true
    },
    {
        "source_sentence": "答：如世尊說：苾芻當知，世有一類補特伽羅，居阿練若或居樹下或住空閑，精勤修習多修習故，證得如是寂靜心定，依是定心能永斷五順下分結得不還果，受上化生即住上界，得般涅槃不復還來生於欲界。",
        "from": "T26n1536_004:0379c07_1",
        "context_with_next_sentence": true
    },
    {
        "source_sentence": "如過夏分至秋初時，從大雲臺電光發已，暫現色像速還隱沒。",
        "from": "T26n1536_004:0379c12_2",
        "context_with_next_sentence": true
    },
    {
        "source_sentence": "如是一類補特伽羅，居阿練若乃至廣說，彼所得心名電光喻。",
        "from": "T26n1536_004:0379c13_3",
        "context_with_next_sentence": true
    },
    {
        "source_sentence": "問：何故彼心名電光喻？",
        "from": "T26n1536_004:0379c14_4",
        "context_with_next_sentence": true
    },
    {
        "source_sentence": "答：彼心意識證不還果，暫能照了速還隱沒，是故名曰電光喻心。",
        "from": "T26n1536_004:0379c15_5",
        "context_with_next_sentence": true
    },
    {
        "source_sentence": "金剛喻心云何？",
        "from": "T26n1536_004:0379c16_6",
        "context_with_next_sentence": true
    },
    {
        "source_sentence": "答：如世尊說：苾芻當知，世有一類補特伽羅，居阿練若或居樹下或住空閑，精勤修習多修習故，證得如是寂靜心定，依是定心能盡諸漏，證得無漏心慧解脫，於現法中以勝通慧自證覺受圓滿功德，謂自證知我生已盡、梵行已立、所作已辦、不受後有。",
        "from": "T26n1536_004:0379c17_7",
        "context_with_next_sentence": true
    },
    {
        "source_sentence": "譬如金剛，無有少物而不能斷或穿或破，所謂若鐵若牙若貝、若角若珠若玉石等。",
        "from": "T26n1536_004:0379c23_0",
        "context_with_next_sentence": true
    },
    {
        "source_sentence": "如是一類補特伽羅，居阿練若乃至廣說，彼所得心名金剛喻。",
        "from": "T26n1536_004:0379c24_1",
        "context_with_next_sentence": true
    },
    {
        "source_sentence": "問：何故彼心名金剛喻？",
        "from": "T26n1536_004:0379c26_2",
        "context_with_next_sentence": true
    },
    {
        "source_sentence": "答：彼心意識證無學果，無結縛等而不能壞，是故名曰金剛喻心。",
        "from": "T26n1536_004:0379c26_3",
        "context_with_next_sentence": true
    },
    {
        "source_sentence": "三補特伽羅者，一者覆慧補特伽羅；二者膝慧補特伽羅；三者廣慧補特伽羅。",
        "from": "T26n1536_004:0379c29_0",
        "context_with_next_sentence": true
    },
    {
        "source_sentence": "云何覆慧補特伽羅？",
        "from": "T26n1536_004:0380a01_1",
        "context_with_next_sentence": true
    },
    {
        "source_sentence": "答：如世尊說：苾芻當知，世有一類補特伽羅，為聽法故苾芻前坐，苾芻哀愍為說法要，開示初善中善後善，文義巧妙純一圓滿清白梵行，彼在法座，於所說法初中後分皆不能知；從座起已，於所說法初中後分亦不能了。",
        "from": "T26n1536_004:0380a02_2",
        "context_with_next_sentence": true
    },
    {
        "source_sentence": "所以者何？",
        "from": "T26n1536_004:0380a07_3",
        "context_with_next_sentence": true
    },
    {
        "source_sentence": "彼都無慧，猶如覆器亦如覆瓶，雖多溉水竟無受入。",
        "from": "T26n1536_004:0380a07_4",
        "context_with_next_sentence": true
    },
    {
        "source_sentence": "如是一類補特伽羅，為聽法故苾芻前坐，廣說乃至彼都無慧，是名覆慧補特伽羅。",
        "from": "T26n1536_004:0380a08_5",
        "context_with_next_sentence": true
    },
    {
        "source_sentence": "問：何故名覆慧補特伽羅？",
        "from": "T26n1536_004:0380a10_6",
        "context_with_next_sentence": true
    },
    {
        "source_sentence": "答：彼有是慧，在法座時，於所說法初中後分雖皆欲知，而無慧故皆不能知。",
        "from": "T26n1536_004:0380a11_7",
        "context_with_next_sentence": true
    },
    {
        "source_sentence": "彼有是慧，從座起已，於所說法初中後分雖皆欲了，而無慧故亦不能了，故名覆慧補特伽羅。",
        "from": "T26n1536_004:0380a12_8",
        "context_with_next_sentence": true
    },
    {
        "source_sentence": "云何膝慧補特伽羅？",
        "from": "T26n1536_004:0380a14_9",
        "context_with_next_sentence": true
    },
    {
        "source_sentence": "答：如世尊說：苾芻當知，世有一類補特伽羅，為聽法故苾芻前坐，苾芻哀愍為說法要，開示初善中善後善，文義巧妙純一圓滿清白梵行。",
        "from": "T26n1536_004:0380a15_10",
        "context_with_next_sentence": true
    },
    {
        "source_sentence": "彼在法座，於所說法初中後分雖皆能知，而從座起，於所說法初中後分皆不能了，先雖領受而後忘失。",
        "from": "T26n1536_004:0380a18_11",
        "context_with_next_sentence": true
    },
    {
        "source_sentence": "譬如有人得妙飲食置於膝上，以失念故，欻從座起皆悉墜落。",
        "from": "T26n1536_004:0380a20_12",
        "context_with_next_sentence": true
    },
    {
        "source_sentence": "如是一類補特伽羅，為聽法故苾芻前坐，廣說乃至而後忘失，是名膝慧補特伽羅。",
        "from": "T26n1536_004:0380a22_13",
        "context_with_next_sentence": true
    },
    {
        "source_sentence": "問：何故名膝慧補特伽羅？",
        "from": "T26n1536_004:0380a24_14",
        "context_with_next_sentence": true
    },
    {
        "source_sentence": "答：彼有是慧在法座時，於所說法初中後分，隨所欲知以有慧故雖皆能知；彼有是慧而從座起，於所說法初中後分雖皆欲了，而無慧故皆不能了。",
        "from": "T26n1536_004:0380a24_15",
        "context_with_next_sentence": true
    },
    {
        "source_sentence": "先雖領受而後忘失，故名膝慧補特伽羅。",
        "from": "T26n1536_004:0380a28_16",
        "context_with_next_sentence": true
    },
    {
        "source_sentence": "云何廣慧補特伽羅？",
        "from": "T26n1536_004:0380a29_17",
        "context_with_next_sentence": true
    },
    {
        "source_sentence": "答：如世尊說：苾芻當知，世有一類補特伽羅，為聽法故苾芻前坐，苾芻哀愍為說法要，開示初善中善後善，文義巧妙純一圓滿清白梵行。",
        "from": "T26n1536_004:0380a29_18",
        "context_with_next_sentence": true
    },
    {
        "source_sentence": "彼在法座，於所說法初中後分皆悉能知，從座起已於所說法初中後分亦悉能了，復能善知所說義趣。",
        "from": "T26n1536_004:0380b03_19",
        "context_with_next_sentence": true
    },
    {
        "source_sentence": "如剎帝利女、或婆羅門女、或長者女、或居士女，清水沐浴妙香塗身，梳剪髮爪瑩飾眉面，服鮮淨衣著諸纓絡，以環釧等而自莊嚴，唯少花鬘未冠其首。",
        "from": "T26n1536_004:0380b06_0",
        "context_with_next_sentence": true
    },
    {
        "source_sentence": "有諸尊者持妙花鬘，謂嗢鉢羅、瞻博迦等，隨其所好而授與之。",
        "from": "T26n1536_004:0380b09_1",
        "context_with_next_sentence": true
    },
    {
        "source_sentence": "諸女爾時歡喜踊躍，恭敬受取冠在頂上，深心愛翫終無遺失。",
        "from": "T26n1536_004:0380b10_2",
        "context_with_next_sentence": true
    },
    {
        "source_sentence": "如是一類補特伽羅，為聽法故苾芻前坐，乃至善知所說義趣，是名廣慧補特伽羅。",
        "from": "T26n1536_004:0380b12_3",
        "context_with_next_sentence": true
    },
    {
        "source_sentence": "問：何故名廣慧補特伽羅？",
        "from": "T26n1536_004:0380b14_4",
        "context_with_next_sentence": true
    },
    {
        "source_sentence": "答：彼有是慧，在法座時於所說法初中後分隨所欲知，以有慧故皆悉能知。",
        "from": "T26n1536_004:0380b14_5",
        "context_with_next_sentence": true
    },
    {
        "source_sentence": "彼有是慧從座起已於所說法初中後分隨所欲了，以有慧故亦悉能了，復能善知所說義趣，故名廣慧補特伽羅。",
        "from": "T26n1536_004:0380b16_6",
        "context_with_next_sentence": true
    },
    {
        "source_sentence": "如世尊說：「覆慧不聰明，　　雖數多聞法，　無智不能了，　　如灌覆瓶器。",
        "from": "T26n1536_004:0380b19_0",
        "context_with_next_sentence": true
    },
    {
        "source_sentence": "　膝慧勝於前，　　坐聽雖能了，　而起已皆忘，　　如遺膝上食。",
        "from": "T26n1536_004:0380b22_0",
        "context_with_next_sentence": true
    },
    {
        "source_sentence": "　廣慧最為勝，　　在法座若起，　於文義俱了，　　如女冠花鬘；　具持念辯才，　　樂修淨業染，　斷憍慢放逸，　　能捨諸惡趣。」",
        "from": "T26n1536_004:0380b24_0",
        "context_with_next_sentence": true
    },
    {
        "source_sentence": "三上座者，謂生年上座、世俗上座、法性上座。",
        "from": "T26n1536_004:0380b28_0",
        "context_with_next_sentence": true
    },
    {
        "source_sentence": "云何生年上座？",
        "from": "T26n1536_004:0380b29_0",
        "context_with_next_sentence": true
    },
    {
        "source_sentence": "答：諸有生年尊長耆舊，是謂生年上座。",
        "from": "T26n1536_004:0380b29_1",
        "context_with_next_sentence": true
    },
    {
        "source_sentence": "云何世俗上座？",
        "from": "T26n1536_004:0380c01_2",
        "context_with_next_sentence": true
    },
    {
        "source_sentence": "答：如有知法富貴長者共立制言：諸有知法、大財大位、大族大力、大眷屬大徒眾勝我等者，我等皆應推為上座，供養恭敬尊重讚歎。",
        "from": "T26n1536_004:0380c01_3",
        "context_with_next_sentence": true
    },
    {
        "source_sentence": "由此因緣，雖年二十或二十五，若能知法、得大財位大族大力、有大眷屬大徒眾者，皆應和合推為上座，供養恭敬尊重讚歎。",
        "from": "T26n1536_004:0380c04_4",
        "context_with_next_sentence": true
    },
    {
        "source_sentence": "如諸國土城邑王都，其有多聞妙解算數辯才書印，或隨一一工巧業處勝餘人者，皆共和合推為上座，供養恭敬尊重讚歎。",
        "from": "T26n1536_004:0380c07_5",
        "context_with_next_sentence": true
    },
    {
        "source_sentence": "如商侶中有多財者，眾人和合推為上座，供養恭敬尊重讚歎。",
        "from": "T26n1536_004:0380c10_6",
        "context_with_next_sentence": true
    },
    {
        "source_sentence": "如得為王或大臣等，眾人皆共供養恭敬尊重讚歎。",
        "from": "T26n1536_004:0380c11_7",
        "context_with_next_sentence": true
    },
    {
        "source_sentence": "如難陀王長髮王種欲興戰爭，召馬勝王剎帝利種，重賜財寶，令其示現種種技能。",
        "from": "T26n1536_004:0380c12_8",
        "context_with_next_sentence": true
    },
    {
        "source_sentence": "知彼勝已告大臣曰：「封主當知，吾欲敬禮剎帝利種馬勝王足。」",
        "from": "T26n1536_004:0380c14_9",
        "context_with_next_sentence": true
    },
    {
        "source_sentence": "大臣白言：「天不應禮剎帝利種馬勝王足。",
        "from": "T26n1536_004:0380c16_10",
        "context_with_next_sentence": true
    },
    {
        "source_sentence": "所以者何？",
        "from": "T26n1536_004:0380c17_11",
        "context_with_next_sentence": true
    },
    {
        "source_sentence": "彼是臣佐，君不應禮臣佐之足。」",
        "from": "T26n1536_004:0380c17_12",
        "context_with_next_sentence": true
    },
    {
        "source_sentence": "如是等事有無量種，今此意說長髮王種難陀王時世俗上座。",
        "from": "T26n1536_004:0380c18_0",
        "context_with_next_sentence": true
    },
    {
        "source_sentence": "云何法性上座？",
        "from": "T26n1536_004:0380c19_1",
        "context_with_next_sentence": true
    },
    {
        "source_sentence": "答：諸受具戒耆舊長宿是謂法性上座。",
        "from": "T26n1536_004:0380c19_2",
        "context_with_next_sentence": true
    },
    {
        "source_sentence": "有說此亦是生年上座。",
        "from": "T26n1536_004:0380c20_3",
        "context_with_next_sentence": true
    },
    {
        "source_sentence": "所以者何？",
        "from": "T26n1536_004:0380c21_4",
        "context_with_next_sentence": true
    },
    {
        "source_sentence": "佛說出家受具足戒名真生故。",
        "from": "T26n1536_004:0380c21_5",
        "context_with_next_sentence": true
    },
    {
        "source_sentence": "若有苾芻得阿羅漢，諸漏永盡、已作所作、已辦所辦、棄諸重擔逮得己利、盡諸有結正智解脫、心善自在，此中意說如是名為法性上座。",
        "from": "T26n1536_004:0380c22_6",
        "context_with_next_sentence": true
    },
    {
        "source_sentence": "如世尊說上座頌言：「心掉多綺語，　　染意亂思惟，　雖久隱園林，　　而非真上座；　具戒智正念，　　寂靜心解脫，　彼於法能觀，　　是名真上座。」",
        "from": "T26n1536_004:0380c25_7",
        "context_with_next_sentence": true
    },
    {
        "source_sentence": "三聚者，謂邪性定聚、正性定聚、不定聚。",
        "from": "T26n1536_004:0381a01_0",
        "context_with_next_sentence": true
    },
    {
        "source_sentence": "云何邪性定聚？",
        "from": "T26n1536_004:0381a01_1",
        "context_with_next_sentence": true
    },
    {
        "source_sentence": "答：五無間業。",
        "from": "T26n1536_004:0381a02_2",
        "context_with_next_sentence": true
    },
    {
        "source_sentence": "云何正性定聚？",
        "from": "T26n1536_004:0381a02_3",
        "context_with_next_sentence": true
    },
    {
        "source_sentence": "答：學無學法。",
        "from": "T26n1536_004:0381a02_4",
        "context_with_next_sentence": true
    },
    {
        "source_sentence": "云何不定聚？",
        "from": "T26n1536_004:0381a03_5",
        "context_with_next_sentence": true
    },
    {
        "source_sentence": "答：除五無間業，餘有漏法及無為。",
        "from": "T26n1536_004:0381a03_6",
        "context_with_next_sentence": true
    },
    {
        "source_sentence": "三舉罪事者，謂見舉罪事、聞舉罪事、疑舉罪事。",
        "from": "T26n1536_004:0381a05_0",
        "context_with_next_sentence": true
    },
    {
        "source_sentence": "見舉罪事者，云何見、云何舉罪、云何事而說見舉罪事耶？",
        "from": "T26n1536_004:0381a06_1",
        "context_with_next_sentence": true
    },
    {
        "source_sentence": "答：見謂見有苾芻故思斷生命、不與物而取、行非梵行婬欲法、正知而說虛誑語、故思出不淨、非時食、飲諸酒、自手掘地、壞生草木、歌舞作樂冠飾花鬘放逸縱蕩，是名為見舉罪。",
        "from": "T26n1536_004:0381a07_2",
        "context_with_next_sentence": true
    },
    {
        "source_sentence": "謂五種舉罪：一者覺察舉罪；二者憶念舉罪；三者應告羯磨舉罪；四者布灑他時安立舉罪；五者於恣舉時安立舉罪。",
        "from": "T26n1536_004:0381a11_3",
        "context_with_next_sentence": true
    },
    {
        "source_sentence": "云何覺察舉罪？",
        "from": "T26n1536_004:0381a14_0",
        "context_with_next_sentence": true
    },
    {
        "source_sentence": "答：謂有覺察。",
        "from": "T26n1536_004:0381a14_1",
        "context_with_next_sentence": true
    },
    {
        "source_sentence": "他苾芻言：「具壽已犯如是如是罪，應發露勿覆藏，發露則安隱、不發露罪益深。」",
        "from": "T26n1536_004:0381a14_2",
        "context_with_next_sentence": true
    },
    {
        "source_sentence": "是名覺察舉罪。",
        "from": "T26n1536_004:0381a16_3",
        "context_with_next_sentence": true
    },
    {
        "source_sentence": "云何憶念舉罪？",
        "from": "T26n1536_004:0381a16_4",
        "context_with_next_sentence": true
    },
    {
        "source_sentence": "答：謂有教他令自憶念，告言：「具壽！",
        "from": "T26n1536_004:0381a17_5",
        "context_with_next_sentence": true
    },
    {
        "source_sentence": "汝已曾犯如是如是罪，應發露勿覆藏，發露則安隱、不發露罪益深。」",
        "from": "T26n1536_004:0381a17_6",
        "context_with_next_sentence": true
    },
    {
        "source_sentence": "是名憶念舉罪。",
        "from": "T26n1536_004:0381a19_7",
        "context_with_next_sentence": true
    },
    {
        "source_sentence": "云何應告羯磨舉罪？",
        "from": "T26n1536_004:0381a19_8",
        "context_with_next_sentence": true
    },
    {
        "source_sentence": "答：謂應告言：「具壽不應不令我覺，默然從此住處出去，我於具壽欲有少言。」",
        "from": "T26n1536_004:0381a20_9",
        "context_with_next_sentence": true
    },
    {
        "source_sentence": "是名應告羯磨舉罪。",
        "from": "T26n1536_004:0381a21_10",
        "context_with_next_sentence": true
    },
    {
        "source_sentence": "云何布灑他時安立舉罪？",
        "from": "T26n1536_004:0381a22_11",
        "context_with_next_sentence": true
    },
    {
        "source_sentence": "答：謂布灑他時所差舉者，作如是言：「此苾芻眾和合共坐作布灑他，我某苾芻為布灑他之所差舉。」",
        "from": "T26n1536_004:0381a23_0",
        "context_with_next_sentence": true
    },
    {
        "source_sentence": "是名布灑他時安立舉罪。",
        "from": "T26n1536_004:0381a25_1",
        "context_with_next_sentence": true
    },
    {
        "source_sentence": "云何於恣舉時安立舉罪？",
        "from": "T26n1536_004:0381a25_2",
        "context_with_next_sentence": true
    },
    {
        "source_sentence": "答：謂恣舉時所差舉者作如是言：「此苾芻眾和合共坐作恣舉事，我某苾芻為恣舉眾之所差舉。」",
        "from": "T26n1536_004:0381a26_3",
        "context_with_next_sentence": true
    },
    {
        "source_sentence": "是名於恣舉時安立舉罪。",
        "from": "T26n1536_004:0381a28_4",
        "context_with_next_sentence": true
    },
    {
        "source_sentence": "是名舉罪，事謂即前所見犯事是名為事，如是合名見舉罪事。",
        "from": "T26n1536_004:0381a29_5",
        "context_with_next_sentence": true
    },
    {
        "source_sentence": "聞舉罪事者，云何聞、云何舉罪、云何事而說聞舉罪事耶？",
        "from": "T26n1536_004:0381b01_6",
        "context_with_next_sentence": true
    },
    {
        "source_sentence": "答：聞謂聞有苾芻故思斷生命、不與物而取、行非梵行婬欲法、正知而說虛誑語、故思出不淨、非時食、飲諸酒、自手掘地、壞生草木、歌舞作樂冠飾花鬘放逸縱蕩，是名為聞舉罪。",
        "from": "T26n1536_004:0381b02_7",
        "context_with_next_sentence": true
    },
    {
        "source_sentence": "謂五種舉罪如前說是名舉罪，事謂即前所聞犯事是名為事，如是合名聞舉罪事。",
        "from": "T26n1536_004:0381b06_8",
        "context_with_next_sentence": true
    },
    {
        "source_sentence": "疑舉罪事者，云何疑、云何舉罪、云何事而說疑舉罪事耶？",
        "from": "T26n1536_004:0381b08_9",
        "context_with_next_sentence": true
    },
    {
        "source_sentence": "答：疑謂五緣而生於疑：一由色故；二由聲故；三由香故；四由味故；五由觸故。",
        "from": "T26n1536_004:0381b10_10",
        "context_with_next_sentence": true
    },
    {
        "source_sentence": "由色故者，謂見苾芻，非時入聚落、非時出聚落、或與女人入出叢林、或親狎外道、或親狎扇搋半擇迦、或親狎苾芻尼、或親狎婬女、或親狎小男、或親狎大女、或親狎寡婦。",
        "from": "T26n1536_004:0381b11_11",
        "context_with_next_sentence": true
    },
    {
        "source_sentence": "見如是等可疑事已，便生疑念：「觀此具壽現行如是不清淨非沙門非隨順行，如是具壽定應已犯非梵行法。」",
        "from": "T26n1536_004:0381b15_12",
        "context_with_next_sentence": true
    },
    {
        "source_sentence": "是名由色而生於疑。",
        "from": "T26n1536_004:0381b18_13",
        "context_with_next_sentence": true
    },
    {
        "source_sentence": "由聲故者，謂聞苾芻非時入聚落、非時出聚落、或聞與女人入出叢林、或聞親狎外道、親狎扇搋半擇迦、親狎苾芻尼、親狎婬女、親狎小男、親狎大女、親狎寡婦。",
        "from": "T26n1536_004:0381b18_14",
        "context_with_next_sentence": true
    },
    {
        "source_sentence": "聞如是等可疑事已便生疑念：「聞此具壽現行如是不清淨非沙門非隨順行，如是具壽定應已犯非梵行法。」",
        "from": "T26n1536_004:0381b22_15",
        "context_with_next_sentence": true
    },
    {
        "source_sentence": "是名由聲而生於疑。",
        "from": "T26n1536_004:0381b24_16",
        "context_with_next_sentence": true
    },
    {
        "source_sentence": "由香故者，如有苾芻，或為澡手、或為洗面、或為飲水，或隨一緣入餘苾芻所住之處嗅雜染香，謂女人香、或酒肉香、或塗薰香，或餘隨一婬泆之香，嗅是香已便生疑念：「今此具壽所住之處既有如是不清淨非沙門非隨順香，定應已犯非梵行法。」",
        "from": "T26n1536_004:0381b25_17",
        "context_with_next_sentence": true
    },
    {
        "source_sentence": "是名由香而生於疑。",
        "from": "T26n1536_004:0381c01_18",
        "context_with_next_sentence": true
    },
    {
        "source_sentence": "由味故者，如有苾芻，或為澡手、或為洗面、或為飲水，或隨一緣入餘苾芻所住之處，見彼苾芻口中含嚼雜染諸味，謂耽餔羅龍腦荳宼，或餘隨一淫泆之味。",
        "from": "T26n1536_004:0381c02_19",
        "context_with_next_sentence": true
    },
    {
        "source_sentence": "見彼苾芻嘗是味已，便生疑念：「今此具壽舌嘗如是不清淨非沙門非隨順味，定應已犯非梵行法。」",
        "from": "T26n1536_004:0381c05_20",
        "context_with_next_sentence": true
    },
    {
        "source_sentence": "是名由味而生於疑。",
        "from": "T26n1536_004:0381c07_21",
        "context_with_next_sentence": true
    },
    {
        "source_sentence": "由觸故者，如有苾芻，或為澡手、或為洗面、或為飲水，或隨一緣入餘苾芻所住之處，見彼苾芻所止床座，寶香挍飾細軟雜綵，錦繡綾羅以為敷具，於床兩頭俱置丹枕，迦陵伽褐而覆其上，於彼住處復見女人，端正少年或坐或臥。",
        "from": "T26n1536_004:0381c08_22",
        "context_with_next_sentence": true
    },
    {
        "source_sentence": "見是事已便生疑念：「今此具壽身觸如是不清淨非沙門非隨順觸，定應已犯非梵行法。」",
        "from": "T26n1536_004:0381c13_23",
        "context_with_next_sentence": true
    },
    {
        "source_sentence": "是名由觸而生於疑。",
        "from": "T26n1536_004:0381c15_24",
        "context_with_next_sentence": true
    },
    {
        "source_sentence": "是名為疑舉罪，謂五種舉罪如前說。",
        "from": "T26n1536_004:0381c16_25",
        "context_with_next_sentence": true
    },
    {
        "source_sentence": "是名舉罪事，謂即前所疑犯事是名為事。",
        "from": "T26n1536_004:0381c16_26",
        "context_with_next_sentence": true
    },
    {
        "source_sentence": "如是合名疑舉罪事。",
        "from": "T26n1536_004:0381c17_27",
        "context_with_next_sentence": true
    },
    {
        "source_sentence": "三不護者，謂諸如來三業無失，可有隱藏恐他覺知，故名不護。",
        "from": "T26n1536_004:0381c19_0",
        "context_with_next_sentence": true
    },
    {
        "source_sentence": "何等為三？",
        "from": "T26n1536_004:0381c20_1",
        "context_with_next_sentence": true
    },
    {
        "source_sentence": "一者如來所有身業清淨現行，無不清淨現行身業恐他覺知須有藏護。",
        "from": "T26n1536_004:0381c20_2",
        "context_with_next_sentence": true
    },
    {
        "source_sentence": "二者如來所有語業清淨現行，無不清淨現行語業恐他覺知須有藏護。",
        "from": "T26n1536_004:0381c22_3",
        "context_with_next_sentence": true
    },
    {
        "source_sentence": "三者如來所有意業清淨現行，無不清淨現行意業恐他覺知須有藏護。",
        "from": "T26n1536_004:0381c23_4",
        "context_with_next_sentence": true
    },
    {
        "source_sentence": "云何如來所有身業清淨現行？",
        "from": "T26n1536_004:0381c25_5",
        "context_with_next_sentence": true
    },
    {
        "source_sentence": "答：身業清淨現行者，謂離斷生命、離不與取、離欲邪行。",
        "from": "T26n1536_004:0381c26_6",
        "context_with_next_sentence": true
    },
    {
        "source_sentence": "復次離斷生命、離不與取、離非梵行。",
        "from": "T26n1536_004:0381c27_7",
        "context_with_next_sentence": true
    },
    {
        "source_sentence": "復次所有學身業清淨現行、所有無學身業清淨現行、所有善非學非無學身業清淨現行，總名身業清淨現行。",
        "from": "T26n1536_004:0381c28_8",
        "context_with_next_sentence": true
    },
    {
        "source_sentence": "於此義中，意說如來所有無學身業清淨現行，及所有善非學非無學身業清淨現行。",
        "from": "T26n1536_004:0382a01_9",
        "context_with_next_sentence": true
    },
    {
        "source_sentence": "如來具足圓滿成就如是身業清淨現行，故說如來所有身業清淨現行。",
        "from": "T26n1536_004:0382a03_10",
        "context_with_next_sentence": true
    },
    {
        "source_sentence": "云何如來無不清淨現行身業？",
        "from": "T26n1536_004:0382a05_11",
        "context_with_next_sentence": true
    },
    {
        "source_sentence": "答：不清淨現行身業者，謂斷生命、不與取、欲邪行。",
        "from": "T26n1536_004:0382a06_12",
        "context_with_next_sentence": true
    },
    {
        "source_sentence": "復次斷生命、不與取、非梵行。",
        "from": "T26n1536_004:0382a07_13",
        "context_with_next_sentence": true
    },
    {
        "source_sentence": "復次所有不善身業、所有非理所引身業、所有身業能障礙定，總名不清淨現行身業。",
        "from": "T26n1536_004:0382a08_0",
        "context_with_next_sentence": true
    },
    {
        "source_sentence": "如來於此不清淨現行身業，已斷已遍知，如斷草根多羅樹頭，令永於後成不生法。",
        "from": "T26n1536_004:0382a09_1",
        "context_with_next_sentence": true
    },
    {
        "source_sentence": "由此如來無可隱匿覆蔽藏護，勿他見我此穢身業，故說如來無不清淨現行身業。",
        "from": "T26n1536_004:0382a11_2",
        "context_with_next_sentence": true
    },
    {
        "source_sentence": "云何如來所有語業清淨現行？",
        "from": "T26n1536_004:0382a13_3",
        "context_with_next_sentence": true
    },
    {
        "source_sentence": "答：語業清淨現行者，謂離虛誑語、離離間語、離麁惡語、離雜穢語。",
        "from": "T26n1536_004:0382a14_4",
        "context_with_next_sentence": true
    },
    {
        "source_sentence": "復次所有學語業清淨現行、所有無學語業清淨現行、所有善非學非無學語業清淨現行，總名語業清淨現行。",
        "from": "T26n1536_004:0382a15_5",
        "context_with_next_sentence": true
    },
    {
        "source_sentence": "於此義中，意說如來所有無學語業清淨現行，及所有善非學非無學語業清淨現行。",
        "from": "T26n1536_004:0382a18_6",
        "context_with_next_sentence": true
    },
    {
        "source_sentence": "如來具足圓滿成就如是語業清淨現行，故說如來所有語業清淨現行。",
        "from": "T26n1536_004:0382a20_7",
        "context_with_next_sentence": true
    },
    {
        "source_sentence": "云何如來無不清淨現行語業？",
        "from": "T26n1536_004:0382a22_0",
        "context_with_next_sentence": true
    },
    {
        "source_sentence": "答：不清淨現行語業者，謂虛誑語、離間語、麁惡語、雜穢語。",
        "from": "T26n1536_004:0382a22_1",
        "context_with_next_sentence": true
    },
    {
        "source_sentence": "復次所有不善語業、所有非理所引語業、所有語業能障礙定，總名不清淨現行語業。",
        "from": "T26n1536_004:0382a24_0",
        "context_with_next_sentence": true
    },
    {
        "source_sentence": "如來於此不清淨現行語業，已斷已遍知，如斷草根多羅樹頭，令永於後成不生法。",
        "from": "T26n1536_004:0382a25_1",
        "context_with_next_sentence": true
    },
    {
        "source_sentence": "由此如來無可隱匿覆蔽藏護，勿他見我此穢語業，故說如來無不清淨現行語業。",
        "from": "T26n1536_004:0382a27_2",
        "context_with_next_sentence": true
    },
    {
        "source_sentence": "云何如來所有意業清淨現行？",
        "from": "T26n1536_004:0382a29_3",
        "context_with_next_sentence": true
    },
    {
        "source_sentence": "答意業清淨現行者，謂無貪、無瞋、正見。",
        "from": "T26n1536_004:0382b01_4",
        "context_with_next_sentence": true
    },
    {
        "source_sentence": "復次所有學意業清淨現行、所有無學意業清淨現行、所有善非學非無學意業清淨現行，總名意業清淨現行。",
        "from": "T26n1536_004:0382b02_5",
        "context_with_next_sentence": true
    },
    {
        "source_sentence": "於此義中，意說如來所有無學意業清淨現行，及所有善非學非無學意業清淨現行。",
        "from": "T26n1536_004:0382b04_6",
        "context_with_next_sentence": true
    },
    {
        "source_sentence": "如來具足圓滿成就如是意業清淨現行，故說如來所有意業清淨現行。",
        "from": "T26n1536_004:0382b06_7",
        "context_with_next_sentence": true
    },
    {
        "source_sentence": "云何如來無不清淨現行意業？",
        "from": "T26n1536_004:0382b08_8",
        "context_with_next_sentence": true
    },
    {
        "source_sentence": "答：不清淨現行意業者，謂貪、瞋、邪見。",
        "from": "T26n1536_004:0382b09_9",
        "context_with_next_sentence": true
    },
    {
        "source_sentence": "復次所有不善意業、所有非理所引意業、所有意業能障礙定，總名不清淨現行意業。",
        "from": "T26n1536_004:0382b09_10",
        "context_with_next_sentence": true
    },
    {
        "source_sentence": "如來於此不清淨現行意業，已斷已遍知，如斷草根多羅樹頭，令永於後成不生法。",
        "from": "T26n1536_004:0382b11_11",
        "context_with_next_sentence": true
    },
    {
        "source_sentence": "由此如來無可隱匿覆蔽藏護，勿他見我此穢意業，故說如來無不清淨現行意業。",
        "from": "T26n1536_004:0382b13_12",
        "context_with_next_sentence": true
    },
    {
        "source_sentence": "第三嗢柁南曰：　三三法有九，　　謂三愛漏求，　及有黑闇身，　　怖受苦慢類。",
        "from": "T26n1536_004:0382b16_0",
        "context_with_next_sentence": true
    },
    {
        "source_sentence": "有三愛、三漏、三求、三有、三黑闇身、三怖、三受、三苦性、三慢類。",
        "from": "T26n1536_004:0382b19_0",
        "context_with_next_sentence": true
    },
    {
        "source_sentence": "三愛者，一、欲愛；二、色愛；三、無色愛。",
        "from": "T26n1536_004:0382b21_0",
        "context_with_next_sentence": true
    },
    {
        "source_sentence": "欲愛云何？",
        "from": "T26n1536_004:0382b21_1",
        "context_with_next_sentence": true
    },
    {
        "source_sentence": "答：於諸欲中諸貪等貪，執藏防護耽著愛染，是謂欲愛。",
        "from": "T26n1536_004:0382b22_2",
        "context_with_next_sentence": true
    },
    {
        "source_sentence": "復次於欲界繫十八界十二處五蘊諸法中諸貪等貪，執藏防護耽著愛染，是謂欲愛。",
        "from": "T26n1536_004:0382b23_3",
        "context_with_next_sentence": true
    },
    {
        "source_sentence": "復次下從無間大地獄、上至他化自在天，於此所攝色受想行識諸法中諸貪等貪，執藏防護耽著愛染，是謂欲愛。",
        "from": "T26n1536_004:0382b25_4",
        "context_with_next_sentence": true
    },
    {
        "source_sentence": "色愛云何？",
        "from": "T26n1536_004:0382b27_5",
        "context_with_next_sentence": true
    },
    {
        "source_sentence": "答：於諸色中諸貪等貪，執藏防護耽著愛染，是謂色愛。",
        "from": "T26n1536_004:0382b28_6",
        "context_with_next_sentence": true
    },
    {
        "source_sentence": "復次於色界繫十四界十處五蘊諸法中諸貪等貪，執藏防護耽著愛染，是謂色愛。",
        "from": "T26n1536_004:0382b29_7",
        "context_with_next_sentence": true
    },
    {
        "source_sentence": "復次下從梵眾天、上至色究竟天，於此所攝色受想行識諸法中諸貪等貪，執藏防護耽著愛染，是謂色愛。",
        "from": "T26n1536_004:0382c02_8",
        "context_with_next_sentence": true
    },
    {
        "source_sentence": "無色愛云何？",
        "from": "T26n1536_004:0382c04_9",
        "context_with_next_sentence": true
    },
    {
        "source_sentence": "答：於無色中諸貪等貪，執藏防護耽著愛染，是謂無色愛。",
        "from": "T26n1536_004:0382c04_10",
        "context_with_next_sentence": true
    },
    {
        "source_sentence": "復次於無色界繫三界二處四蘊諸法中諸貪等貪，執藏防護耽著愛染，是謂無色愛。",
        "from": "T26n1536_004:0382c06_11",
        "context_with_next_sentence": true
    },
    {
        "source_sentence": "復次如欲色界決定處所上下差別不相雜亂，無色界中無如是事。",
        "from": "T26n1536_004:0382c08_12",
        "context_with_next_sentence": true
    },
    {
        "source_sentence": "然可依定、依生勝劣說有下上，謂下從空無邊處天、上至非想非非想處天，於此所攝受想行識諸法中諸貪等貪，執藏防護耽著愛染，是謂無色愛。",
        "from": "T26n1536_004:0382c09_13",
        "context_with_next_sentence": true
    },
    {
        "source_sentence": "如世尊說：「有愛諸士夫，　　長世數流轉，　數受胎藏苦，　　往還諸有中。",
        "from": "T26n1536_004:0382c13_0",
        "context_with_next_sentence": true
    },
    {
        "source_sentence": "　斷愛諸有情，　　瀑流已斷故，　無愛潤生故，　　不流轉後有。」",
        "from": "T26n1536_004:0382c16_0",
        "context_with_next_sentence": true
    },
    {
        "source_sentence": "復有三愛，一、欲愛；二、有愛；三、無有愛。",
        "from": "T26n1536_004:0382c18_0",
        "context_with_next_sentence": true
    },
    {
        "source_sentence": "欲愛云何？",
        "from": "T26n1536_004:0382c18_1",
        "context_with_next_sentence": true
    },
    {
        "source_sentence": "答：於諸欲中諸貪等貪，執藏防護耽著愛染，是謂欲愛。",
        "from": "T26n1536_004:0382c19_2",
        "context_with_next_sentence": true
    },
    {
        "source_sentence": "有愛云何？",
        "from": "T26n1536_004:0382c20_3",
        "context_with_next_sentence": true
    },
    {
        "source_sentence": "答：色、無色界諸貪等貪，執藏防護耽著愛染，是謂有愛。",
        "from": "T26n1536_004:0382c20_4",
        "context_with_next_sentence": true
    },
    {
        "source_sentence": "無有愛云何？",
        "from": "T26n1536_004:0382c21_5",
        "context_with_next_sentence": true
    },
    {
        "source_sentence": "答：欣無有者，於無有中諸貪等貪，執藏防護耽著愛染，是謂無有愛。",
        "from": "T26n1536_004:0382c22_6",
        "context_with_next_sentence": true
    },
    {
        "source_sentence": "此復如何？",
        "from": "T26n1536_004:0382c23_7",
        "context_with_next_sentence": true
    },
    {
        "source_sentence": "如有一類怖畏所逼、怖畏所惱、憂苦所逼、憂苦所惱，苦受觸故，作是念言：「云何當令我身死後斷壞無有，永絕眾病，豈不樂哉。」",
        "from": "T26n1536_004:0382c23_8",
        "context_with_next_sentence": true
    },
    {
        "source_sentence": "彼欣無有，於無有中諸貪等貪，執藏防護耽著愛染，是謂無有愛。",
        "from": "T26n1536_004:0382c26_9",
        "context_with_next_sentence": true
    },
    {
        "source_sentence": "如世尊說：「愛所執有情，　　心貪有無有，　魔軛所軛故，　　身常不安樂。",
        "from": "T26n1536_004:0382c28_10",
        "context_with_next_sentence": true
    },
    {
        "source_sentence": "　流轉諸有中，　　生已歸老死，　如犢子愛乳，　　隨母嘗不離。」",
        "from": "T26n1536_004:0383a02_0",
        "context_with_next_sentence": true
    },
    {
        "source_sentence": "三漏者，一、欲漏；二、有漏；三、無明漏。",
        "from": "T26n1536_004:0383a04_0",
        "context_with_next_sentence": true
    },
    {
        "source_sentence": "欲漏云何？",
        "from": "T26n1536_004:0383a04_1",
        "context_with_next_sentence": true
    },
    {
        "source_sentence": "答：除欲界繫無明，諸餘欲界繫結縛隨眠隨煩惱纏，是謂欲漏。",
        "from": "T26n1536_004:0383a05_2",
        "context_with_next_sentence": true
    },
    {
        "source_sentence": "有漏云何？",
        "from": "T26n1536_004:0383a06_3",
        "context_with_next_sentence": true
    },
    {
        "source_sentence": "答：除色、無色界繫無明，諸餘色無色界繫結縛隨眠隨煩惱纏，是謂有漏。",
        "from": "T26n1536_004:0383a06_4",
        "context_with_next_sentence": true
    },
    {
        "source_sentence": "無明漏云何？",
        "from": "T26n1536_004:0383a08_5",
        "context_with_next_sentence": true
    },
    {
        "source_sentence": "答：三界無智，是謂無明漏。",
        "from": "T26n1536_004:0383a08_6",
        "context_with_next_sentence": true
    },
    {
        "source_sentence": "如世尊說：「若苾芻已斷，　　欲有無明漏，　諸漏永盡故，　　無影般涅槃。」",
        "from": "T26n1536_004:0383a09_7",
        "context_with_next_sentence": true
    },
    {
        "source_sentence": "三求者，一、欲求；二、有求；三、梵行求。",
        "from": "T26n1536_004:0383a12_0",
        "context_with_next_sentence": true
    },
    {
        "source_sentence": "欲求云何？",
        "from": "T26n1536_004:0383a12_1",
        "context_with_next_sentence": true
    },
    {
        "source_sentence": "答：住欲有者，於欲界法未得，為得諸求，隨求、平等隨求、悕求欣求、思求勤求，是謂欲求。",
        "from": "T26n1536_004:0383a13_2",
        "context_with_next_sentence": true
    },
    {
        "source_sentence": "有求云何？",
        "from": "T26n1536_004:0383a15_3",
        "context_with_next_sentence": true
    },
    {
        "source_sentence": "答：住色無色有者，於色無色界法未得，為得諸求乃至勤求，是謂有求。",
        "from": "T26n1536_004:0383a15_4",
        "context_with_next_sentence": true
    },
    {
        "source_sentence": "梵行求云何？",
        "from": "T26n1536_004:0383a16_5",
        "context_with_next_sentence": true
    },
    {
        "source_sentence": "答：離二交會說名梵行，八支聖道亦名梵行。",
        "from": "T26n1536_004:0383a17_6",
        "context_with_next_sentence": true
    },
    {
        "source_sentence": "於此義中，意說八支聖道梵行。",
        "from": "T26n1536_004:0383a18_7",
        "context_with_next_sentence": true
    },
    {
        "source_sentence": "諸有於此八支聖道未得，為得諸求乃至勤求，是謂梵行求。",
        "from": "T26n1536_004:0383a18_8",
        "context_with_next_sentence": true
    },
    {
        "source_sentence": "復次欲求者，非求死後當生諸有，然於現在可意色聲香味觸衣服飲食臥具病緣醫藥諸資生具未得，為得諸求乃至勤求，是名欲求。",
        "from": "T26n1536_004:0383a20_9",
        "context_with_next_sentence": true
    },
    {
        "source_sentence": "有求者，有謂五取蘊。",
        "from": "T26n1536_004:0383a23_10",
        "context_with_next_sentence": true
    },
    {
        "source_sentence": "何等為五？",
        "from": "T26n1536_004:0383a23_11",
        "context_with_next_sentence": true
    },
    {
        "source_sentence": "謂色取蘊、受取蘊、想取蘊、行取蘊、識取蘊。",
        "from": "T26n1536_004:0383a23_12",
        "context_with_next_sentence": true
    },
    {
        "source_sentence": "如有一類作是念言：「云何令我得未來世如是類色受想行識？」",
        "from": "T26n1536_004:0383a24_13",
        "context_with_next_sentence": true
    },
    {
        "source_sentence": "彼於死後當生諸有，色等五蘊諸求乃至勤求，是名有求。",
        "from": "T26n1536_004:0383a26_14",
        "context_with_next_sentence": true
    },
    {
        "source_sentence": "梵行求者，從世第一法趣苦法智忍時，有梵行求非有梵行。",
        "from": "T26n1536_004:0383a27_15",
        "context_with_next_sentence": true
    },
    {
        "source_sentence": "所以者何？",
        "from": "T26n1536_004:0383a28_16",
        "context_with_next_sentence": true
    },
    {
        "source_sentence": "八支聖道說名梵行。",
        "from": "T26n1536_004:0383a29_17",
        "context_with_next_sentence": true
    },
    {
        "source_sentence": "彼於爾時未得未近得、未有未現有。",
        "from": "T26n1536_004:0383a29_18",
        "context_with_next_sentence": true
    },
    {
        "source_sentence": "從苦法智忍趣苦法智時，有梵行求亦有梵行。",
        "from": "T26n1536_004:0383b01_19",
        "context_with_next_sentence": true
    },
    {
        "source_sentence": "所以者何？",
        "from": "T26n1536_004:0383b02_20",
        "context_with_next_sentence": true
    },
    {
        "source_sentence": "八支聖道說名梵行，彼於爾時已得已近得、已有已現有。",
        "from": "T26n1536_004:0383b02_21",
        "context_with_next_sentence": true
    },
    {
        "source_sentence": "如是從苦法智趣苦類智忍，從苦類智忍趣苦類智，從苦類智趣集法智忍，從集法智忍趣集法智，從集法智趣集類智忍，從集類智忍趣集類智，從集類智趣滅法智忍，從滅法智忍趣滅法智，從滅法智趣滅類智忍，從滅類智忍趣滅類智，從滅類智趣道法智忍，從道法智忍趣道法智，從道法智趣道類智忍，從道類智忍趣道類智，從道類智趣道類智，或趣所餘無漏智時，有梵行求亦有梵行。",
        "from": "T26n1536_004:0383b04_22",
        "context_with_next_sentence": true
    },
    {
        "source_sentence": "所以者何？",
        "from": "T26n1536_004:0383b13_23",
        "context_with_next_sentence": true
    },
    {
        "source_sentence": "八支聖道說名梵行，彼於爾時已得已近得、已有已現有。",
        "from": "T26n1536_004:0383b13_24",
        "context_with_next_sentence": true
    },
    {
        "source_sentence": "復次若世間道，證一來果、不還果時，有梵行求非有梵行。",
        "from": "T26n1536_004:0383b14_25",
        "context_with_next_sentence": true
    },
    {
        "source_sentence": "所以者何？",
        "from": "T26n1536_004:0383b15_26",
        "context_with_next_sentence": true
    },
    {
        "source_sentence": "八支聖道說名梵行，彼於爾時未得未近得、未有未現有。",
        "from": "T26n1536_004:0383b16_27",
        "context_with_next_sentence": true
    },
    {
        "source_sentence": "若無漏道證預流果，或證一來、不還、阿羅漢果時，有梵行求亦有梵行。",
        "from": "T26n1536_004:0383b17_28",
        "context_with_next_sentence": true
    },
    {
        "source_sentence": "所以者何？",
        "from": "T26n1536_004:0383b19_0",
        "context_with_next_sentence": true
    },
    {
        "source_sentence": "八支聖道說名梵行，彼於爾時已得已近得、已有已現有。",
        "from": "T26n1536_004:0383b19_1",
        "context_with_next_sentence": true
    },
    {
        "source_sentence": "如世尊說：「具念定正知，　　諸佛真弟子，　正知求聖道，　　終不求餘事。",
        "from": "T26n1536_004:0383b20_2",
        "context_with_next_sentence": true
    },
    {
        "source_sentence": "　若悕求已滅，　　聖道當趣盡，　苾芻求盡故，　　無影般涅槃。」",
        "from": "T26n1536_004:0383b23_0",
        "context_with_next_sentence": true
    },
    {
        "source_sentence": "三有者，一、欲有；二、色有；三、無色有。",
        "from": "T26n1536_004:0383b25_0",
        "context_with_next_sentence": true
    },
    {
        "source_sentence": "欲有云何？",
        "from": "T26n1536_004:0383b25_1",
        "context_with_next_sentence": true
    },
    {
        "source_sentence": "答：若業欲界繫取為緣，欲感當有彼業異熟，是謂欲有。",
        "from": "T26n1536_004:0383b26_2",
        "context_with_next_sentence": true
    },
    {
        "source_sentence": "色有云何？",
        "from": "T26n1536_004:0383b27_3",
        "context_with_next_sentence": true
    },
    {
        "source_sentence": "答：若業色界繫取為緣，欲感當有彼業異熟，是謂色有。",
        "from": "T26n1536_004:0383b27_4",
        "context_with_next_sentence": true
    },
    {
        "source_sentence": "無色有云何？",
        "from": "T26n1536_004:0383b28_5",
        "context_with_next_sentence": true
    },
    {
        "source_sentence": "答：若業無色界繫取為緣，欲感當有彼業異熟，是謂無色有。",
        "from": "T26n1536_004:0383b29_6",
        "context_with_next_sentence": true
    },
    {
        "source_sentence": "三黑闇身者，一、過去黑闇身；二、未來黑闇身；三、現在黑闇身。",
        "from": "T26n1536_004:0383c02_0",
        "context_with_next_sentence": true
    },
    {
        "source_sentence": "過去黑闇身者，云何過去、云何黑闇、云何身而說過去黑闇身耶？",
        "from": "T26n1536_004:0383c03_1",
        "context_with_next_sentence": true
    },
    {
        "source_sentence": "答：過去者，謂諸行已起已等起、已生已等生、已轉已現轉、已聚集已出現，落謝過去盡滅離變，過去性、過去類、過去世攝，是謂過去。",
        "from": "T26n1536_004:0383c04_2",
        "context_with_next_sentence": true
    },
    {
        "source_sentence": "黑闇者，謂於過去行發起種種求解異慧，廣說乃至疑猶豫箭，是謂黑闇。",
        "from": "T26n1536_004:0383c07_3",
        "context_with_next_sentence": true
    },
    {
        "source_sentence": "身者，有說與疑相應無明名身。",
        "from": "T26n1536_004:0383c09_4",
        "context_with_next_sentence": true
    },
    {
        "source_sentence": "於此義中即疑名身。",
        "from": "T26n1536_004:0383c10_5",
        "context_with_next_sentence": true
    },
    {
        "source_sentence": "所以者何？",
        "from": "T26n1536_004:0383c10_6",
        "context_with_next_sentence": true
    },
    {
        "source_sentence": "黑謂無智，由黑故闇說名黑闇，此即是疑。",
        "from": "T26n1536_004:0383c10_7",
        "context_with_next_sentence": true
    },
    {
        "source_sentence": "即此黑闇說名為身，故名過去黑闇身。",
        "from": "T26n1536_004:0383c11_8",
        "context_with_next_sentence": true
    },
    {
        "source_sentence": "未來黑闇身者，云何未來、云何黑闇、云何身而說未來黑闇身耶？",
        "from": "T26n1536_004:0383c12_9",
        "context_with_next_sentence": true
    },
    {
        "source_sentence": "答：未來者，謂諸行未已起未已等起、未已生未已等生、未已轉未已現轉、未聚集未出現，未來性、未來類、未來世攝，是謂未來。",
        "from": "T26n1536_004:0383c14_10",
        "context_with_next_sentence": true
    },
    {
        "source_sentence": "黑闇者，謂於未來行發起種種求解異慧，廣說乃至疑猶豫箭，是謂黑闇。",
        "from": "T26n1536_004:0383c17_0",
        "context_with_next_sentence": true
    },
    {
        "source_sentence": "身者，有說與疑相應無明名身。",
        "from": "T26n1536_004:0383c18_1",
        "context_with_next_sentence": true
    },
    {
        "source_sentence": "於此義中即疑名身。",
        "from": "T26n1536_004:0383c19_2",
        "context_with_next_sentence": true
    },
    {
        "source_sentence": "所以者何？",
        "from": "T26n1536_004:0383c19_3",
        "context_with_next_sentence": true
    },
    {
        "source_sentence": "黑謂無智，由黑故闇，說名黑闇，此即是疑。",
        "from": "T26n1536_004:0383c20_4",
        "context_with_next_sentence": true
    },
    {
        "source_sentence": "即此黑闇說名為身，故名未來黑闇身。",
        "from": "T26n1536_004:0383c21_0",
        "context_with_next_sentence": true
    },
    {
        "source_sentence": "現在黑闇身者，云何現在、云何黑闇、云何身而說現在黑闇身耶？",
        "from": "T26n1536_004:0383c21_1",
        "context_with_next_sentence": true
    },
    {
        "source_sentence": "答：現在者，謂諸行已起已等起、已生已等生、已轉已現轉、聚集出現住、未已謝未已盡滅、未已離變和合現前，現在性、現在類、現在世攝，是謂現在。",
        "from": "T26n1536_004:0383c23_2",
        "context_with_next_sentence": true
    },
    {
        "source_sentence": "黑闇者，謂於現在行發起種種求解異慧，廣說乃至疑猶豫箭，是謂黑闇。",
        "from": "T26n1536_004:0383c26_3",
        "context_with_next_sentence": true
    },
    {
        "source_sentence": "身者，有說與疑相應無明名身。",
        "from": "T26n1536_004:0383c28_4",
        "context_with_next_sentence": true
    },
    {
        "source_sentence": "於此義中即疑名身。",
        "from": "T26n1536_004:0383c29_0",
        "context_with_next_sentence": true
    },
    {
        "source_sentence": "所以者何？",
        "from": "T26n1536_004:0383c29_1",
        "context_with_next_sentence": true
    },
    {
        "source_sentence": "黑名無智，由黑故闇，說名黑闇，此即是疑。",
        "from": "T26n1536_004:0383c29_2",
        "context_with_next_sentence": true
    },
    {
        "source_sentence": "即此黑闇說名為身，故名現在黑闇身。",
        "from": "T26n1536_004:0384a01_3",
        "context_with_next_sentence": true
    },
    {
        "source_sentence": "三怖者，一、病怖；二、老怖；三、死怖。",
        "from": "T26n1536_004:0384a03_0",
        "context_with_next_sentence": true
    },
    {
        "source_sentence": "病怖者，云何病？",
        "from": "T26n1536_004:0384a03_1",
        "context_with_next_sentence": true
    },
    {
        "source_sentence": "答：頭痛等，廣說如《法蘊論》，是謂病。",
        "from": "T26n1536_004:0384a04_2",
        "context_with_next_sentence": true
    },
    {
        "source_sentence": "云何怖？",
        "from": "T26n1536_004:0384a04_3",
        "context_with_next_sentence": true
    },
    {
        "source_sentence": "答：如有一類見他病已深生厭患，自念我身亦有此分、亦有此性、亦有此法、未越此法，由此便生驚恐怖畏惶懼毛竪，是謂怖。",
        "from": "T26n1536_004:0384a05_4",
        "context_with_next_sentence": true
    },
    {
        "source_sentence": "由病起怖，故名病怖。",
        "from": "T26n1536_004:0384a07_5",
        "context_with_next_sentence": true
    },
    {
        "source_sentence": "老怖者，云何老？",
        "from": "T26n1536_004:0384a08_6",
        "context_with_next_sentence": true
    },
    {
        "source_sentence": "答：髮落等，廣說如《法蘊論》，是謂老。",
        "from": "T26n1536_004:0384a08_7",
        "context_with_next_sentence": true
    },
    {
        "source_sentence": "云何怖？",
        "from": "T26n1536_004:0384a09_8",
        "context_with_next_sentence": true
    },
    {
        "source_sentence": "答：如有一類見他老已深生厭患，廣說乃至惶懼毛竪，是謂怖。",
        "from": "T26n1536_004:0384a09_9",
        "context_with_next_sentence": true
    },
    {
        "source_sentence": "由老起怖，故名老怖。",
        "from": "T26n1536_004:0384a11_10",
        "context_with_next_sentence": true
    },
    {
        "source_sentence": "死怖者，云何死？",
        "from": "T26n1536_004:0384a11_11",
        "context_with_next_sentence": true
    },
    {
        "source_sentence": "答：彼彼有情即於彼彼諸有情聚移轉壞沒，廣說如《法蘊論》，是謂死。",
        "from": "T26n1536_004:0384a11_12",
        "context_with_next_sentence": true
    },
    {
        "source_sentence": "云何怖？",
        "from": "T26n1536_004:0384a13_13",
        "context_with_next_sentence": true
    },
    {
        "source_sentence": "答：如有一類見他死已深生厭患，廣說乃至惶懼毛竪，是謂怖。",
        "from": "T26n1536_004:0384a13_14",
        "context_with_next_sentence": true
    },
    {
        "source_sentence": "由死起怖，故名死怖。",
        "from": "T26n1536_004:0384a15_0",
        "context_with_next_sentence": true
    },
    {
        "source_sentence": "如世尊說：「諸異生雖能，　　厭病老死法，　而不能如實，　　厭此所依身。",
        "from": "T26n1536_004:0384a15_1",
        "context_with_next_sentence": true
    },
    {
        "source_sentence": "　我能厭此身，　　深了知此法，　故不樂久住，　　速入無餘依。",
        "from": "T26n1536_004:0384a18_0",
        "context_with_next_sentence": true
    },
    {
        "source_sentence": "　我觀一切種，　　無疾少年命，　病老死所壞，　　唯出離安隱。",
        "from": "T26n1536_004:0384a20_0",
        "context_with_next_sentence": true
    },
    {
        "source_sentence": "　我已勤精進，　　通達究竟迹，　雖不習諸欲，　　而捨修梵行。」",
        "from": "T26n1536_004:0384a22_0",
        "context_with_next_sentence": true
    },
    {
        "source_sentence": "說一切有部集異門足論卷第四",
        "from": "T26n1536_004:0384a24_0",
        "context_with_next_sentence": false
    }
]