[
    {
        "source_sentence": "兩部大法相承師資付法記下",
        "from": "T51n2081_002:0785c08_0",
        "context_with_next_sentence": true
    },
    {
        "source_sentence": "略敘傳大毘盧遮那成佛神變加持經大教相承付法次第記(經題名大毘盧遮那成佛神變加持經。",
        "from": "T51n2081_002:0785c10_0",
        "context_with_next_sentence": true
    },
    {
        "source_sentence": "梵云摩訶此翻云大毘盧遮那此云光明遍照或云大日遍照)正梵語應云吠(無每反)盧左曩(毘盧遮那者古譯也。",
        "from": "T51n2081_002:0785c11_1",
        "context_with_next_sentence": true
    },
    {
        "source_sentence": "依金剛頂義決中解。",
        "from": "T51n2081_002:0785c13_2",
        "context_with_next_sentence": true
    },
    {
        "source_sentence": "此毘盧遮那義翻為無邊廣眼聚如來。",
        "from": "T51n2081_002:0785c13_3",
        "context_with_next_sentence": true
    },
    {
        "source_sentence": "眼者智也。",
        "from": "T51n2081_002:0785c13_4",
        "context_with_next_sentence": true
    },
    {
        "source_sentence": "言此法身如來智惠十眼無邊際故。",
        "from": "T51n2081_002:0785c13_5",
        "context_with_next_sentence": true
    },
    {
        "source_sentence": "神德智惠萬德已圓如虛空界量無邊際過數量故也)或云毘盧遮那成道經。",
        "from": "T51n2081_002:0785c14_6",
        "context_with_next_sentence": true
    },
    {
        "source_sentence": "梵云吠盧左曩三母弟婆灑多素怛囕(二合此云大日遍照尊經)此經梵夾有三本。",
        "from": "T51n2081_002:0785c15_7",
        "context_with_next_sentence": true
    },
    {
        "source_sentence": "廣本十萬偈。",
        "from": "T51n2081_002:0785c16_8",
        "context_with_next_sentence": true
    },
    {
        "source_sentence": "若依梵本具譯可有三百餘卷已來。",
        "from": "T51n2081_002:0785c17_9",
        "context_with_next_sentence": true
    },
    {
        "source_sentence": "廣本在西國不到此土。",
        "from": "T51n2081_002:0785c18_0",
        "context_with_next_sentence": true
    },
    {
        "source_sentence": "梵經略本四千偈經。",
        "from": "T51n2081_002:0785c18_1",
        "context_with_next_sentence": true
    },
    {
        "source_sentence": "更有略本。",
        "from": "T51n2081_002:0785c19_0",
        "context_with_next_sentence": true
    },
    {
        "source_sentence": "二千五百偈。",
        "from": "T51n2081_002:0785c19_1",
        "context_with_next_sentence": true
    },
    {
        "source_sentence": "中天竺國大阿闍梨集今時所傳者四千偈。",
        "from": "T51n2081_002:0785c19_2",
        "context_with_next_sentence": true
    },
    {
        "source_sentence": "釋迦沙門三藏善無畏開元七年奉詔譯。",
        "from": "T51n2081_002:0785c20_3",
        "context_with_next_sentence": true
    },
    {
        "source_sentence": "沙門一行筆授。",
        "from": "T51n2081_002:0785c21_4",
        "context_with_next_sentence": true
    },
    {
        "source_sentence": "即大毘盧遮那成佛神變加持經是也。",
        "from": "T51n2081_002:0785c21_5",
        "context_with_next_sentence": true
    },
    {
        "source_sentence": "言此經是毘盧遮那如來神通變化之所加持也。",
        "from": "T51n2081_002:0785c22_6",
        "context_with_next_sentence": true
    },
    {
        "source_sentence": "依梵本。",
        "from": "T51n2081_002:0785c23_7",
        "context_with_next_sentence": true
    },
    {
        "source_sentence": "譯成六卷。",
        "from": "T51n2081_002:0785c24_8",
        "context_with_next_sentence": true
    },
    {
        "source_sentence": "又總集一部教持念次第共成一卷。",
        "from": "T51n2081_002:0785c24_9",
        "context_with_next_sentence": true
    },
    {
        "source_sentence": "成七卷。",
        "from": "T51n2081_002:0785c25_10",
        "context_with_next_sentence": true
    },
    {
        "source_sentence": "共成一部。",
        "from": "T51n2081_002:0785c25_11",
        "context_with_next_sentence": true
    },
    {
        "source_sentence": "編入大藏經。",
        "from": "T51n2081_002:0785c25_12",
        "context_with_next_sentence": true
    },
    {
        "source_sentence": "時毘盧遮那如來在金剛法界宮。",
        "from": "T51n2081_002:0785c25_13",
        "context_with_next_sentence": true
    },
    {
        "source_sentence": "與普賢等諸大菩薩十佛剎微塵數金剛牛祕密主等十佛剎微塵數諸執金剛護世主天等。",
        "from": "T51n2081_002:0786a01_14",
        "context_with_next_sentence": true
    },
    {
        "source_sentence": "其數無量不可稱說。",
        "from": "T51n2081_002:0786a03_15",
        "context_with_next_sentence": true
    },
    {
        "source_sentence": "皆是毘盧遮那如來自受用身海廣大法界之所加持也。",
        "from": "T51n2081_002:0786a04_16",
        "context_with_next_sentence": true
    },
    {
        "source_sentence": "經明修真言行菩薩修無上菩提心。",
        "from": "T51n2081_002:0786a05_17",
        "context_with_next_sentence": true
    },
    {
        "source_sentence": "超越一百六十種忘念心。",
        "from": "T51n2081_002:0786a06_18",
        "context_with_next_sentence": true
    },
    {
        "source_sentence": "住大菩提心。",
        "from": "T51n2081_002:0786a07_0",
        "context_with_next_sentence": true
    },
    {
        "source_sentence": "一念相應度三僧祇劫。",
        "from": "T51n2081_002:0786a07_1",
        "context_with_next_sentence": true
    },
    {
        "source_sentence": "初發心時即得阿耨多羅三藐三菩提心。",
        "from": "T51n2081_002:0786a07_2",
        "context_with_next_sentence": true
    },
    {
        "source_sentence": "此經依二種修行。",
        "from": "T51n2081_002:0786a08_3",
        "context_with_next_sentence": true
    },
    {
        "source_sentence": "菩提心為因。",
        "from": "T51n2081_002:0786a09_4",
        "context_with_next_sentence": true
    },
    {
        "source_sentence": "大悲為根方便為究竟。",
        "from": "T51n2081_002:0786a09_5",
        "context_with_next_sentence": true
    },
    {
        "source_sentence": "次明十緣生句。",
        "from": "T51n2081_002:0786a10_0",
        "context_with_next_sentence": true
    },
    {
        "source_sentence": "謂明修真言行菩薩了諸法如幻從緣所生故。",
        "from": "T51n2081_002:0786a10_1",
        "context_with_next_sentence": true
    },
    {
        "source_sentence": "又依勝義世俗二諦。",
        "from": "T51n2081_002:0786a11_2",
        "context_with_next_sentence": true
    },
    {
        "source_sentence": "若依勝義。",
        "from": "T51n2081_002:0786a11_3",
        "context_with_next_sentence": true
    },
    {
        "source_sentence": "修行建立法身曼荼羅。",
        "from": "T51n2081_002:0786a12_4",
        "context_with_next_sentence": true
    },
    {
        "source_sentence": "是故此經中說先枰虛空中曼荼羅。",
        "from": "T51n2081_002:0786a12_5",
        "context_with_next_sentence": true
    },
    {
        "source_sentence": "是故本尊法身遠離形色猶如虛空。",
        "from": "T51n2081_002:0786a13_6",
        "context_with_next_sentence": true
    },
    {
        "source_sentence": "住如是三摩地。",
        "from": "T51n2081_002:0786a14_7",
        "context_with_next_sentence": true
    },
    {
        "source_sentence": "若依世俗修行依四輪以為曼拏羅。",
        "from": "T51n2081_002:0786a14_8",
        "context_with_next_sentence": true
    },
    {
        "source_sentence": "本尊聖者若黃色住地輪曼荼羅(其形方名金輪)聖者若白色住水輪曼荼羅(其形圓名水輪)聖者若赤色住火輪曼荼羅(其形三角)聖者若青色若黑色住風輪曼荼羅(其形如半月)大曼荼羅安於八葉蓮華臺。",
        "from": "T51n2081_002:0786a15_9",
        "context_with_next_sentence": true
    },
    {
        "source_sentence": "五佛四菩薩安於臺葉中。",
        "from": "T51n2081_002:0786a19_10",
        "context_with_next_sentence": true
    },
    {
        "source_sentence": "曼荼羅外。",
        "from": "T51n2081_002:0786a20_11",
        "context_with_next_sentence": true
    },
    {
        "source_sentence": "又三種曼荼羅。",
        "from": "T51n2081_002:0786a20_12",
        "context_with_next_sentence": true
    },
    {
        "source_sentence": "一一切如來曼荼羅。",
        "from": "T51n2081_002:0786a20_13",
        "context_with_next_sentence": true
    },
    {
        "source_sentence": "二釋迦牟尼曼荼羅。",
        "from": "T51n2081_002:0786a21_14",
        "context_with_next_sentence": true
    },
    {
        "source_sentence": "三文殊師利曼荼羅。",
        "from": "T51n2081_002:0786a21_15",
        "context_with_next_sentence": true
    },
    {
        "source_sentence": "總名為大悲胎藏曼荼羅。",
        "from": "T51n2081_002:0786a22_16",
        "context_with_next_sentence": true
    },
    {
        "source_sentence": "弟子受灌頂法少曼荼羅極微細委曲餘部所不代。",
        "from": "T51n2081_002:0786a22_17",
        "context_with_next_sentence": true
    },
    {
        "source_sentence": "此中修行供養兼存二種。",
        "from": "T51n2081_002:0786a24_0",
        "context_with_next_sentence": true
    },
    {
        "source_sentence": "事與理是也。",
        "from": "T51n2081_002:0786a24_1",
        "context_with_next_sentence": true
    },
    {
        "source_sentence": "此經中說一百二十五種護摩爐。",
        "from": "T51n2081_002:0786a24_2",
        "context_with_next_sentence": true
    },
    {
        "source_sentence": "護摩火天有四十四種。",
        "from": "T51n2081_002:0786a25_3",
        "context_with_next_sentence": true
    },
    {
        "source_sentence": "就中一十二種火為最勝。",
        "from": "T51n2081_002:0786a26_4",
        "context_with_next_sentence": true
    },
    {
        "source_sentence": "其中極妙有五種智火。",
        "from": "T51n2081_002:0786a26_5",
        "context_with_next_sentence": true
    },
    {
        "source_sentence": "為初爐形。",
        "from": "T51n2081_002:0786a27_6",
        "context_with_next_sentence": true
    },
    {
        "source_sentence": "及木有乳果苦練。",
        "from": "T51n2081_002:0786a27_7",
        "context_with_next_sentence": true
    },
    {
        "source_sentence": "所用不同。",
        "from": "T51n2081_002:0786a28_8",
        "context_with_next_sentence": true
    },
    {
        "source_sentence": "東西南北所願各殊。",
        "from": "T51n2081_002:0786a28_9",
        "context_with_next_sentence": true
    },
    {
        "source_sentence": "內外護摩亦依五輪。",
        "from": "T51n2081_002:0786a28_10",
        "context_with_next_sentence": true
    },
    {
        "source_sentence": "求四種事。",
        "from": "T51n2081_002:0786a29_11",
        "context_with_next_sentence": true
    },
    {
        "source_sentence": "速疾成就。",
        "from": "T51n2081_002:0786a29_12",
        "context_with_next_sentence": true
    },
    {
        "source_sentence": "息災增益。",
        "from": "T51n2081_002:0786a29_13",
        "context_with_next_sentence": true
    },
    {
        "source_sentence": "降伏敬愛。",
        "from": "T51n2081_002:0786b01_0",
        "context_with_next_sentence": true
    },
    {
        "source_sentence": "所謂火天各各不同。",
        "from": "T51n2081_002:0786b01_1",
        "context_with_next_sentence": true
    },
    {
        "source_sentence": "寂靜熙怡。",
        "from": "T51n2081_002:0786b01_2",
        "context_with_next_sentence": true
    },
    {
        "source_sentence": "忿怒。",
        "from": "T51n2081_002:0786b01_3",
        "context_with_next_sentence": true
    },
    {
        "source_sentence": "喜怒。",
        "from": "T51n2081_002:0786b02_4",
        "context_with_next_sentence": true
    },
    {
        "source_sentence": "次第應智。",
        "from": "T51n2081_002:0786b02_5",
        "context_with_next_sentence": true
    },
    {
        "source_sentence": "苦依廣教行相。",
        "from": "T51n2081_002:0786b02_6",
        "context_with_next_sentence": true
    },
    {
        "source_sentence": "極多。",
        "from": "T51n2081_002:0786b02_7",
        "context_with_next_sentence": true
    },
    {
        "source_sentence": "今且略敘大毘盧遮那大教王經少分意趣。",
        "from": "T51n2081_002:0786b02_8",
        "context_with_next_sentence": true
    },
    {
        "source_sentence": "其次明從上相承師資傳法次第。",
        "from": "T51n2081_002:0786b03_9",
        "context_with_next_sentence": true
    },
    {
        "source_sentence": "但海雲慮恐大教傳持師資斷續大法淪墜年多廢忘。",
        "from": "T51n2081_002:0786b04_10",
        "context_with_next_sentence": true
    },
    {
        "source_sentence": "三藏善無畏云。",
        "from": "T51n2081_002:0786b05_11",
        "context_with_next_sentence": true
    },
    {
        "source_sentence": "此法從毘盧遮那佛。",
        "from": "T51n2081_002:0786b06_12",
        "context_with_next_sentence": true
    },
    {
        "source_sentence": "付囑金剛手菩薩金剛手菩薩經數百年傳付中印度那爛陀寺達磨掬多阿闍梨。",
        "from": "T51n2081_002:0786b06_13",
        "context_with_next_sentence": true
    },
    {
        "source_sentence": "達磨掬多阿闍梨次付中印度國三藏釋迦種善無畏(梵云輪婆迦羅僧訶。",
        "from": "T51n2081_002:0786b08_14",
        "context_with_next_sentence": true
    },
    {
        "source_sentence": "唐云善無畏)三藏學究五明教閑三藏五天藝業無不備能。",
        "from": "T51n2081_002:0786b10_0",
        "context_with_next_sentence": true
    },
    {
        "source_sentence": "斛飯王五十二代之孫也。",
        "from": "T51n2081_002:0786b11_1",
        "context_with_next_sentence": true
    },
    {
        "source_sentence": "捨襲王位。",
        "from": "T51n2081_002:0786b11_2",
        "context_with_next_sentence": true
    },
    {
        "source_sentence": "出家入道。",
        "from": "T51n2081_002:0786b12_3",
        "context_with_next_sentence": true
    },
    {
        "source_sentence": "開元七年從西國。",
        "from": "T51n2081_002:0786b12_4",
        "context_with_next_sentence": true
    },
    {
        "source_sentence": "將大毘盧遮梵夾經等來至此國。",
        "from": "T51n2081_002:0786b12_5",
        "context_with_next_sentence": true
    },
    {
        "source_sentence": "玄宗皇帝禮為國師。",
        "from": "T51n2081_002:0786b13_6",
        "context_with_next_sentence": true
    },
    {
        "source_sentence": "隨駕兩京。",
        "from": "T51n2081_002:0786b14_0",
        "context_with_next_sentence": true
    },
    {
        "source_sentence": "翻譯大毘盧遮那等經為大毘盧遮那曼荼羅灌頂大阿闍梨。",
        "from": "T51n2081_002:0786b14_1",
        "context_with_next_sentence": true
    },
    {
        "source_sentence": "無畏三藏和尚復將此大毘盧遮那大教王。",
        "from": "T51n2081_002:0786b15_2",
        "context_with_next_sentence": true
    },
    {
        "source_sentence": "付天竺國三藏金剛智三藏金剛智復將金剛界大教王授三藏善無畏。",
        "from": "T51n2081_002:0786b16_3",
        "context_with_next_sentence": true
    },
    {
        "source_sentence": "互為阿闍梨。",
        "from": "T51n2081_002:0786b18_4",
        "context_with_next_sentence": true
    },
    {
        "source_sentence": "遞相傳授。",
        "from": "T51n2081_002:0786b18_5",
        "context_with_next_sentence": true
    },
    {
        "source_sentence": "三藏金剛智(梵云嚩日囉（二合）吉孃（二合）曩此云金剛智)三藏善解大小乘。",
        "from": "T51n2081_002:0786b18_6",
        "context_with_next_sentence": true
    },
    {
        "source_sentence": "解聲明論。",
        "from": "T51n2081_002:0786b20_7",
        "context_with_next_sentence": true
    },
    {
        "source_sentence": "於一切有部。",
        "from": "T51n2081_002:0786b20_8",
        "context_with_next_sentence": true
    },
    {
        "source_sentence": "出家南天竺國國王之子亦捨王位。",
        "from": "T51n2081_002:0786b20_9",
        "context_with_next_sentence": true
    },
    {
        "source_sentence": "出家來遊震旦。",
        "from": "T51n2081_002:0786b21_10",
        "context_with_next_sentence": true
    },
    {
        "source_sentence": "誓弘聖教。",
        "from": "T51n2081_002:0786b21_11",
        "context_with_next_sentence": true
    },
    {
        "source_sentence": "玄宗皇帝禮為國師。",
        "from": "T51n2081_002:0786b22_12",
        "context_with_next_sentence": true
    },
    {
        "source_sentence": "隨駕兩京。",
        "from": "T51n2081_002:0786b22_13",
        "context_with_next_sentence": true
    },
    {
        "source_sentence": "翻譯金剛頂大教王等經。",
        "from": "T51n2081_002:0786b22_14",
        "context_with_next_sentence": true
    },
    {
        "source_sentence": "為金剛界曼荼羅灌頂阿闍梨三藏金剛智復將大毘盧遮那大教王。",
        "from": "T51n2081_002:0786b23_15",
        "context_with_next_sentence": true
    },
    {
        "source_sentence": "付大興善寺三藏不空智阿闍梨(梵云阿目佉吉孃（二合）那",
        "from": "T51n2081_002:0786b25_0",
        "context_with_next_sentence": true
    },
    {
        "source_sentence": "梵云不空智)三藏和尚蘊五部五祕要。",
        "from": "T51n2081_002:0786b26_0",
        "context_with_next_sentence": true
    },
    {
        "source_sentence": "入普賢之性海之心。",
        "from": "T51n2081_002:0786b26_1",
        "context_with_next_sentence": true
    },
    {
        "source_sentence": "住瑜伽則頓入佛乘。",
        "from": "T51n2081_002:0786b27_2",
        "context_with_next_sentence": true
    },
    {
        "source_sentence": "演真言。",
        "from": "T51n2081_002:0786b27_3",
        "context_with_next_sentence": true
    },
    {
        "source_sentence": "則天魔摧碎。",
        "from": "T51n2081_002:0786b27_4",
        "context_with_next_sentence": true
    },
    {
        "source_sentence": "三朝國書天子稽首自玄宗肅宗至于代宗。",
        "from": "T51n2081_002:0786b28_5",
        "context_with_next_sentence": true
    },
    {
        "source_sentence": "珍仰之心敬之如佛。",
        "from": "T51n2081_002:0786b29_6",
        "context_with_next_sentence": true
    },
    {
        "source_sentence": "代宗皇帝請為灌頂大阿闍梨。",
        "from": "T51n2081_002:0786b29_7",
        "context_with_next_sentence": true
    },
    {
        "source_sentence": "所傳大教四十餘年。",
        "from": "T51n2081_002:0786c01_8",
        "context_with_next_sentence": true
    },
    {
        "source_sentence": "所翻經論凡百餘部。",
        "from": "T51n2081_002:0786c01_9",
        "context_with_next_sentence": true
    },
    {
        "source_sentence": "大興善寺三藏和尚從大和尚金剛智三藏傳授金剛界法。",
        "from": "T51n2081_002:0786c02_10",
        "context_with_next_sentence": true
    },
    {
        "source_sentence": "已復恐大教未圓。",
        "from": "T51n2081_002:0786c03_11",
        "context_with_next_sentence": true
    },
    {
        "source_sentence": "自往南天竺國。",
        "from": "T51n2081_002:0786c04_12",
        "context_with_next_sentence": true
    },
    {
        "source_sentence": "親禮長年普賢阿闍梨重更諮受金剛界五部百千頌法。",
        "from": "T51n2081_002:0786c04_13",
        "context_with_next_sentence": true
    },
    {
        "source_sentence": "將得十萬偈經故此二本大教王祕密甚深堪傳者稀。",
        "from": "T51n2081_002:0786c05_14",
        "context_with_next_sentence": true
    },
    {
        "source_sentence": "經數百年方傳一人自佛法流傳東夏神州近一千餘年。",
        "from": "T51n2081_002:0786c07_15",
        "context_with_next_sentence": true
    },
    {
        "source_sentence": "所有持念祕密心地教門流行不過此二本大教王(即大毘盧遮那大教王及金剛界大教王是也)。",
        "from": "T51n2081_002:0786c08_16",
        "context_with_next_sentence": true
    },
    {
        "source_sentence": "統攝一切持念教門次有蘇悉地(此云妙成就)教。",
        "from": "T51n2081_002:0786c10_17",
        "context_with_next_sentence": true
    },
    {
        "source_sentence": "廣明三部。",
        "from": "T51n2081_002:0786c11_18",
        "context_with_next_sentence": true
    },
    {
        "source_sentence": "亦攝論持念法。",
        "from": "T51n2081_002:0786c11_19",
        "context_with_next_sentence": true
    },
    {
        "source_sentence": "此中但明事成就與金剛界及大毘盧遮那。",
        "from": "T51n2081_002:0786c11_20",
        "context_with_next_sentence": true
    },
    {
        "source_sentence": "義味相涉。",
        "from": "T51n2081_002:0786c12_21",
        "context_with_next_sentence": true
    },
    {
        "source_sentence": "亦是至極要妙法。",
        "from": "T51n2081_002:0786c12_22",
        "context_with_next_sentence": true
    },
    {
        "source_sentence": "三藏善無畏所譯兼前二部大教及蘇悉地共成三部大教。",
        "from": "T51n2081_002:0786c13_23",
        "context_with_next_sentence": true
    },
    {
        "source_sentence": "大興善寺三藏和尚再譯流傳。",
        "from": "T51n2081_002:0786c14_24",
        "context_with_next_sentence": true
    },
    {
        "source_sentence": "時善無畏三藏復將此大毘盧遮那大教王傳付大興善寺沙門一行及保壽寺新羅國沙門玄超。",
        "from": "T51n2081_002:0786c15_25",
        "context_with_next_sentence": true
    },
    {
        "source_sentence": "沙門一行既傳教已造大毘盧遮那義譯七卷(成分為十四卷)略譯二卷。",
        "from": "T51n2081_002:0786c17_26",
        "context_with_next_sentence": true
    },
    {
        "source_sentence": "大毘盧遮那形像圖樣壇儀一卷。",
        "from": "T51n2081_002:0786c19_27",
        "context_with_next_sentence": true
    },
    {
        "source_sentence": "標幟壇儀法一卷。",
        "from": "T51n2081_002:0786c19_28",
        "context_with_next_sentence": true
    },
    {
        "source_sentence": "契印法一卷。",
        "from": "T51n2081_002:0786c20_29",
        "context_with_next_sentence": true
    },
    {
        "source_sentence": "造金剛頂經義決三卷(上卷有本。",
        "from": "T51n2081_002:0786c20_30",
        "context_with_next_sentence": true
    },
    {
        "source_sentence": "餘兩卷闕本)大興唐寺一行和尚博膽天文。",
        "from": "T51n2081_002:0786c21_31",
        "context_with_next_sentence": true
    },
    {
        "source_sentence": "學通內外。",
        "from": "T51n2081_002:0786c22_32",
        "context_with_next_sentence": true
    },
    {
        "source_sentence": "唐梵經史無不洞明。",
        "from": "T51n2081_002:0786c22_33",
        "context_with_next_sentence": true
    },
    {
        "source_sentence": "每與玄宗皇帝行座相隨論理國及預翻經不暇傳法。",
        "from": "T51n2081_002:0786c23_0",
        "context_with_next_sentence": true
    },
    {
        "source_sentence": "次沙門玄超阿闍梨復將大毘盧遮那大教王及蘇悉地教傳付青龍寺東塔。",
        "from": "T51n2081_002:0786c24_1",
        "context_with_next_sentence": true
    },
    {
        "source_sentence": "院惠果阿闍梨。",
        "from": "T51n2081_002:0787a01_0",
        "context_with_next_sentence": true
    },
    {
        "source_sentence": "阿闍梨又傳付成都府僧惟尚(又云惟明)汴州辨弘。",
        "from": "T51n2081_002:0787a01_1",
        "context_with_next_sentence": true
    },
    {
        "source_sentence": "新羅國僧惠日。",
        "from": "T51n2081_002:0787a02_2",
        "context_with_next_sentence": true
    },
    {
        "source_sentence": "悟真。",
        "from": "T51n2081_002:0787a02_3",
        "context_with_next_sentence": true
    },
    {
        "source_sentence": "日本國空海。",
        "from": "T51n2081_002:0787a02_4",
        "context_with_next_sentence": true
    },
    {
        "source_sentence": "當院僧義滿。",
        "from": "T51n2081_002:0787a03_5",
        "context_with_next_sentence": true
    },
    {
        "source_sentence": "義明。",
        "from": "T51n2081_002:0787a03_6",
        "context_with_next_sentence": true
    },
    {
        "source_sentence": "義證。",
        "from": "T51n2081_002:0787a03_7",
        "context_with_next_sentence": true
    },
    {
        "source_sentence": "義照。",
        "from": "T51n2081_002:0787a03_8",
        "context_with_next_sentence": true
    },
    {
        "source_sentence": "義操。",
        "from": "T51n2081_002:0787a03_9",
        "context_with_next_sentence": true
    },
    {
        "source_sentence": "義愍。",
        "from": "T51n2081_002:0787a04_10",
        "context_with_next_sentence": true
    },
    {
        "source_sentence": "法潤(付法傳阿闍梨灌頂位者數百十二人)或有在京傳持或有外方弘教。",
        "from": "T51n2081_002:0787a04_11",
        "context_with_next_sentence": true
    },
    {
        "source_sentence": "皆多淪沒次東塔院義操阿闍梨傳付同學僧義真。",
        "from": "T51n2081_002:0787a05_12",
        "context_with_next_sentence": true
    },
    {
        "source_sentence": "景公寺深達。",
        "from": "T51n2081_002:0787a06_13",
        "context_with_next_sentence": true
    },
    {
        "source_sentence": "淨住寺弟子海雲。",
        "from": "T51n2081_002:0787a07_0",
        "context_with_next_sentence": true
    },
    {
        "source_sentence": "崇福寺僧大遇。",
        "from": "T51n2081_002:0787a07_1",
        "context_with_next_sentence": true
    },
    {
        "source_sentence": "醴泉寺文苑(已上五人皆傳教)傳付次阿闍梨位。",
        "from": "T51n2081_002:0787a07_2",
        "context_with_next_sentence": true
    },
    {
        "source_sentence": "次東塔院法潤阿闍梨傳付淨法寺僧道昇。",
        "from": "T51n2081_002:0787a08_3",
        "context_with_next_sentence": true
    },
    {
        "source_sentence": "玄法寺法全。",
        "from": "T51n2081_002:0787a09_4",
        "context_with_next_sentence": true
    },
    {
        "source_sentence": "惟謹。",
        "from": "T51n2081_002:0787a10_0",
        "context_with_next_sentence": true
    },
    {
        "source_sentence": "此大毘盧遮那大教王又名大悲胎藏毘盧遮那者從如來大悲根本。",
        "from": "T51n2081_002:0787a10_1",
        "context_with_next_sentence": true
    },
    {
        "source_sentence": "發生大菩提心從菩提心成菩提行。",
        "from": "T51n2081_002:0787a11_2",
        "context_with_next_sentence": true
    },
    {
        "source_sentence": "次證大菩提及涅槃。",
        "from": "T51n2081_002:0787a12_3",
        "context_with_next_sentence": true
    },
    {
        "source_sentence": "皆從方便具足成就五智之身。",
        "from": "T51n2081_002:0787a13_0",
        "context_with_next_sentence": true
    },
    {
        "source_sentence": "即是長惡字門故經云方便為究竟。",
        "from": "T51n2081_002:0787a13_1",
        "context_with_next_sentence": true
    },
    {
        "source_sentence": "能成諸佛事。",
        "from": "T51n2081_002:0787a14_2",
        "context_with_next_sentence": true
    },
    {
        "source_sentence": "如轉輪聖王將欲受生託在聖后母腹。",
        "from": "T51n2081_002:0787a14_3",
        "context_with_next_sentence": true
    },
    {
        "source_sentence": "當知聖王不久生也。",
        "from": "T51n2081_002:0787a15_4",
        "context_with_next_sentence": true
    },
    {
        "source_sentence": "修瑜伽者發菩提心。",
        "from": "T51n2081_002:0787a16_5",
        "context_with_next_sentence": true
    },
    {
        "source_sentence": "住阿字觀觀法不生即是住毘盧遮那胎藏。",
        "from": "T51n2081_002:0787a16_6",
        "context_with_next_sentence": true
    },
    {
        "source_sentence": "如顯教大乘仁王般若云。",
        "from": "T51n2081_002:0787a17_7",
        "context_with_next_sentence": true
    },
    {
        "source_sentence": "伏忍聖胎三十人十住十行十迴向此名地前三十心。",
        "from": "T51n2081_002:0787a18_8",
        "context_with_next_sentence": true
    },
    {
        "source_sentence": "名住聖胎也。",
        "from": "T51n2081_002:0787a19_9",
        "context_with_next_sentence": true
    },
    {
        "source_sentence": "此約顯教漸悟菩薩地前修行。",
        "from": "T51n2081_002:0787a19_10",
        "context_with_next_sentence": true
    },
    {
        "source_sentence": "經一大阿僧祇劫。",
        "from": "T51n2081_002:0787a20_11",
        "context_with_next_sentence": true
    },
    {
        "source_sentence": "始名住聖胎菩薩。",
        "from": "T51n2081_002:0787a20_12",
        "context_with_next_sentence": true
    },
    {
        "source_sentence": "由名外凡夫修真言行菩薩則不如是。",
        "from": "T51n2081_002:0787a21_13",
        "context_with_next_sentence": true
    },
    {
        "source_sentence": "於一念頃具足五智身。",
        "from": "T51n2081_002:0787a22_14",
        "context_with_next_sentence": true
    },
    {
        "source_sentence": "住大毘盧遮那佛位。",
        "from": "T51n2081_002:0787a22_15",
        "context_with_next_sentence": true
    },
    {
        "source_sentence": "廊周法界為曼荼羅體纔住心名入聖胎。",
        "from": "T51n2081_002:0787a23_16",
        "context_with_next_sentence": true
    },
    {
        "source_sentence": "觀至究竟名成佛位。",
        "from": "T51n2081_002:0787a24_17",
        "context_with_next_sentence": true
    },
    {
        "source_sentence": "是名超越三僧祇劫而證菩提。",
        "from": "T51n2081_002:0787a24_18",
        "context_with_next_sentence": true
    },
    {
        "source_sentence": "上來具明眙藏教意。",
        "from": "T51n2081_002:0787a25_19",
        "context_with_next_sentence": true
    },
    {
        "source_sentence": "謹依顯密二教界略敘其由。",
        "from": "T51n2081_002:0787a25_20",
        "context_with_next_sentence": true
    },
    {
        "source_sentence": "教意深廣難窮其底。",
        "from": "T51n2081_002:0787a26_21",
        "context_with_next_sentence": true
    },
    {
        "source_sentence": "但海雲忝承佛蔭。",
        "from": "T51n2081_002:0787a27_0",
        "context_with_next_sentence": true
    },
    {
        "source_sentence": "得遇至教。",
        "from": "T51n2081_002:0787a27_1",
        "context_with_next_sentence": true
    },
    {
        "source_sentence": "親承法眼。",
        "from": "T51n2081_002:0787a27_2",
        "context_with_next_sentence": true
    },
    {
        "source_sentence": "傳於大毘盧遮那蘇悉地從上相承至今七葉。",
        "from": "T51n2081_002:0787a27_3",
        "context_with_next_sentence": true
    },
    {
        "source_sentence": "粗述宗旨。",
        "from": "T51n2081_002:0787a29_0",
        "context_with_next_sentence": true
    },
    {
        "source_sentence": "隨所見聞。",
        "from": "T51n2081_002:0787a29_1",
        "context_with_next_sentence": true
    },
    {
        "source_sentence": "略記次第諸有智者幸請指示稽首三際一切智。",
        "from": "T51n2081_002:0787a29_2",
        "context_with_next_sentence": true
    },
    {
        "source_sentence": "普賢祕密持金剛。",
        "from": "T51n2081_002:0787b01_3",
        "context_with_next_sentence": true
    },
    {
        "source_sentence": "迴茲讚演福群生。",
        "from": "T51n2081_002:0787b02_4",
        "context_with_next_sentence": true
    },
    {
        "source_sentence": "悉願同生安樂剎。",
        "from": "T51n2081_002:0787b02_5",
        "context_with_next_sentence": true
    },
    {
        "source_sentence": "巨唐大和八年歲次甲寅十月上旬有八日淨住寺傳教苾芻海雲集記之寬喜元年三月二十八日奉寫了金剛佛子際辨交了此書異本兩三有之歟。",
        "from": "T51n2081_002:0787b03_0",
        "context_with_next_sentence": true
    },
    {
        "source_sentence": "永仁五年十一月晦日。",
        "from": "T51n2081_002:0787b10_0",
        "context_with_next_sentence": true
    },
    {
        "source_sentence": "以上件御本書寫比校了。",
        "from": "T51n2081_002:0787b10_1",
        "context_with_next_sentence": true
    },
    {
        "source_sentence": "是則驚先師御名凌寒雪忘冷風書寫了　慈心記之。",
        "from": "T51n2081_002:0787b11_2",
        "context_with_next_sentence": true
    },
    {
        "source_sentence": "康安元年延文六三晦改之。",
        "from": "T51n2081_002:0787b13_0",
        "context_with_next_sentence": true
    },
    {
        "source_sentence": "四月七日於東寺觀智院。",
        "from": "T51n2081_002:0787b13_1",
        "context_with_next_sentence": true
    },
    {
        "source_sentence": "以慈心上人本書寫了。",
        "from": "T51n2081_002:0787b14_2",
        "context_with_next_sentence": true
    },
    {
        "source_sentence": "但謬字多多可直之　金剛資賢寶生二十九。",
        "from": "T51n2081_002:0787b14_3",
        "context_with_next_sentence": true
    },
    {
        "source_sentence": "同十日以寫本加校合了。",
        "from": "T51n2081_002:0787b16_0",
        "context_with_next_sentence": true
    },
    {
        "source_sentence": "此記異本有之。",
        "from": "T51n2081_002:0787b16_1",
        "context_with_next_sentence": true
    },
    {
        "source_sentence": "本朝圓仁圓載圓珍宗睿遍明等編載之本雖有之。",
        "from": "T51n2081_002:0787b17_0",
        "context_with_next_sentence": true
    },
    {
        "source_sentence": "今本不載之。",
        "from": "T51n2081_002:0787b18_1",
        "context_with_next_sentence": true
    },
    {
        "source_sentence": "恐是根歟。",
        "from": "T51n2081_002:0787b18_2",
        "context_with_next_sentence": true
    },
    {
        "source_sentence": "此記既大和八年撰集也。",
        "from": "T51n2081_002:0787b18_3",
        "context_with_next_sentence": true
    },
    {
        "source_sentence": "彼入唐學法大和以後星霜稍隔。",
        "from": "T51n2081_002:0787b19_4",
        "context_with_next_sentence": true
    },
    {
        "source_sentence": "爭可載彼名字乎。",
        "from": "T51n2081_002:0787b20_5",
        "context_with_next_sentence": true
    },
    {
        "source_sentence": "以知後人所致也。",
        "from": "T51n2081_002:0787b20_6",
        "context_with_next_sentence": true
    },
    {
        "source_sentence": "仍故所寫留此本也。",
        "from": "T51n2081_002:0787b21_7",
        "context_with_next_sentence": false
    }
]