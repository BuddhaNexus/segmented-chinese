[
    {
        "source_sentence": "佛語經",
        "from": "T17n0832_001:0878b03_0",
        "context_with_next_sentence": true
    },
    {
        "source_sentence": "元魏天竺三藏菩提流支譯",
        "from": "T17n0832_001:0878b05_0",
        "context_with_next_sentence": true
    },
    {
        "source_sentence": "如是我聞：一時婆伽婆住毘耶離大林樓閣上，與大比丘眾八千人俱，八萬四千諸大菩薩，復有學無學無量人眾，圍繞說法。",
        "from": "T17n0832_001:0878b06_0",
        "context_with_next_sentence": true
    },
    {
        "source_sentence": "爾時會中有一菩薩名龍威德上王，從坐而起，整服右肩右膝著地，合掌向佛白言：「世尊！",
        "from": "T17n0832_001:0878b09_0",
        "context_with_next_sentence": true
    },
    {
        "source_sentence": "如來先說佛語修多羅諸經，復有說非佛語。",
        "from": "T17n0832_001:0878b11_1",
        "context_with_next_sentence": true
    },
    {
        "source_sentence": "世尊！",
        "from": "T17n0832_001:0878b12_2",
        "context_with_next_sentence": true
    },
    {
        "source_sentence": "此有何義？",
        "from": "T17n0832_001:0878b12_3",
        "context_with_next_sentence": true
    },
    {
        "source_sentence": "云何受持？」",
        "from": "T17n0832_001:0878b12_4",
        "context_with_next_sentence": true
    },
    {
        "source_sentence": "爾時佛告龍威德上王菩薩言：「善男子！",
        "from": "T17n0832_001:0878b12_5",
        "context_with_next_sentence": true
    },
    {
        "source_sentence": "如汝所問：『於諸經中而說佛語、非佛語』者，善男子！",
        "from": "T17n0832_001:0878b13_6",
        "context_with_next_sentence": true
    },
    {
        "source_sentence": "如是非語即是佛語。",
        "from": "T17n0832_001:0878b14_7",
        "context_with_next_sentence": true
    },
    {
        "source_sentence": "善男子！",
        "from": "T17n0832_001:0878b15_8",
        "context_with_next_sentence": true
    },
    {
        "source_sentence": "善思念之！",
        "from": "T17n0832_001:0878b15_9",
        "context_with_next_sentence": true
    },
    {
        "source_sentence": "我於今者善為汝說。」",
        "from": "T17n0832_001:0878b15_10",
        "context_with_next_sentence": true
    },
    {
        "source_sentence": "時龍威德上王菩薩而白佛言：「善哉世尊！",
        "from": "T17n0832_001:0878b16_11",
        "context_with_next_sentence": true
    },
    {
        "source_sentence": "願樂欲聞。」",
        "from": "T17n0832_001:0878b17_12",
        "context_with_next_sentence": true
    },
    {
        "source_sentence": "佛言：「善男子！",
        "from": "T17n0832_001:0878b17_13",
        "context_with_next_sentence": true
    },
    {
        "source_sentence": "言非語者即是佛語；善男子！",
        "from": "T17n0832_001:0878b17_14",
        "context_with_next_sentence": true
    },
    {
        "source_sentence": "言佛語者，是則名為最重身業。",
        "from": "T17n0832_001:0878b18_15",
        "context_with_next_sentence": true
    },
    {
        "source_sentence": "我之所說，皆悉無有不利身業、口業、意業，彼亦無語、無能說者亦無言者。",
        "from": "T17n0832_001:0878b19_16",
        "context_with_next_sentence": true
    },
    {
        "source_sentence": "善男子！",
        "from": "T17n0832_001:0878b20_17",
        "context_with_next_sentence": true
    },
    {
        "source_sentence": "諸有色語皆非佛語。",
        "from": "T17n0832_001:0878b21_18",
        "context_with_next_sentence": true
    },
    {
        "source_sentence": "若，龍威德上王！",
        "from": "T17n0832_001:0878b21_19",
        "context_with_next_sentence": true
    },
    {
        "source_sentence": "色非語非佛語者，受、想、行、識非語亦非佛語；善男子！",
        "from": "T17n0832_001:0878b21_20",
        "context_with_next_sentence": true
    },
    {
        "source_sentence": "若無色語，無受、想、行、識語者，是名佛語。",
        "from": "T17n0832_001:0878b23_21",
        "context_with_next_sentence": true
    },
    {
        "source_sentence": "「善男子！",
        "from": "T17n0832_001:0878b25_0",
        "context_with_next_sentence": true
    },
    {
        "source_sentence": "若有身、口、意業語者，不名佛語；善男子！",
        "from": "T17n0832_001:0878b25_1",
        "context_with_next_sentence": true
    },
    {
        "source_sentence": "若無身、口、意業語者，是名佛語。",
        "from": "T17n0832_001:0878b26_2",
        "context_with_next_sentence": true
    },
    {
        "source_sentence": "善男子！",
        "from": "T17n0832_001:0878b26_3",
        "context_with_next_sentence": true
    },
    {
        "source_sentence": "若有地、水、火、風、空界如是等語，不名佛語；善男子！",
        "from": "T17n0832_001:0878b27_4",
        "context_with_next_sentence": true
    },
    {
        "source_sentence": "若有不說地、水、火、風、空界等者，是名佛語。",
        "from": "T17n0832_001:0878b28_5",
        "context_with_next_sentence": true
    },
    {
        "source_sentence": "善男子！",
        "from": "T17n0832_001:0878b29_6",
        "context_with_next_sentence": true
    },
    {
        "source_sentence": "若有貪、瞋、癡語，不名佛語；善男子！",
        "from": "T17n0832_001:0878b29_7",
        "context_with_next_sentence": true
    },
    {
        "source_sentence": "若無貪、瞋、癡語，是名佛語。",
        "from": "T17n0832_001:0878c01_8",
        "context_with_next_sentence": true
    },
    {
        "source_sentence": "善男子！",
        "from": "T17n0832_001:0878c01_9",
        "context_with_next_sentence": true
    },
    {
        "source_sentence": "若有漏語及無漏語，不名佛語；善男子！",
        "from": "T17n0832_001:0878c01_10",
        "context_with_next_sentence": true
    },
    {
        "source_sentence": "若非漏語、非無漏語，是名佛語。",
        "from": "T17n0832_001:0878c02_11",
        "context_with_next_sentence": true
    },
    {
        "source_sentence": "善男子！",
        "from": "T17n0832_001:0878c03_12",
        "context_with_next_sentence": true
    },
    {
        "source_sentence": "若有所悕，如是語者不名佛語，以彼佛語不悕求故。",
        "from": "T17n0832_001:0878c03_13",
        "context_with_next_sentence": true
    },
    {
        "source_sentence": "善男子！",
        "from": "T17n0832_001:0878c05_14",
        "context_with_next_sentence": true
    },
    {
        "source_sentence": "若無高下，如是語者是名佛語。",
        "from": "T17n0832_001:0878c05_15",
        "context_with_next_sentence": true
    },
    {
        "source_sentence": "善男子！",
        "from": "T17n0832_001:0878c06_0",
        "context_with_next_sentence": true
    },
    {
        "source_sentence": "若有事語、非事語者，不名佛語；善男子！",
        "from": "T17n0832_001:0878c06_1",
        "context_with_next_sentence": true
    },
    {
        "source_sentence": "若有非事、非非事語，是名佛語。",
        "from": "T17n0832_001:0878c07_2",
        "context_with_next_sentence": true
    },
    {
        "source_sentence": "善男子！",
        "from": "T17n0832_001:0878c07_3",
        "context_with_next_sentence": true
    },
    {
        "source_sentence": "若於自性清淨法上言得證者，彼非佛語；善男子！",
        "from": "T17n0832_001:0878c08_4",
        "context_with_next_sentence": true
    },
    {
        "source_sentence": "若非自性、非他性語，是名佛語。",
        "from": "T17n0832_001:0878c09_5",
        "context_with_next_sentence": true
    },
    {
        "source_sentence": "善男子！",
        "from": "T17n0832_001:0878c09_6",
        "context_with_next_sentence": true
    },
    {
        "source_sentence": "若有實語、非實語者，不名佛語；善男子！",
        "from": "T17n0832_001:0878c10_7",
        "context_with_next_sentence": true
    },
    {
        "source_sentence": "若無實語、無不實語，是名佛語。",
        "from": "T17n0832_001:0878c11_8",
        "context_with_next_sentence": true
    },
    {
        "source_sentence": "善男子！",
        "from": "T17n0832_001:0878c11_9",
        "context_with_next_sentence": true
    },
    {
        "source_sentence": "若有此語：『是凡夫人之所說語、此是聖人之所說語。』",
        "from": "T17n0832_001:0878c12_0",
        "context_with_next_sentence": true
    },
    {
        "source_sentence": "不名佛語；善男子！",
        "from": "T17n0832_001:0878c13_1",
        "context_with_next_sentence": true
    },
    {
        "source_sentence": "若無凡語、無聖人語，是名佛語。",
        "from": "T17n0832_001:0878c13_2",
        "context_with_next_sentence": true
    },
    {
        "source_sentence": "善男子！",
        "from": "T17n0832_001:0878c14_3",
        "context_with_next_sentence": true
    },
    {
        "source_sentence": "若有內語及有外語、內外語者，不名佛語；善男子！",
        "from": "T17n0832_001:0878c14_4",
        "context_with_next_sentence": true
    },
    {
        "source_sentence": "若無內語及無外語、內外語者，是名佛語。",
        "from": "T17n0832_001:0878c15_5",
        "context_with_next_sentence": true
    },
    {
        "source_sentence": "善男子！",
        "from": "T17n0832_001:0878c16_6",
        "context_with_next_sentence": true
    },
    {
        "source_sentence": "若於諸法，有色所依，受、想、行、識所依語者，不名佛語；善男子！",
        "from": "T17n0832_001:0878c16_7",
        "context_with_next_sentence": true
    },
    {
        "source_sentence": "若於諸法無色可依，亦無受、想、行、識可依，如是語者是名佛語。",
        "from": "T17n0832_001:0878c18_8",
        "context_with_next_sentence": true
    },
    {
        "source_sentence": "善男子！",
        "from": "T17n0832_001:0878c19_9",
        "context_with_next_sentence": true
    },
    {
        "source_sentence": "若有處語，是魔王語、是魔民語，不名佛語；善男子！",
        "from": "T17n0832_001:0878c19_10",
        "context_with_next_sentence": true
    },
    {
        "source_sentence": "若無一切諸處語者，是名佛語。",
        "from": "T17n0832_001:0878c20_11",
        "context_with_next_sentence": true
    },
    {
        "source_sentence": "善男子！",
        "from": "T17n0832_001:0878c21_12",
        "context_with_next_sentence": true
    },
    {
        "source_sentence": "若有色覺分別而語，受、想、行、識覺分別語，不名佛語；善男子！",
        "from": "T17n0832_001:0878c21_13",
        "context_with_next_sentence": true
    },
    {
        "source_sentence": "若無色覺分別而語，受、想、行、識覺分別語，是名佛語。",
        "from": "T17n0832_001:0878c23_14",
        "context_with_next_sentence": true
    },
    {
        "source_sentence": "以此義故，魔及魔民不得其便。",
        "from": "T17n0832_001:0878c24_15",
        "context_with_next_sentence": true
    },
    {
        "source_sentence": "「復次善男子！",
        "from": "T17n0832_001:0878c25_16",
        "context_with_next_sentence": true
    },
    {
        "source_sentence": "言菩薩者，若色無我，亦不分別非是我所，如是受、想、行、識無我，亦不分別非我所者，名為菩薩」。",
        "from": "T17n0832_001:0878c25_17",
        "context_with_next_sentence": true
    },
    {
        "source_sentence": "時龍威德上王菩薩而白佛言：「世尊！",
        "from": "T17n0832_001:0878c27_18",
        "context_with_next_sentence": true
    },
    {
        "source_sentence": "以何義故而有言說？",
        "from": "T17n0832_001:0878c28_19",
        "context_with_next_sentence": true
    },
    {
        "source_sentence": "何者言說？」",
        "from": "T17n0832_001:0878c29_20",
        "context_with_next_sentence": true
    },
    {
        "source_sentence": "佛言：「善男子！",
        "from": "T17n0832_001:0878c29_21",
        "context_with_next_sentence": true
    },
    {
        "source_sentence": "魔波卑掾。",
        "from": "T17n0832_001:0878c29_22",
        "context_with_next_sentence": true
    },
    {
        "source_sentence": "復次善男子！",
        "from": "T17n0832_001:0878c29_23",
        "context_with_next_sentence": true
    },
    {
        "source_sentence": "若菩薩色不作念我當如是，受、想、行、識亦不作念我當如是，如是菩薩於一切處皆無有語。",
        "from": "T17n0832_001:0879a01_24",
        "context_with_next_sentence": true
    },
    {
        "source_sentence": "龍威德上王！",
        "from": "T17n0832_001:0879a03_25",
        "context_with_next_sentence": true
    },
    {
        "source_sentence": "諸善男子有上勝者，斷一切語、斷一切障、滅諸我慢、斷一切網、離諸二見、離一切想，以無語故。",
        "from": "T17n0832_001:0879a03_26",
        "context_with_next_sentence": true
    },
    {
        "source_sentence": "云何有言？",
        "from": "T17n0832_001:0879a05_27",
        "context_with_next_sentence": true
    },
    {
        "source_sentence": "亦無可語，是故非語名為佛語。",
        "from": "T17n0832_001:0879a06_0",
        "context_with_next_sentence": true
    },
    {
        "source_sentence": "善男子！",
        "from": "T17n0832_001:0879a06_1",
        "context_with_next_sentence": true
    },
    {
        "source_sentence": "以此義故，當如是知此是佛語。",
        "from": "T17n0832_001:0879a06_2",
        "context_with_next_sentence": true
    },
    {
        "source_sentence": "「善男子！",
        "from": "T17n0832_001:0879a08_0",
        "context_with_next_sentence": true
    },
    {
        "source_sentence": "若無身無身行、無口無口行、無意無意行、非行非非行、非謗非不謗、不生不起、無想無處、無住無沒、非寂非行、諦語不動復非不動而亦不住，自然不緣亦非不緣，善男子！",
        "from": "T17n0832_001:0879a08_1",
        "context_with_next_sentence": true
    },
    {
        "source_sentence": "此是佛語。",
        "from": "T17n0832_001:0879a12_2",
        "context_with_next_sentence": true
    },
    {
        "source_sentence": "以彼無有可能語故，是名佛語。",
        "from": "T17n0832_001:0879a12_3",
        "context_with_next_sentence": true
    },
    {
        "source_sentence": "「善男子！",
        "from": "T17n0832_001:0879a13_4",
        "context_with_next_sentence": true
    },
    {
        "source_sentence": "菩薩能作如是學已，是則名為學上上智光明佛語、清涼佛語，遍悅一切諸眾生身、開發一切諸眾生意，趣向佛智受持法義；遍悅一切諸菩薩眾，覺諸睡者善入法界，是善決定向於法輪；轉於法輪、擊大法鼓，降諸魔眾、降伏異怨、降伏一切諸外道眾，是能救護向惡道者、是能莊嚴諸佛世界、是一切佛之所稱歎，必坐道場。",
        "from": "T17n0832_001:0879a13_5",
        "context_with_next_sentence": true
    },
    {
        "source_sentence": "如是菩薩已坐道場，如是菩薩已得菩薩諸陀羅尼。」",
        "from": "T17n0832_001:0879a20_6",
        "context_with_next_sentence": true
    },
    {
        "source_sentence": "說此佛語法門之時，聖龍威德上王菩薩菩提分法皆悉滿足，即時獲得無生法忍；二萬六千諸菩薩等，得陀羅尼及諸三昧。",
        "from": "T17n0832_001:0879a22_7",
        "context_with_next_sentence": true
    },
    {
        "source_sentence": "八千比丘得無漏法。",
        "from": "T17n0832_001:0879a24_8",
        "context_with_next_sentence": true
    },
    {
        "source_sentence": "復有八萬四千眾生，皆發阿耨多羅三藐三菩提心，即以神力雨種種花供養世尊。",
        "from": "T17n0832_001:0879a25_9",
        "context_with_next_sentence": true
    },
    {
        "source_sentence": "如來說是法門之時，聖龍威德上王菩薩，及諸大眾天、人、阿修羅、迦樓羅、緊那羅、摩睺羅伽等，一切大眾聞佛所說，皆大歡喜，信受奉行。",
        "from": "T17n0832_001:0879a28_0",
        "context_with_next_sentence": true
    },
    {
        "source_sentence": "佛語經",
        "from": "T17n0832_001:0879b02_0",
        "context_with_next_sentence": false
    }
]