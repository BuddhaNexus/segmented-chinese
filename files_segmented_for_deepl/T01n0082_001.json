[
    {
        "source_sentence": "佛說意經",
        "from": "T01n0082_001:0901b23_0",
        "context_with_next_sentence": true
    },
    {
        "source_sentence": "西晉月氏國三藏竺法護譯",
        "from": "T01n0082_001:0901b25_0",
        "context_with_next_sentence": true
    },
    {
        "source_sentence": "聞如是：一時，婆伽婆在舍衛城祇樹給孤獨園。",
        "from": "T01n0082_001:0901b26_0",
        "context_with_next_sentence": true
    },
    {
        "source_sentence": "彼時，有異比丘獨坐房中，意作是念：「以何故世間牽？",
        "from": "T01n0082_001:0901b27_1",
        "context_with_next_sentence": true
    },
    {
        "source_sentence": "以何故受於苦？",
        "from": "T01n0082_001:0901b28_2",
        "context_with_next_sentence": true
    },
    {
        "source_sentence": "以何故生已，生已入隨從？」",
        "from": "T01n0082_001:0901b28_3",
        "context_with_next_sentence": true
    },
    {
        "source_sentence": "於是彼比丘從下晡起，起已往詣世尊所，到已禮世尊足却坐一面。",
        "from": "T01n0082_001:0901b29_4",
        "context_with_next_sentence": true
    },
    {
        "source_sentence": "彼比丘却坐一面已，白世尊曰：「唯，世尊！",
        "from": "T01n0082_001:0901c01_5",
        "context_with_next_sentence": true
    },
    {
        "source_sentence": "我今日獨在房中意生是念：『以何故世間牽？",
        "from": "T01n0082_001:0901c02_6",
        "context_with_next_sentence": true
    },
    {
        "source_sentence": "以何故受於苦？",
        "from": "T01n0082_001:0901c03_7",
        "context_with_next_sentence": true
    },
    {
        "source_sentence": "以何故生已，生已入隨從？』」",
        "from": "T01n0082_001:0901c03_8",
        "context_with_next_sentence": true
    },
    {
        "source_sentence": "「善哉，善哉！",
        "from": "T01n0082_001:0901c04_9",
        "context_with_next_sentence": true
    },
    {
        "source_sentence": "比丘！",
        "from": "T01n0082_001:0901c04_10",
        "context_with_next_sentence": true
    },
    {
        "source_sentence": "有賢道、有賢觀、善辯才，所念善。",
        "from": "T01n0082_001:0901c04_11",
        "context_with_next_sentence": true
    },
    {
        "source_sentence": "『以何故世間牽？",
        "from": "T01n0082_001:0901c05_12",
        "context_with_next_sentence": true
    },
    {
        "source_sentence": "以何故受於苦？",
        "from": "T01n0082_001:0901c06_0",
        "context_with_next_sentence": true
    },
    {
        "source_sentence": "以何故生已，生已入隨從？』",
        "from": "T01n0082_001:0901c06_1",
        "context_with_next_sentence": true
    },
    {
        "source_sentence": "汝比丘！",
        "from": "T01n0082_001:0901c07_0",
        "context_with_next_sentence": true
    },
    {
        "source_sentence": "作如是問不？」",
        "from": "T01n0082_001:0901c07_1",
        "context_with_next_sentence": true
    },
    {
        "source_sentence": "「唯然，世尊！」",
        "from": "T01n0082_001:0901c07_2",
        "context_with_next_sentence": true
    },
    {
        "source_sentence": "「此比丘！",
        "from": "T01n0082_001:0901c07_3",
        "context_with_next_sentence": true
    },
    {
        "source_sentence": "以意故世間牽，以意故受於苦，生意生意已入隨從，比丘！",
        "from": "T01n0082_001:0901c07_4",
        "context_with_next_sentence": true
    },
    {
        "source_sentence": "而令世間牽、受於苦、生已生已入隨從。",
        "from": "T01n0082_001:0901c09_5",
        "context_with_next_sentence": true
    },
    {
        "source_sentence": "比丘！",
        "from": "T01n0082_001:0901c10_6",
        "context_with_next_sentence": true
    },
    {
        "source_sentence": "聖弟子無所著，以彼牽、以彼去、彼生已生已則隨從。",
        "from": "T01n0082_001:0901c10_7",
        "context_with_next_sentence": true
    },
    {
        "source_sentence": "此比丘！",
        "from": "T01n0082_001:0901c11_8",
        "context_with_next_sentence": true
    },
    {
        "source_sentence": "聖弟子阿羅漢，能自御意，不自隨意。」",
        "from": "T01n0082_001:0901c11_9",
        "context_with_next_sentence": true
    },
    {
        "source_sentence": "「善哉，世尊！」",
        "from": "T01n0082_001:0901c12_10",
        "context_with_next_sentence": true
    },
    {
        "source_sentence": "彼比丘，聞世尊所說，善樂善然可已，重問世尊曰：「唯世尊！",
        "from": "T01n0082_001:0901c12_11",
        "context_with_next_sentence": true
    },
    {
        "source_sentence": "言多聞比丘，言多聞比丘者，唯世尊！",
        "from": "T01n0082_001:0901c14_0",
        "context_with_next_sentence": true
    },
    {
        "source_sentence": "幾所故名多聞比丘？",
        "from": "T01n0082_001:0901c14_1",
        "context_with_next_sentence": true
    },
    {
        "source_sentence": "如來說幾比丘多聞？」",
        "from": "T01n0082_001:0901c15_2",
        "context_with_next_sentence": true
    },
    {
        "source_sentence": "「善哉，善哉！",
        "from": "T01n0082_001:0901c15_3",
        "context_with_next_sentence": true
    },
    {
        "source_sentence": "比丘！",
        "from": "T01n0082_001:0901c16_0",
        "context_with_next_sentence": true
    },
    {
        "source_sentence": "賢道、賢觀、辯才，所言善。",
        "from": "T01n0082_001:0901c16_1",
        "context_with_next_sentence": true
    },
    {
        "source_sentence": "『世尊！",
        "from": "T01n0082_001:0901c16_2",
        "context_with_next_sentence": true
    },
    {
        "source_sentence": "多聞多聞比丘者，唯世尊！",
        "from": "T01n0082_001:0901c16_3",
        "context_with_next_sentence": true
    },
    {
        "source_sentence": "幾所故名多聞比丘？",
        "from": "T01n0082_001:0901c17_4",
        "context_with_next_sentence": true
    },
    {
        "source_sentence": "如來說幾是多聞比丘？』",
        "from": "T01n0082_001:0901c17_5",
        "context_with_next_sentence": true
    },
    {
        "source_sentence": "汝比丘！",
        "from": "T01n0082_001:0901c18_6",
        "context_with_next_sentence": true
    },
    {
        "source_sentence": "作是問不？」",
        "from": "T01n0082_001:0901c18_7",
        "context_with_next_sentence": true
    },
    {
        "source_sentence": "「唯然，世尊！」",
        "from": "T01n0082_001:0901c18_8",
        "context_with_next_sentence": true
    },
    {
        "source_sentence": "「我多說比丘，契(一也)、歌(二也)、記(三也)、偈(四也)、所因(五也)、法句(六也)、譬喻(七也)、所應(八也)、生(九也)、方等(十也)、未曾(十一也)、法說(十二)。",
        "from": "T01n0082_001:0901c19_9",
        "context_with_next_sentence": true
    },
    {
        "source_sentence": "比丘族姓子，四句偈向我說者，則知義知法，應法所行等與法俱，如法行說。",
        "from": "T01n0082_001:0901c21_10",
        "context_with_next_sentence": true
    },
    {
        "source_sentence": "如是比丘則是多聞，如是比丘為多聞，如是如來說比丘多聞。」",
        "from": "T01n0082_001:0901c22_11",
        "context_with_next_sentence": true
    },
    {
        "source_sentence": "「善哉，世尊！」",
        "from": "T01n0082_001:0901c24_12",
        "context_with_next_sentence": true
    },
    {
        "source_sentence": "彼比丘，聞世尊所說，善思惟念，善樂善然可已，重問世尊曰：「唯世尊！",
        "from": "T01n0082_001:0901c24_13",
        "context_with_next_sentence": true
    },
    {
        "source_sentence": "比丘聞已，比丘聞已智慧捷疾。",
        "from": "T01n0082_001:0901c25_14",
        "context_with_next_sentence": true
    },
    {
        "source_sentence": "唯世尊！",
        "from": "T01n0082_001:0901c26_15",
        "context_with_next_sentence": true
    },
    {
        "source_sentence": "所幾名為比丘聞已，名為捷疾智慧？",
        "from": "T01n0082_001:0901c26_16",
        "context_with_next_sentence": true
    },
    {
        "source_sentence": "如來說幾比丘聞已智慧捷疾？」",
        "from": "T01n0082_001:0901c27_17",
        "context_with_next_sentence": true
    },
    {
        "source_sentence": "「善哉，善哉！",
        "from": "T01n0082_001:0901c28_18",
        "context_with_next_sentence": true
    },
    {
        "source_sentence": "比丘！",
        "from": "T01n0082_001:0901c28_19",
        "context_with_next_sentence": true
    },
    {
        "source_sentence": "賢道、賢觀、辯才，所言善。",
        "from": "T01n0082_001:0901c28_20",
        "context_with_next_sentence": true
    },
    {
        "source_sentence": "『唯世尊！",
        "from": "T01n0082_001:0901c29_21",
        "context_with_next_sentence": true
    },
    {
        "source_sentence": "比丘聞已，比丘聞已智慧捷疾。",
        "from": "T01n0082_001:0901c29_22",
        "context_with_next_sentence": true
    },
    {
        "source_sentence": "世尊！",
        "from": "T01n0082_001:0902a01_23",
        "context_with_next_sentence": true
    },
    {
        "source_sentence": "說幾比丘聞已智慧捷疾？』",
        "from": "T01n0082_001:0902a01_24",
        "context_with_next_sentence": true
    },
    {
        "source_sentence": "汝比丘問此不？」",
        "from": "T01n0082_001:0902a01_25",
        "context_with_next_sentence": true
    },
    {
        "source_sentence": "「唯然，世尊！」",
        "from": "T01n0082_001:0902a02_26",
        "context_with_next_sentence": true
    },
    {
        "source_sentence": "「此比丘！",
        "from": "T01n0082_001:0902a02_27",
        "context_with_next_sentence": true
    },
    {
        "source_sentence": "彼比丘聞苦已，以智慧知如真，苦習、苦盡、苦盡住處，此則為聞彼以智慧知如真，苦習、苦盡、苦盡住處，此則為聞彼以智慧知如真。",
        "from": "T01n0082_001:0902a02_28",
        "context_with_next_sentence": true
    },
    {
        "source_sentence": "如是比丘！",
        "from": "T01n0082_001:0902a05_29",
        "context_with_next_sentence": true
    },
    {
        "source_sentence": "彼比丘聞已智慧捷疾，如來說比丘如是聞已智慧捷疾。」",
        "from": "T01n0082_001:0902a05_30",
        "context_with_next_sentence": true
    },
    {
        "source_sentence": "「善哉，世尊！」",
        "from": "T01n0082_001:0902a07_31",
        "context_with_next_sentence": true
    },
    {
        "source_sentence": "彼比丘聞世尊所說，善樂善然可已，重問世尊曰：「唯世尊！",
        "from": "T01n0082_001:0902a07_32",
        "context_with_next_sentence": true
    },
    {
        "source_sentence": "比丘聰明辯才捷疾，比丘聰明智慧捷疾者，唯世尊！",
        "from": "T01n0082_001:0902a08_33",
        "context_with_next_sentence": true
    },
    {
        "source_sentence": "幾所名為比丘聰明智慧捷疾？",
        "from": "T01n0082_001:0902a09_34",
        "context_with_next_sentence": true
    },
    {
        "source_sentence": "如來說幾比丘聰明智慧辯才捷疾？」",
        "from": "T01n0082_001:0902a10_35",
        "context_with_next_sentence": true
    },
    {
        "source_sentence": "「善哉，善哉！",
        "from": "T01n0082_001:0902a11_36",
        "context_with_next_sentence": true
    },
    {
        "source_sentence": "比丘！",
        "from": "T01n0082_001:0902a11_37",
        "context_with_next_sentence": true
    },
    {
        "source_sentence": "賢道、賢觀、辯才，所言善。",
        "from": "T01n0082_001:0902a11_38",
        "context_with_next_sentence": true
    },
    {
        "source_sentence": "『唯世尊！",
        "from": "T01n0082_001:0902a12_39",
        "context_with_next_sentence": true
    },
    {
        "source_sentence": "比丘聰明智慧捷疾，比丘聰明辯才捷疾者，世尊！",
        "from": "T01n0082_001:0902a12_40",
        "context_with_next_sentence": true
    },
    {
        "source_sentence": "說幾所名為比丘聰明智慧辯才捷疾？",
        "from": "T01n0082_001:0902a13_41",
        "context_with_next_sentence": true
    },
    {
        "source_sentence": "如來說幾比丘聰明智慧辯才捷疾？』",
        "from": "T01n0082_001:0902a14_42",
        "context_with_next_sentence": true
    },
    {
        "source_sentence": "汝比丘問此不？」",
        "from": "T01n0082_001:0902a15_43",
        "context_with_next_sentence": true
    },
    {
        "source_sentence": "「唯然，世尊！」",
        "from": "T01n0082_001:0902a15_44",
        "context_with_next_sentence": true
    },
    {
        "source_sentence": "「此比丘！",
        "from": "T01n0082_001:0902a15_45",
        "context_with_next_sentence": true
    },
    {
        "source_sentence": "謂比丘亦不自念、不念他、不二念，比丘但念意已，自饒益及饒益他、饒益多人，愍世間故，以義饒益天及人。",
        "from": "T01n0082_001:0902a15_46",
        "context_with_next_sentence": true
    },
    {
        "source_sentence": "如是比丘聰明智慧捷疾，如來說比丘聰明辯才智慧捷疾。」",
        "from": "T01n0082_001:0902a18_47",
        "context_with_next_sentence": true
    },
    {
        "source_sentence": "「善哉，世尊！」",
        "from": "T01n0082_001:0902a19_48",
        "context_with_next_sentence": true
    },
    {
        "source_sentence": "彼比丘聞世尊所說，善思惟念，受持誦讀已，從坐起禮世尊足，繞世尊，離世尊還。",
        "from": "T01n0082_001:0902a19_49",
        "context_with_next_sentence": true
    },
    {
        "source_sentence": "彼世尊以此喻為說之，獨在靜處不亂志寂靜住。",
        "from": "T01n0082_001:0902a21_50",
        "context_with_next_sentence": true
    },
    {
        "source_sentence": "彼獨在靜處不亂志寂靜住已，謂族姓子，所為剃鬚髮已被著袈裟信樂出家，棄家學道，彼無上行梵行，見法成神通作證住，生已盡、梵行已成、所作已辦、名色已有，知如真。",
        "from": "T01n0082_001:0902a22_51",
        "context_with_next_sentence": true
    },
    {
        "source_sentence": "彼尊者已知法，至成阿羅漢。",
        "from": "T01n0082_001:0902a26_52",
        "context_with_next_sentence": true
    },
    {
        "source_sentence": "佛如是說，彼比丘聞世尊所說，歡喜而樂。",
        "from": "T01n0082_001:0902a27_53",
        "context_with_next_sentence": true
    },
    {
        "source_sentence": "佛說意經",
        "from": "T01n0082_001:0902a29_0",
        "context_with_next_sentence": false
    }
]