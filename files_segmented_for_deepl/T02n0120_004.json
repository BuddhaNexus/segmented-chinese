[
    {
        "source_sentence": "央掘魔羅經卷第四",
        "from": "T02n0120_004:0537c16_0",
        "context_with_next_sentence": true
    },
    {
        "source_sentence": "宋天竺三藏求那跋陀羅譯",
        "from": "T02n0120_004:0537c18_0",
        "context_with_next_sentence": true
    },
    {
        "source_sentence": "爾時，央掘魔羅白佛言：「世尊！",
        "from": "T02n0120_004:0537c19_0",
        "context_with_next_sentence": true
    },
    {
        "source_sentence": "奇哉如來！",
        "from": "T02n0120_004:0537c19_1",
        "context_with_next_sentence": true
    },
    {
        "source_sentence": "哀愍一切眾生，為第一難事。」",
        "from": "T02n0120_004:0537c19_2",
        "context_with_next_sentence": true
    },
    {
        "source_sentence": "佛告央掘魔羅：「非是如來為第一難事，更有第一難事。",
        "from": "T02n0120_004:0537c20_3",
        "context_with_next_sentence": true
    },
    {
        "source_sentence": "謂於未來正法住世餘八十年，安慰說此摩訶衍經常恒不變如來之藏，是為甚難。",
        "from": "T02n0120_004:0537c21_4",
        "context_with_next_sentence": true
    },
    {
        "source_sentence": "若有眾生持諸同類，是亦甚難。",
        "from": "T02n0120_004:0537c23_5",
        "context_with_next_sentence": true
    },
    {
        "source_sentence": "若有眾生聞說如來常恒不變如來之藏，隨順如實，是亦甚難。」",
        "from": "T02n0120_004:0537c24_6",
        "context_with_next_sentence": true
    },
    {
        "source_sentence": "央掘魔羅白佛言：「世尊！",
        "from": "T02n0120_004:0537c25_7",
        "context_with_next_sentence": true
    },
    {
        "source_sentence": "何如為難？」",
        "from": "T02n0120_004:0537c26_8",
        "context_with_next_sentence": true
    },
    {
        "source_sentence": "佛告央掘魔羅：「譬如大地荷四重擔。",
        "from": "T02n0120_004:0537c26_9",
        "context_with_next_sentence": true
    },
    {
        "source_sentence": "何等為四？",
        "from": "T02n0120_004:0537c27_10",
        "context_with_next_sentence": true
    },
    {
        "source_sentence": "一者大水，二者大山，三者草木，四者眾生。",
        "from": "T02n0120_004:0537c27_11",
        "context_with_next_sentence": true
    },
    {
        "source_sentence": "如是大地荷此四擔。」",
        "from": "T02n0120_004:0537c28_12",
        "context_with_next_sentence": true
    },
    {
        "source_sentence": "央掘魔羅白佛言：「如是。",
        "from": "T02n0120_004:0537c29_13",
        "context_with_next_sentence": true
    },
    {
        "source_sentence": "世尊！」",
        "from": "T02n0120_004:0537c29_14",
        "context_with_next_sentence": true
    },
    {
        "source_sentence": "佛告央掘魔羅：「非是大地荷四重擔。",
        "from": "T02n0120_004:0537c29_15",
        "context_with_next_sentence": true
    },
    {
        "source_sentence": "所以者何？",
        "from": "T02n0120_004:0538a01_16",
        "context_with_next_sentence": true
    },
    {
        "source_sentence": "餘復更有荷重擔者。」",
        "from": "T02n0120_004:0538a01_17",
        "context_with_next_sentence": true
    },
    {
        "source_sentence": "央掘魔羅白佛言：「誰耶？",
        "from": "T02n0120_004:0538a02_18",
        "context_with_next_sentence": true
    },
    {
        "source_sentence": "世尊！」",
        "from": "T02n0120_004:0538a02_19",
        "context_with_next_sentence": true
    },
    {
        "source_sentence": "佛告央掘魔羅：「正法住世餘八十年，菩薩摩訶薩為一切眾生，演說如來常恒不變如來之藏，當荷四擔。",
        "from": "T02n0120_004:0538a03_0",
        "context_with_next_sentence": true
    },
    {
        "source_sentence": "何等為四？",
        "from": "T02n0120_004:0538a05_1",
        "context_with_next_sentence": true
    },
    {
        "source_sentence": "謂兇惡像類常欲加害，而不顧存亡棄捨身命，要說如來常恒不變如來之藏，是名初擔，重於一切眾山積聚。",
        "from": "T02n0120_004:0538a05_2",
        "context_with_next_sentence": true
    },
    {
        "source_sentence": "兇惡像類非優婆塞，以一闡提而毀罵之，聞悉能忍，是第二擔，重於一切大水積聚。",
        "from": "T02n0120_004:0538a08_3",
        "context_with_next_sentence": true
    },
    {
        "source_sentence": "無緣得為國王大臣大力勇將及其眷屬說如來藏，唯為下劣形殘貧乞堪忍演說，是第三擔，重於一切眾生大聚。",
        "from": "T02n0120_004:0538a10_0",
        "context_with_next_sentence": true
    },
    {
        "source_sentence": "窮守邊地多惱之處，衣食湯藥眾具麁弊，一切苦觸無一可樂，男悉邪謗女人少信，城郭丘聚豐樂之處不得止住，是第四擔，重於一切草木積聚。",
        "from": "T02n0120_004:0538a12_1",
        "context_with_next_sentence": true
    },
    {
        "source_sentence": "若能荷此四重擔者，是名能荷大擔菩薩摩訶薩。",
        "from": "T02n0120_004:0538a15_2",
        "context_with_next_sentence": true
    },
    {
        "source_sentence": "若菩薩摩訶薩，於正法欲滅餘八十年，棄捨身命，演說如來常恒不變如來之藏，是為甚難；若能維持彼諸眾生，是亦甚難；彼諸眾生聞說如來常恒不變如來之藏，能起信樂，是亦甚難。",
        "from": "T02n0120_004:0538a17_0",
        "context_with_next_sentence": true
    },
    {
        "source_sentence": "「復次，央掘魔羅！",
        "from": "T02n0120_004:0538a22_0",
        "context_with_next_sentence": true
    },
    {
        "source_sentence": "非是如來為第一難事，今當更說復有難事。",
        "from": "T02n0120_004:0538a22_1",
        "context_with_next_sentence": true
    },
    {
        "source_sentence": "譬如士夫其壽無量，過無量百千億歲，以一毛端渧大海水，復過是數，以一毛渧乃至將竭餘如牛跡，為甚難不？」",
        "from": "T02n0120_004:0538a23_2",
        "context_with_next_sentence": true
    },
    {
        "source_sentence": "央掘魔羅言：「甚難，世尊！",
        "from": "T02n0120_004:0538a25_3",
        "context_with_next_sentence": true
    },
    {
        "source_sentence": "不可稱說。」",
        "from": "T02n0120_004:0538a26_4",
        "context_with_next_sentence": true
    },
    {
        "source_sentence": "佛告央掘魔羅：「此不為難，更有甚難。」",
        "from": "T02n0120_004:0538a26_5",
        "context_with_next_sentence": true
    },
    {
        "source_sentence": "央掘魔羅言：「誰耶？",
        "from": "T02n0120_004:0538a27_6",
        "context_with_next_sentence": true
    },
    {
        "source_sentence": "世尊！」",
        "from": "T02n0120_004:0538a28_0",
        "context_with_next_sentence": true
    },
    {
        "source_sentence": "佛告央掘魔羅：「正法住世餘八十年，若有菩薩摩訶薩，棄捨身命，演說如來常恒不變如來之藏，是為甚難。",
        "from": "T02n0120_004:0538a28_1",
        "context_with_next_sentence": true
    },
    {
        "source_sentence": "「復次，央掘魔羅！",
        "from": "T02n0120_004:0538b02_0",
        "context_with_next_sentence": true
    },
    {
        "source_sentence": "非是如來為第一難事，更有難事。",
        "from": "T02n0120_004:0538b02_1",
        "context_with_next_sentence": true
    },
    {
        "source_sentence": "央掘魔羅！",
        "from": "T02n0120_004:0538b03_2",
        "context_with_next_sentence": true
    },
    {
        "source_sentence": "譬如士夫擔須彌山王及大地大海經百億歲，此為大力第一難不？」",
        "from": "T02n0120_004:0538b03_3",
        "context_with_next_sentence": true
    },
    {
        "source_sentence": "央掘魔羅白佛言：「如是如來境界，非彼聲聞緣覺所及。」",
        "from": "T02n0120_004:0538b04_4",
        "context_with_next_sentence": true
    },
    {
        "source_sentence": "佛告央掘魔羅：「彼非大力非為甚難，若以大海一塵為百千億分，百千億劫持一塵去，乃至將竭餘如牛跡；復能擔負須彌山王大地河海，百千億劫，而彼不能於正法住世餘八十年時，演說如來常恒不變如來之藏，唯有菩薩人中之雄，能說如來常恒不變如來之藏護持正法，我說此人第一甚難。",
        "from": "T02n0120_004:0538b06_5",
        "context_with_next_sentence": true
    },
    {
        "source_sentence": "「復次，央掘魔羅！",
        "from": "T02n0120_004:0538b13_0",
        "context_with_next_sentence": true
    },
    {
        "source_sentence": "譬如士夫能以水滅三千大千世界熾然盛火，如是士夫為甚難不？」",
        "from": "T02n0120_004:0538b13_1",
        "context_with_next_sentence": true
    },
    {
        "source_sentence": "央掘魔羅白佛言：「世尊！",
        "from": "T02n0120_004:0538b14_2",
        "context_with_next_sentence": true
    },
    {
        "source_sentence": "滅一天下火尚為極難，況復三千大千世界？",
        "from": "T02n0120_004:0538b15_3",
        "context_with_next_sentence": true
    },
    {
        "source_sentence": "是為甚難。」",
        "from": "T02n0120_004:0538b16_4",
        "context_with_next_sentence": true
    },
    {
        "source_sentence": "佛言：「如是。",
        "from": "T02n0120_004:0538b16_5",
        "context_with_next_sentence": true
    },
    {
        "source_sentence": "央掘魔羅！",
        "from": "T02n0120_004:0538b16_6",
        "context_with_next_sentence": true
    },
    {
        "source_sentence": "未來世中持戒眾減、犯戒眾增，正法住世餘八十年，菩薩摩訶薩棄捨身命奴婢牛羊非法財物，種種清淨宣說正法，演說如來常恒不變如來之藏，此何士夫？」",
        "from": "T02n0120_004:0538b17_7",
        "context_with_next_sentence": true
    },
    {
        "source_sentence": "央掘魔羅白佛言：「唯佛能知，非聲聞緣覺。",
        "from": "T02n0120_004:0538b20_8",
        "context_with_next_sentence": true
    },
    {
        "source_sentence": "爾時，護持世間淨法猶尚為難，何況出世間上上如來常恒不變如來之藏？",
        "from": "T02n0120_004:0538b21_9",
        "context_with_next_sentence": true
    },
    {
        "source_sentence": "如彼士夫能以水滅三千大千世界熾然盛火，極為甚難。",
        "from": "T02n0120_004:0538b23_10",
        "context_with_next_sentence": true
    },
    {
        "source_sentence": "若於未來正法住世餘八十年，菩薩摩訶薩棄捨身命，演說如來常恒不變如來之藏，當知彼人即是如來。」",
        "from": "T02n0120_004:0538b24_11",
        "context_with_next_sentence": true
    },
    {
        "source_sentence": "佛告央掘魔羅：「善哉善哉！",
        "from": "T02n0120_004:0538b27_12",
        "context_with_next_sentence": true
    },
    {
        "source_sentence": "善男子！",
        "from": "T02n0120_004:0538b27_13",
        "context_with_next_sentence": true
    },
    {
        "source_sentence": "我亦如是說，一切如來說彼士夫所為難事不得邊際。",
        "from": "T02n0120_004:0538b27_14",
        "context_with_next_sentence": true
    },
    {
        "source_sentence": "「復次，善男子！",
        "from": "T02n0120_004:0538c01_0",
        "context_with_next_sentence": true
    },
    {
        "source_sentence": "譬如百川入于大海，別流不現，如是士夫所得智慧，一切士夫來入其中，悉皆不現。",
        "from": "T02n0120_004:0538c01_1",
        "context_with_next_sentence": true
    },
    {
        "source_sentence": "「復次，善男子！",
        "from": "T02n0120_004:0538c04_0",
        "context_with_next_sentence": true
    },
    {
        "source_sentence": "譬如大海不受死屍，如是士夫無諸戲行家愛家病雜亂非法，謗如來藏者不與同止，如是士夫極為甚難，維持彼眾及聽法者，是亦甚難。」",
        "from": "T02n0120_004:0538c04_1",
        "context_with_next_sentence": true
    },
    {
        "source_sentence": "央掘魔羅白佛言：「世尊！",
        "from": "T02n0120_004:0538c08_0",
        "context_with_next_sentence": true
    },
    {
        "source_sentence": "菩薩摩訶薩，成就幾相名非新學？」",
        "from": "T02n0120_004:0538c08_1",
        "context_with_next_sentence": true
    },
    {
        "source_sentence": "佛告央掘魔羅言：「善男子！",
        "from": "T02n0120_004:0538c09_2",
        "context_with_next_sentence": true
    },
    {
        "source_sentence": "菩薩摩訶薩成就八相非為新學。",
        "from": "T02n0120_004:0538c09_3",
        "context_with_next_sentence": true
    },
    {
        "source_sentence": "何等為八？",
        "from": "T02n0120_004:0538c10_4",
        "context_with_next_sentence": true
    },
    {
        "source_sentence": "一者知法，二者知思量持，三者供養父母，四者知師恩，五者厭諸惡見，六者離一切相輕慢、不調伏、不善不淨之物，七者不思欲乃至夢中亦不起想，八者敬重於戒。",
        "from": "T02n0120_004:0538c10_5",
        "context_with_next_sentence": true
    },
    {
        "source_sentence": "如是菩薩摩訶薩成就八相，非為新學。",
        "from": "T02n0120_004:0538c14_6",
        "context_with_next_sentence": true
    },
    {
        "source_sentence": "「復次，菩薩摩訶薩成就八相，非為新學。",
        "from": "T02n0120_004:0538c16_0",
        "context_with_next_sentence": true
    },
    {
        "source_sentence": "何等為八？",
        "from": "T02n0120_004:0538c16_1",
        "context_with_next_sentence": true
    },
    {
        "source_sentence": "一者說摩訶衍，二者分明演說如來之藏而不厭捨，三者不貪財物，四者慈悲喜捨忍，五者視一切眾生猶如一子，六者近善知識，七者離惡知識，八者世利知足。",
        "from": "T02n0120_004:0538c17_2",
        "context_with_next_sentence": true
    },
    {
        "source_sentence": "菩薩成就如是八相，非為新學。",
        "from": "T02n0120_004:0538c20_3",
        "context_with_next_sentence": true
    },
    {
        "source_sentence": "「復次，菩薩成就八相，非為新學。",
        "from": "T02n0120_004:0538c21_4",
        "context_with_next_sentence": true
    },
    {
        "source_sentence": "何等為八？",
        "from": "T02n0120_004:0538c22_5",
        "context_with_next_sentence": true
    },
    {
        "source_sentence": "一者安慰知量美說，二者不嬉戲，三者煩惱微薄忍，四者聞一切經忍，五者降伏睡眠，六者不嬾惰，七者精勤不放逸，八者常樂求戒。",
        "from": "T02n0120_004:0538c22_6",
        "context_with_next_sentence": true
    },
    {
        "source_sentence": "菩薩成就如是八相，非為新學。",
        "from": "T02n0120_004:0538c25_7",
        "context_with_next_sentence": true
    },
    {
        "source_sentence": "「復次，菩薩成就八相，非為新學。",
        "from": "T02n0120_004:0538c26_8",
        "context_with_next_sentence": true
    },
    {
        "source_sentence": "何等為八？",
        "from": "T02n0120_004:0538c27_0",
        "context_with_next_sentence": true
    },
    {
        "source_sentence": "一者真實，二者鮮淨樂習淨事，三者光澤，四者端政，五者遠離女人，六者遠離親族，七者聞惡恐怖彼彼惱亂身毛皆竪，八者愍念眾生。",
        "from": "T02n0120_004:0538c27_1",
        "context_with_next_sentence": true
    },
    {
        "source_sentence": "菩薩成就如是八相，非為新學。",
        "from": "T02n0120_004:0539a01_2",
        "context_with_next_sentence": true
    },
    {
        "source_sentence": "「復次，菩薩成就八相，非為新學。",
        "from": "T02n0120_004:0539a02_3",
        "context_with_next_sentence": true
    },
    {
        "source_sentence": "何等為八？",
        "from": "T02n0120_004:0539a02_4",
        "context_with_next_sentence": true
    },
    {
        "source_sentence": "一者善知佛說魔說差別，二者恭敬知經者，三者知律非律差別二隱覆，四者善知如來隱覆之說，五者知如來祕密，六者善知隨順世聞事，七者善知如來常恒不變，八者善知菩薩惡非惡事，善知時方自能。",
        "from": "T02n0120_004:0539a03_0",
        "context_with_next_sentence": true
    },
    {
        "source_sentence": "菩薩成就如是八相，非為新學。",
        "from": "T02n0120_004:0539a07_1",
        "context_with_next_sentence": true
    },
    {
        "source_sentence": "「成就如是四十相身念法，是菩薩非為新學。",
        "from": "T02n0120_004:0539a08_2",
        "context_with_next_sentence": true
    },
    {
        "source_sentence": "若無四十功德，若半減半，當知善男子善女人不住摩訶衍，亦不入諸菩薩數。",
        "from": "T02n0120_004:0539a09_3",
        "context_with_next_sentence": true
    },
    {
        "source_sentence": "是故菩薩行則為甚難。",
        "from": "T02n0120_004:0539a11_4",
        "context_with_next_sentence": true
    },
    {
        "source_sentence": "彼何等勝功德？",
        "from": "T02n0120_004:0539a11_5",
        "context_with_next_sentence": true
    },
    {
        "source_sentence": "謂無欲想乃至夢中亦不起心，當知是人有一切覺支殊勝功德。」",
        "from": "T02n0120_004:0539a12_6",
        "context_with_next_sentence": true
    },
    {
        "source_sentence": "爾時，文殊師利語央掘魔羅言：「如來藏者有何義？",
        "from": "T02n0120_004:0539a14_0",
        "context_with_next_sentence": true
    },
    {
        "source_sentence": "若一切眾生悉有如來藏者，一切眾生皆當作佛，一切眾生皆當殺、盜、邪婬、妄語、飲酒等不善業跡。",
        "from": "T02n0120_004:0539a15_1",
        "context_with_next_sentence": true
    },
    {
        "source_sentence": "何以故？",
        "from": "T02n0120_004:0539a17_2",
        "context_with_next_sentence": true
    },
    {
        "source_sentence": "一切眾生悉有佛性，當一時得度。",
        "from": "T02n0120_004:0539a17_3",
        "context_with_next_sentence": true
    },
    {
        "source_sentence": "若有佛性者，當作逆罪及一闡提。",
        "from": "T02n0120_004:0539a18_4",
        "context_with_next_sentence": true
    },
    {
        "source_sentence": "若有我者我界，當度一切有。",
        "from": "T02n0120_004:0539a19_5",
        "context_with_next_sentence": true
    },
    {
        "source_sentence": "是故世間，無有我無有界，一切法無我是諸佛教。」",
        "from": "T02n0120_004:0539a19_6",
        "context_with_next_sentence": true
    },
    {
        "source_sentence": "佛告文殊師利：「一切眾生有如來藏，為無量煩惱覆，如瓶中燈。",
        "from": "T02n0120_004:0539a20_7",
        "context_with_next_sentence": true
    },
    {
        "source_sentence": "復次，文殊師利！",
        "from": "T02n0120_004:0539a22_8",
        "context_with_next_sentence": true
    },
    {
        "source_sentence": "譬如有一調伏子，迦葉如來為授記言：『却後七年當為轉輪聖王正法治化，我亦却後七日當般涅槃。』",
        "from": "T02n0120_004:0539a22_9",
        "context_with_next_sentence": true
    },
    {
        "source_sentence": "時調伏子聞授記已歡喜踊躍，作是念言：『一切智記我當得轉輪聖王，我今不疑。』",
        "from": "T02n0120_004:0539a24_10",
        "context_with_next_sentence": true
    },
    {
        "source_sentence": "即白母言：『與我魚肉乳酪麻豆種種美食，我當有力。』",
        "from": "T02n0120_004:0539a26_11",
        "context_with_next_sentence": true
    },
    {
        "source_sentence": "彼并食雜食肉故，不能自活非時而死。",
        "from": "T02n0120_004:0539a27_12",
        "context_with_next_sentence": true
    },
    {
        "source_sentence": "云何文殊師利！",
        "from": "T02n0120_004:0539a28_13",
        "context_with_next_sentence": true
    },
    {
        "source_sentence": "彼佛為妄語耶？",
        "from": "T02n0120_004:0539a29_14",
        "context_with_next_sentence": true
    },
    {
        "source_sentence": "為非一切智耶？",
        "from": "T02n0120_004:0539a29_15",
        "context_with_next_sentence": true
    },
    {
        "source_sentence": "為彼實無轉輪聖王善根果報耶？」",
        "from": "T02n0120_004:0539a29_16",
        "context_with_next_sentence": true
    },
    {
        "source_sentence": "文殊師利白佛言：「世尊！",
        "from": "T02n0120_004:0539b01_17",
        "context_with_next_sentence": true
    },
    {
        "source_sentence": "彼本惡業故致此死。」",
        "from": "T02n0120_004:0539b02_18",
        "context_with_next_sentence": true
    },
    {
        "source_sentence": "佛告文殊師利：「勿作是說，彼非時死耳，非本惡業報也。",
        "from": "T02n0120_004:0539b02_19",
        "context_with_next_sentence": true
    },
    {
        "source_sentence": "文殊師利！",
        "from": "T02n0120_004:0539b03_20",
        "context_with_next_sentence": true
    },
    {
        "source_sentence": "彼佛不知先惡業報而記之耶？",
        "from": "T02n0120_004:0539b04_21",
        "context_with_next_sentence": true
    },
    {
        "source_sentence": "無先惡業今自作過以致失命耳。",
        "from": "T02n0120_004:0539b04_22",
        "context_with_next_sentence": true
    },
    {
        "source_sentence": "如是文殊師利！",
        "from": "T02n0120_004:0539b05_23",
        "context_with_next_sentence": true
    },
    {
        "source_sentence": "若男子女人作是念言：『我身中有如來之藏，自當得度，我當作惡。』",
        "from": "T02n0120_004:0539b05_24",
        "context_with_next_sentence": true
    },
    {
        "source_sentence": "若如是作惡者，為佛性得度耶？",
        "from": "T02n0120_004:0539b07_25",
        "context_with_next_sentence": true
    },
    {
        "source_sentence": "不得度耶？",
        "from": "T02n0120_004:0539b08_26",
        "context_with_next_sentence": true
    },
    {
        "source_sentence": "如上所說彼調伏子，實有王性而不得度。",
        "from": "T02n0120_004:0539b08_27",
        "context_with_next_sentence": true
    },
    {
        "source_sentence": "所以者何？",
        "from": "T02n0120_004:0539b09_28",
        "context_with_next_sentence": true
    },
    {
        "source_sentence": "以多放逸故。",
        "from": "T02n0120_004:0539b09_29",
        "context_with_next_sentence": true
    },
    {
        "source_sentence": "佛性不度亦復如是，以彼眾生多放逸故。",
        "from": "T02n0120_004:0539b09_30",
        "context_with_next_sentence": true
    },
    {
        "source_sentence": "一切眾生為無佛性耶？",
        "from": "T02n0120_004:0539b10_31",
        "context_with_next_sentence": true
    },
    {
        "source_sentence": "實有佛性如轉輪王報。",
        "from": "T02n0120_004:0539b11_32",
        "context_with_next_sentence": true
    },
    {
        "source_sentence": "為佛妄語耶？",
        "from": "T02n0120_004:0539b11_33",
        "context_with_next_sentence": true
    },
    {
        "source_sentence": "眾生妄語作諸放逸，以聞法放逸故，自過惡故不得成佛。」",
        "from": "T02n0120_004:0539b12_34",
        "context_with_next_sentence": true
    },
    {
        "source_sentence": "文殊師利白佛言：「世尊！",
        "from": "T02n0120_004:0539b13_35",
        "context_with_next_sentence": true
    },
    {
        "source_sentence": "一切眾生無本業耶？」",
        "from": "T02n0120_004:0539b13_36",
        "context_with_next_sentence": true
    },
    {
        "source_sentence": "佛告文殊師利：「彼有本業，但少聞此經，無量阿僧祇罪皆悉除滅。",
        "from": "T02n0120_004:0539b14_37",
        "context_with_next_sentence": true
    },
    {
        "source_sentence": "所以者何？",
        "from": "T02n0120_004:0539b15_38",
        "context_with_next_sentence": true
    },
    {
        "source_sentence": "如來無量阿僧祇劫發大誓言：『一切眾生未度令度，未脫令脫。』",
        "from": "T02n0120_004:0539b16_39",
        "context_with_next_sentence": true
    },
    {
        "source_sentence": "以此誓願善根，如來慧日光明所照，無量阿僧祇罪皆悉除滅。",
        "from": "T02n0120_004:0539b17_40",
        "context_with_next_sentence": true
    },
    {
        "source_sentence": "復次，文殊師利！",
        "from": "T02n0120_004:0539b18_41",
        "context_with_next_sentence": true
    },
    {
        "source_sentence": "譬如一切雲霧覆過，日未出時皆悉障蔽一切世間，日光少出一切世間闇障悉滅。",
        "from": "T02n0120_004:0539b19_42",
        "context_with_next_sentence": true
    },
    {
        "source_sentence": "如是阿僧祇大罪積聚，乃至此經日未出時，一切眾生輪迴生死；此經日出，阿僧祇惡大闇積聚一彈指頃，於如來常恒不變如來之藏，若戲笑說若隨順他，此及道外，若波羅夷無間惡業，阿僧祇罪須臾悉滅。",
        "from": "T02n0120_004:0539b21_43",
        "context_with_next_sentence": true
    },
    {
        "source_sentence": "所以者何？",
        "from": "T02n0120_004:0539b25_44",
        "context_with_next_sentence": true
    },
    {
        "source_sentence": "若聞釋迦牟尼如來名號，雖未發心已是菩薩。",
        "from": "T02n0120_004:0539b26_45",
        "context_with_next_sentence": true
    },
    {
        "source_sentence": "所以者何？",
        "from": "T02n0120_004:0539b27_46",
        "context_with_next_sentence": true
    },
    {
        "source_sentence": "以如來勝願一切世間是我有故，諸未度者當令得度，化以正法悉令覺悟。",
        "from": "T02n0120_004:0539b27_47",
        "context_with_next_sentence": true
    },
    {
        "source_sentence": "是故文殊師利！",
        "from": "T02n0120_004:0539b29_48",
        "context_with_next_sentence": true
    },
    {
        "source_sentence": "聞如來名者皆為菩薩，非但自能速除煩惱，亦復當得我所得身。",
        "from": "T02n0120_004:0539b29_49",
        "context_with_next_sentence": true
    },
    {
        "source_sentence": "文殊師利！",
        "from": "T02n0120_004:0539c01_50",
        "context_with_next_sentence": true
    },
    {
        "source_sentence": "如我偈說：「『我已稱說道，　　憂悲毒刺拔，　　汝等應當作，　　如來之所說。』",
        "from": "T02n0120_004:0539c02_51",
        "context_with_next_sentence": true
    },
    {
        "source_sentence": "「我說道者，說何等道？",
        "from": "T02n0120_004:0539c05_0",
        "context_with_next_sentence": true
    },
    {
        "source_sentence": "道有二種，謂聲聞道及菩薩道。",
        "from": "T02n0120_004:0539c05_1",
        "context_with_next_sentence": true
    },
    {
        "source_sentence": "彼聲聞道者，謂八聖道；菩薩道者，謂一切眾生皆有如來藏。",
        "from": "T02n0120_004:0539c06_2",
        "context_with_next_sentence": true
    },
    {
        "source_sentence": "我次第斷諸煩惱得佛性，不動快樂甚可愛樂，若不斷者恒輪轉生死。",
        "from": "T02n0120_004:0539c07_3",
        "context_with_next_sentence": true
    },
    {
        "source_sentence": "『我已稱說道，憂悲毒刺拔』，憂悲者謂煩惱義，拔刺者謂如來。",
        "from": "T02n0120_004:0539c09_4",
        "context_with_next_sentence": true
    },
    {
        "source_sentence": "我斷除無量煩惱，為大醫王，汝等當從我受，我當示汝如來之藏。",
        "from": "T02n0120_004:0539c10_5",
        "context_with_next_sentence": true
    },
    {
        "source_sentence": "『汝等應當作』者，隱覆說義。",
        "from": "T02n0120_004:0539c11_6",
        "context_with_next_sentence": true
    },
    {
        "source_sentence": "『如來之所說』者，此生欺誑汝欺誑汝。",
        "from": "T02n0120_004:0539c12_7",
        "context_with_next_sentence": true
    },
    {
        "source_sentence": "佛出世間如優曇鉢華，得信猶如恒沙金粟，亦如盲龜值浮木孔，如是遇如來、應供、等正覺如來藏經，不以生死壽果欺誑汝等，自度一切有及一切煩惱病，是故言『如來之所說』。",
        "from": "T02n0120_004:0539c13_8",
        "context_with_next_sentence": true
    },
    {
        "source_sentence": "「『精勤諸善法，　　折伏諸惡心，　　修福遲緩者，　　意樂著諸惡。』",
        "from": "T02n0120_004:0539c18_0",
        "context_with_next_sentence": true
    },
    {
        "source_sentence": "「此偈我為聲聞說。",
        "from": "T02n0120_004:0539c20_0",
        "context_with_next_sentence": true
    },
    {
        "source_sentence": "又如來藏者極為難得，世間無有如是難得，譬類如來之藏，當疾觀察，如是如是意樂著諸惡者，比丘自性淨心，心習惡知識過，五垢為首，眾多煩惱前後圍繞。",
        "from": "T02n0120_004:0539c20_1",
        "context_with_next_sentence": true
    },
    {
        "source_sentence": "云何五垢為本，諸煩惱圍繞？",
        "from": "T02n0120_004:0539c24_0",
        "context_with_next_sentence": true
    },
    {
        "source_sentence": "所謂貪欲、瞋恚、睡眠、掉、疑。",
        "from": "T02n0120_004:0539c24_1",
        "context_with_next_sentence": true
    },
    {
        "source_sentence": "此五垢壞心，欲淨除五垢本及諸煩惱者，當勤方便自性清淨心力，當勤方便及未謗修多羅未成一闡提，當勤方便修習自度。",
        "from": "T02n0120_004:0539c25_2",
        "context_with_next_sentence": true
    },
    {
        "source_sentence": "以是義故，說彼心無量客塵煩惱，應當疾疾拔其根本。",
        "from": "T02n0120_004:0539c28_3",
        "context_with_next_sentence": true
    },
    {
        "source_sentence": "「『意法前行，　　意勝法生，　　意法淨信。",
        "from": "T02n0120_004:0540a01_0",
        "context_with_next_sentence": true
    },
    {
        "source_sentence": "　　若說若作，　　快樂自追，　　如影隨形。』",
        "from": "T02n0120_004:0540a02_0",
        "context_with_next_sentence": true
    },
    {
        "source_sentence": "「我為聲聞乘說。",
        "from": "T02n0120_004:0540a03_0",
        "context_with_next_sentence": true
    },
    {
        "source_sentence": "此偈意者，謂如來藏義若自性清淨意，是如來藏勝一切法，一切法是如來藏，所作及淨信意法，斷一切煩惱故，見我界故。",
        "from": "T02n0120_004:0540a03_1",
        "context_with_next_sentence": true
    },
    {
        "source_sentence": "若自淨信有如來藏，然後若說若作，得成佛時若說若作，度一切世間如人見影，見如來藏亦復如是，是故說如影隨形。",
        "from": "T02n0120_004:0540a06_2",
        "context_with_next_sentence": true
    },
    {
        "source_sentence": "「『意法前行，　　意勝意生，　　意法為惡。",
        "from": "T02n0120_004:0540a09_0",
        "context_with_next_sentence": true
    },
    {
        "source_sentence": "　　若說若作，　　眾苦自追，　　如輪隨跡。』",
        "from": "T02n0120_004:0540a10_0",
        "context_with_next_sentence": true
    },
    {
        "source_sentence": "「(謂一轅兩輪，二牛牽之故輪隨跡。",
        "from": "T02n0120_004:0540a11_0",
        "context_with_next_sentence": true
    },
    {
        "source_sentence": ")「此偈說煩惱義。",
        "from": "T02n0120_004:0540a11_1",
        "context_with_next_sentence": true
    },
    {
        "source_sentence": "意法惡者，為無量煩惱所覆造作諸惡，故名為惡。",
        "from": "T02n0120_004:0540a12_2",
        "context_with_next_sentence": true
    },
    {
        "source_sentence": "不知自性心如來藏，入無量煩惱義，如是躁濁不息故，若說若作，一切眾苦常隨不絕。",
        "from": "T02n0120_004:0540a13_3",
        "context_with_next_sentence": true
    },
    {
        "source_sentence": "如輪隨跡者，諸惡積聚生死輪迴，轉一切眾生於三惡趣中，如輪隨跡，是故說於福遲緩者心樂於惡法。",
        "from": "T02n0120_004:0540a15_4",
        "context_with_next_sentence": true
    },
    {
        "source_sentence": "「復次，文殊師利！",
        "from": "T02n0120_004:0540a18_0",
        "context_with_next_sentence": true
    },
    {
        "source_sentence": "如知乳有酥故，方便鑽求，而不鑽水，以無酥故。",
        "from": "T02n0120_004:0540a18_1",
        "context_with_next_sentence": true
    },
    {
        "source_sentence": "如是文殊師利！",
        "from": "T02n0120_004:0540a19_2",
        "context_with_next_sentence": true
    },
    {
        "source_sentence": "眾生知有如來藏故，精勤持戒淨修梵行。",
        "from": "T02n0120_004:0540a19_3",
        "context_with_next_sentence": true
    },
    {
        "source_sentence": "復次，文殊師利！",
        "from": "T02n0120_004:0540a20_4",
        "context_with_next_sentence": true
    },
    {
        "source_sentence": "如知山有金故，鑿山求金，而不鑿樹，以無金故。",
        "from": "T02n0120_004:0540a21_5",
        "context_with_next_sentence": true
    },
    {
        "source_sentence": "如是，文殊師利！",
        "from": "T02n0120_004:0540a22_6",
        "context_with_next_sentence": true
    },
    {
        "source_sentence": "眾生知有如來藏故，精勤持戒淨修梵行，言：『我必當得成佛道。』",
        "from": "T02n0120_004:0540a22_7",
        "context_with_next_sentence": true
    },
    {
        "source_sentence": "復次，文殊師利！",
        "from": "T02n0120_004:0540a23_8",
        "context_with_next_sentence": true
    },
    {
        "source_sentence": "若無如來藏者空修梵行，如窮劫鑽水終不得酥。」",
        "from": "T02n0120_004:0540a24_9",
        "context_with_next_sentence": true
    },
    {
        "source_sentence": "文殊師利白佛言：「世尊！",
        "from": "T02n0120_004:0540a25_10",
        "context_with_next_sentence": true
    },
    {
        "source_sentence": "梵行有何義？",
        "from": "T02n0120_004:0540a26_0",
        "context_with_next_sentence": true
    },
    {
        "source_sentence": "何故如來捨五欲樂？」",
        "from": "T02n0120_004:0540a26_1",
        "context_with_next_sentence": true
    },
    {
        "source_sentence": "央掘魔羅謂文殊師利言：「無量天人常知墮法，故離諸欲想。」",
        "from": "T02n0120_004:0540a26_2",
        "context_with_next_sentence": true
    },
    {
        "source_sentence": "佛告央掘魔羅：「勿作是說。",
        "from": "T02n0120_004:0540a29_0",
        "context_with_next_sentence": true
    },
    {
        "source_sentence": "一切眾生有如來藏，一切男子皆為兄弟，一切女人皆為姊妹。」",
        "from": "T02n0120_004:0540a29_1",
        "context_with_next_sentence": true
    },
    {
        "source_sentence": "央掘魔羅白佛言：「世尊！",
        "from": "T02n0120_004:0540b02_0",
        "context_with_next_sentence": true
    },
    {
        "source_sentence": "云何淨飯王、摩耶夫人，兄弟姊妹而作父母？」",
        "from": "T02n0120_004:0540b02_1",
        "context_with_next_sentence": true
    },
    {
        "source_sentence": "佛告央掘魔羅：「是方便示現度脫眾生，若不如是則不能度。",
        "from": "T02n0120_004:0540b03_2",
        "context_with_next_sentence": true
    },
    {
        "source_sentence": "譬如大王有二千力士，二人方便現相折伏，以悅王心娛樂眾人，唯彼自知餘無能覺。",
        "from": "T02n0120_004:0540b04_3",
        "context_with_next_sentence": true
    },
    {
        "source_sentence": "佛亦如是，示因父母現同人事，然後得度無量眾生，令出生死無邊大海，而彼眾生莫能知者。",
        "from": "T02n0120_004:0540b06_4",
        "context_with_next_sentence": true
    },
    {
        "source_sentence": "譬如伎兒於大眾中，種種變現以悅眾心。",
        "from": "T02n0120_004:0540b09_0",
        "context_with_next_sentence": true
    },
    {
        "source_sentence": "諸佛世尊亦復如是，種種變現以度眾生，而彼眾生莫能知者。",
        "from": "T02n0120_004:0540b09_1",
        "context_with_next_sentence": true
    },
    {
        "source_sentence": "譬如幻師於大眾中，自斷身分以悅眾人，而實於身無所傷損。",
        "from": "T02n0120_004:0540b11_2",
        "context_with_next_sentence": true
    },
    {
        "source_sentence": "諸佛世尊亦復如是，如彼幻師種種變現以度眾生。",
        "from": "T02n0120_004:0540b12_3",
        "context_with_next_sentence": true
    },
    {
        "source_sentence": "文殊師利！",
        "from": "T02n0120_004:0540b13_4",
        "context_with_next_sentence": true
    },
    {
        "source_sentence": "如來一切智知一切，觀察世間一切眾生，無始已來無非父母兄弟姊妹，昇降無常迭為尊卑，如彼伎兒數數轉變，是故如來淨修梵行。",
        "from": "T02n0120_004:0540b14_5",
        "context_with_next_sentence": true
    },
    {
        "source_sentence": "「復次，文殊師利！",
        "from": "T02n0120_004:0540b18_0",
        "context_with_next_sentence": true
    },
    {
        "source_sentence": "彼此自界共相娛樂，如何受樂？",
        "from": "T02n0120_004:0540b18_1",
        "context_with_next_sentence": true
    },
    {
        "source_sentence": "自餘身分，云何不得，不成界報？",
        "from": "T02n0120_004:0540b19_2",
        "context_with_next_sentence": true
    },
    {
        "source_sentence": "當知是樂是大苦聚，女有佛藏男亦如是。",
        "from": "T02n0120_004:0540b19_3",
        "context_with_next_sentence": true
    },
    {
        "source_sentence": "云何一性而自染著？",
        "from": "T02n0120_004:0540b20_4",
        "context_with_next_sentence": true
    },
    {
        "source_sentence": "以一性故，是故如來淨修梵行，住於自地不退轉地得如來地。」",
        "from": "T02n0120_004:0540b21_5",
        "context_with_next_sentence": true
    },
    {
        "source_sentence": "文殊師利白佛言：「世尊！",
        "from": "T02n0120_004:0540b23_0",
        "context_with_next_sentence": true
    },
    {
        "source_sentence": "何故如來，不以一切梵行建立優婆塞、優婆夷？",
        "from": "T02n0120_004:0540b23_1",
        "context_with_next_sentence": true
    },
    {
        "source_sentence": "何故世尊！",
        "from": "T02n0120_004:0540b24_2",
        "context_with_next_sentence": true
    },
    {
        "source_sentence": "說比丘、比丘尼、優婆塞、優婆夷正法因故，如堂四柱？",
        "from": "T02n0120_004:0540b24_3",
        "context_with_next_sentence": true
    },
    {
        "source_sentence": "而今優婆塞、優婆夷現有大惡，何故建立於正法律中？」",
        "from": "T02n0120_004:0540b26_4",
        "context_with_next_sentence": true
    },
    {
        "source_sentence": "佛告文殊師利：「此異想名世俗想，如來視一切眾生如羅睺羅，常欲安立令住佛地無此階漸，佛想異此俗想，異此名非問論。」",
        "from": "T02n0120_004:0540b27_5",
        "context_with_next_sentence": true
    },
    {
        "source_sentence": "文殊師利白佛言：「世尊！",
        "from": "T02n0120_004:0540c02_0",
        "context_with_next_sentence": true
    },
    {
        "source_sentence": "以一切眾生界是一界故，諸佛離殺生耶？」",
        "from": "T02n0120_004:0540c02_1",
        "context_with_next_sentence": true
    },
    {
        "source_sentence": "佛言：「如是。",
        "from": "T02n0120_004:0540c03_2",
        "context_with_next_sentence": true
    },
    {
        "source_sentence": "世間殺生如人自殺，殺自界故。」",
        "from": "T02n0120_004:0540c03_3",
        "context_with_next_sentence": true
    },
    {
        "source_sentence": "文殊師利白佛言：「世尊！",
        "from": "T02n0120_004:0540c05_0",
        "context_with_next_sentence": true
    },
    {
        "source_sentence": "何故視一切眾生如羅睺羅，而復教人調伏殺罰有自界諸惡像類者？」",
        "from": "T02n0120_004:0540c05_1",
        "context_with_next_sentence": true
    },
    {
        "source_sentence": "佛告文殊師利：「善男子！",
        "from": "T02n0120_004:0540c07_2",
        "context_with_next_sentence": true
    },
    {
        "source_sentence": "莫作是說。",
        "from": "T02n0120_004:0540c07_3",
        "context_with_next_sentence": true
    },
    {
        "source_sentence": "如來如是視一切眾生如羅睺羅。",
        "from": "T02n0120_004:0540c07_4",
        "context_with_next_sentence": true
    },
    {
        "source_sentence": "譬如士夫常日再食，愛樂法故日唯一食則殺八萬戶蟲，如是者應名殺生，而非殺生不淨。",
        "from": "T02n0120_004:0540c08_5",
        "context_with_next_sentence": true
    },
    {
        "source_sentence": "復次，文殊師利！",
        "from": "T02n0120_004:0540c10_6",
        "context_with_next_sentence": true
    },
    {
        "source_sentence": "無邊欲樂聖所背捨，聖人為害欲故自害，若如是者，聖人則有自害過惡，謂愛欲心盛至他所言：『我起欲心願見教誡令生慚愧，我存亡無在，則方便自害。』",
        "from": "T02n0120_004:0540c11_7",
        "context_with_next_sentence": true
    },
    {
        "source_sentence": "如是者為害自界耶？」",
        "from": "T02n0120_004:0540c14_8",
        "context_with_next_sentence": true
    },
    {
        "source_sentence": "文殊師利白佛言：「不也。",
        "from": "T02n0120_004:0540c15_9",
        "context_with_next_sentence": true
    },
    {
        "source_sentence": "世尊！",
        "from": "T02n0120_004:0540c15_10",
        "context_with_next_sentence": true
    },
    {
        "source_sentence": "彼乃因是功德增積。」",
        "from": "T02n0120_004:0540c15_11",
        "context_with_next_sentence": true
    },
    {
        "source_sentence": "佛告文殊師利：「如是。",
        "from": "T02n0120_004:0540c16_12",
        "context_with_next_sentence": true
    },
    {
        "source_sentence": "文殊師利！",
        "from": "T02n0120_004:0540c16_13",
        "context_with_next_sentence": true
    },
    {
        "source_sentence": "何故諸聖自害？",
        "from": "T02n0120_004:0540c17_14",
        "context_with_next_sentence": true
    },
    {
        "source_sentence": "以是煩惱毒蛇因故，而況他身？",
        "from": "T02n0120_004:0540c17_15",
        "context_with_next_sentence": true
    },
    {
        "source_sentence": "佛所說法，諸惡像類壞正法者，如自煩惱盛而教誡彼為作諸難，則為供養自界，如自求畢竟樂，棄捨欲樂衣食命樂，如自害身而調伏彼，是名善知如來之藏。」",
        "from": "T02n0120_004:0540c18_16",
        "context_with_next_sentence": true
    },
    {
        "source_sentence": "文殊師利白佛言：「世尊！",
        "from": "T02n0120_004:0540c22_0",
        "context_with_next_sentence": true
    },
    {
        "source_sentence": "因如來藏故，諸佛不食肉耶？」",
        "from": "T02n0120_004:0540c22_1",
        "context_with_next_sentence": true
    },
    {
        "source_sentence": "佛言：「如是。",
        "from": "T02n0120_004:0540c23_2",
        "context_with_next_sentence": true
    },
    {
        "source_sentence": "一切眾生無始生死生生輪轉，無非父母兄弟姊妹，猶如伎兒變易無常，自肉他肉則是一肉，是故諸佛悉不食肉。",
        "from": "T02n0120_004:0540c23_3",
        "context_with_next_sentence": true
    },
    {
        "source_sentence": "復次，文殊師利！",
        "from": "T02n0120_004:0540c26_4",
        "context_with_next_sentence": true
    },
    {
        "source_sentence": "一切眾生界我界即是一界，所宅之肉即是一肉，是故諸佛悉不食肉。」",
        "from": "T02n0120_004:0540c26_5",
        "context_with_next_sentence": true
    },
    {
        "source_sentence": "文殊師利白佛言：「世尊！",
        "from": "T02n0120_004:0540c28_0",
        "context_with_next_sentence": true
    },
    {
        "source_sentence": "珂貝蠟蜜皮革繒綿，非自界肉耶？」",
        "from": "T02n0120_004:0540c28_1",
        "context_with_next_sentence": true
    },
    {
        "source_sentence": "佛告文殊師利：「勿作是語。",
        "from": "T02n0120_004:0540c29_2",
        "context_with_next_sentence": true
    },
    {
        "source_sentence": "如來遠離一切世間，如來不食，若言習近世間物者，無有是處。",
        "from": "T02n0120_004:0540c29_3",
        "context_with_next_sentence": true
    },
    {
        "source_sentence": "若習近者是方便法，若物展轉來者則可習近，若物所出處不可習近，若展轉來離殺者手則可習近。」",
        "from": "T02n0120_004:0541a02_4",
        "context_with_next_sentence": true
    },
    {
        "source_sentence": "文殊師利白佛言：「今此城中有一皮師能作革屣，有人買施，是展轉來，佛當受不？",
        "from": "T02n0120_004:0541a04_5",
        "context_with_next_sentence": true
    },
    {
        "source_sentence": "復次，世尊！",
        "from": "T02n0120_004:0541a06_6",
        "context_with_next_sentence": true
    },
    {
        "source_sentence": "若自死牛，牛主從旃陀羅取皮，持付皮師使作革屣，施持戒人，此展轉來可習近不？」",
        "from": "T02n0120_004:0541a06_7",
        "context_with_next_sentence": true
    },
    {
        "source_sentence": "佛告文殊師利：「若自死牛，牛主持皮用作革屣，施持戒人，為應受不？",
        "from": "T02n0120_004:0541a08_8",
        "context_with_next_sentence": true
    },
    {
        "source_sentence": "若不受者是比丘法，若受者非悲，然不破戒。」",
        "from": "T02n0120_004:0541a10_9",
        "context_with_next_sentence": true
    },
    {
        "source_sentence": "文殊師利白佛言：「世尊！",
        "from": "T02n0120_004:0541a12_0",
        "context_with_next_sentence": true
    },
    {
        "source_sentence": "亦不得用不淨水熟食，比丘不應受，若如是者如是現。」",
        "from": "T02n0120_004:0541a12_1",
        "context_with_next_sentence": true
    },
    {
        "source_sentence": "佛告文殊師利：「此名世間想。",
        "from": "T02n0120_004:0541a13_2",
        "context_with_next_sentence": true
    },
    {
        "source_sentence": "若有優婆塞者，以淨水作食而不得作用；若無優婆塞者，諸佛其如之何？",
        "from": "T02n0120_004:0541a14_3",
        "context_with_next_sentence": true
    },
    {
        "source_sentence": "陸蟲水蟲虛空亦蟲，若如是者於淨宗為惡，世間云何得修淨宗？",
        "from": "T02n0120_004:0541a16_4",
        "context_with_next_sentence": true
    },
    {
        "source_sentence": "此名非問論。」",
        "from": "T02n0120_004:0541a17_5",
        "context_with_next_sentence": true
    },
    {
        "source_sentence": "文殊師利白佛言：「世尊！",
        "from": "T02n0120_004:0541a18_0",
        "context_with_next_sentence": true
    },
    {
        "source_sentence": "世間久來亦自立不食肉。」",
        "from": "T02n0120_004:0541a18_1",
        "context_with_next_sentence": true
    },
    {
        "source_sentence": "佛告文殊師利：「若世間有隨順佛語者，當知皆是佛語。」",
        "from": "T02n0120_004:0541a19_2",
        "context_with_next_sentence": true
    },
    {
        "source_sentence": "文殊師利白佛言：「世尊！",
        "from": "T02n0120_004:0541a20_3",
        "context_with_next_sentence": true
    },
    {
        "source_sentence": "世間亦說有解脫，然彼解脫非解脫，唯佛法是解脫；亦有出家而非出家，唯有佛法是出家。",
        "from": "T02n0120_004:0541a20_4",
        "context_with_next_sentence": true
    },
    {
        "source_sentence": "世尊！",
        "from": "T02n0120_004:0541a22_5",
        "context_with_next_sentence": true
    },
    {
        "source_sentence": "世間亦說我不食肉，彼等無我亦無不食肉，唯世尊法中，有我決定不食肉。」",
        "from": "T02n0120_004:0541a23_6",
        "context_with_next_sentence": true
    },
    {
        "source_sentence": "佛告文殊師利：「汝欲聞世間建立外道因不？",
        "from": "T02n0120_004:0541a24_7",
        "context_with_next_sentence": true
    },
    {
        "source_sentence": "當為汝說。」",
        "from": "T02n0120_004:0541a25_8",
        "context_with_next_sentence": true
    },
    {
        "source_sentence": "文殊師利白佛言：「唯然世尊！",
        "from": "T02n0120_004:0541a27_0",
        "context_with_next_sentence": true
    },
    {
        "source_sentence": "願樂欲聞。」",
        "from": "T02n0120_004:0541a27_1",
        "context_with_next_sentence": true
    },
    {
        "source_sentence": "佛告文殊師利：「乃往過去無量阿僧祇劫時世有佛，名拘孫陀跋陀羅，出興于世在此城中。",
        "from": "T02n0120_004:0541a27_2",
        "context_with_next_sentence": true
    },
    {
        "source_sentence": "時彼世界無諸沙礫，無外道名唯一大乘，彼諸眾生一向快樂。",
        "from": "T02n0120_004:0541b01_3",
        "context_with_next_sentence": true
    },
    {
        "source_sentence": "爾時，如來久住於世乃般涅槃，般涅槃後正法久住，法欲滅時持戒者減，非法者增。",
        "from": "T02n0120_004:0541b02_4",
        "context_with_next_sentence": true
    },
    {
        "source_sentence": "有一阿蘭若比丘名曰佛慧，有一善人施無價衣，比丘愍彼即為受之。",
        "from": "T02n0120_004:0541b04_5",
        "context_with_next_sentence": true
    },
    {
        "source_sentence": "比丘受已示諸獵師，諸獵師眾見此好衣生劫盜心，即於其夜將是比丘至深山中，壞身裸形懸手繫樹。",
        "from": "T02n0120_004:0541b06_0",
        "context_with_next_sentence": true
    },
    {
        "source_sentence": "爾時，其夜有採花婆羅門，至阿蘭若處，見虎恐怖向山馳走，見彼比丘壞身裸形懸手繫樹，見已驚歎：『嗚呼沙門！",
        "from": "T02n0120_004:0541b08_1",
        "context_with_next_sentence": true
    },
    {
        "source_sentence": "先著袈裟而今裸形，必知袈裟非解脫因，自懸苦行是真學道。』",
        "from": "T02n0120_004:0541b10_2",
        "context_with_next_sentence": true
    },
    {
        "source_sentence": "彼人豈當捨離善法，當知分明是解脫道因，壞正法故即捨衣拔髮作裸形沙門，裸形沙門從是而起。",
        "from": "T02n0120_004:0541b12_3",
        "context_with_next_sentence": true
    },
    {
        "source_sentence": "爾時，比丘自得解縛已，即取樹皮赤石塗染以自障蔽，結草作拂用拂蚊蟲。",
        "from": "T02n0120_004:0541b14_4",
        "context_with_next_sentence": true
    },
    {
        "source_sentence": "更有採花婆羅門見已念言：『是比丘捨先好衣，著如是衣、捉如是拂。",
        "from": "T02n0120_004:0541b16_5",
        "context_with_next_sentence": true
    },
    {
        "source_sentence": "彼人豈當捨離善法，當知分明是解脫道。』",
        "from": "T02n0120_004:0541b17_6",
        "context_with_next_sentence": true
    },
    {
        "source_sentence": "即學彼法，出家婆羅門從是而起。",
        "from": "T02n0120_004:0541b18_7",
        "context_with_next_sentence": true
    },
    {
        "source_sentence": "時彼比丘暮入水浴，因洗頭瘡，即取水衣以覆瘡上，取牧牛人所棄弊衣以自覆身。",
        "from": "T02n0120_004:0541b19_8",
        "context_with_next_sentence": true
    },
    {
        "source_sentence": "時，有樵者見已念言：『是比丘先著袈裟而今悉捨，必知袈裟非解脫因，故被髮弊衣日夜三浴修習苦行。",
        "from": "T02n0120_004:0541b21_9",
        "context_with_next_sentence": true
    },
    {
        "source_sentence": "彼人豈當捨離善法，當知分明是解脫道。』",
        "from": "T02n0120_004:0541b23_10",
        "context_with_next_sentence": true
    },
    {
        "source_sentence": "即學彼法，苦行婆羅門從是而起。",
        "from": "T02n0120_004:0541b24_11",
        "context_with_next_sentence": true
    },
    {
        "source_sentence": "比丘浴已身體多瘡蠅蜂唼食，即以白灰處處塗瘡，以水衣覆身。",
        "from": "T02n0120_004:0541b25_12",
        "context_with_next_sentence": true
    },
    {
        "source_sentence": "時，有見者謂言是道。",
        "from": "T02n0120_004:0541b26_13",
        "context_with_next_sentence": true
    },
    {
        "source_sentence": "即學彼法，灰塗婆羅門從是而起。",
        "from": "T02n0120_004:0541b27_14",
        "context_with_next_sentence": true
    },
    {
        "source_sentence": "時彼比丘然火炙瘡，瘡轉苦痛不能堪忍，投巖自害。",
        "from": "T02n0120_004:0541b28_15",
        "context_with_next_sentence": true
    },
    {
        "source_sentence": "時，有見者作是念言：『是比丘先著好衣今乃如是。",
        "from": "T02n0120_004:0541b29_16",
        "context_with_next_sentence": true
    },
    {
        "source_sentence": "彼人豈當捨離善法，當知投巖是解脫道。』",
        "from": "T02n0120_004:0541c01_17",
        "context_with_next_sentence": true
    },
    {
        "source_sentence": "投巖事火從是而起。",
        "from": "T02n0120_004:0541c02_18",
        "context_with_next_sentence": true
    },
    {
        "source_sentence": "如是九十六種，皆因是比丘種種形類，起諸妄想各自生見。",
        "from": "T02n0120_004:0541c02_19",
        "context_with_next_sentence": true
    },
    {
        "source_sentence": "譬如有國一一相視而起麁想，麁想生已各各相殺，九十六種道各生異想，亦復如是。",
        "from": "T02n0120_004:0541c04_20",
        "context_with_next_sentence": true
    },
    {
        "source_sentence": "猶如鹿渴於炎水想追逐乏死。",
        "from": "T02n0120_004:0541c06_21",
        "context_with_next_sentence": true
    },
    {
        "source_sentence": "正法滅時，因彼比丘非法法想亦復如是。",
        "from": "T02n0120_004:0541c06_22",
        "context_with_next_sentence": true
    },
    {
        "source_sentence": "如是文殊師利！",
        "from": "T02n0120_004:0541c07_23",
        "context_with_next_sentence": true
    },
    {
        "source_sentence": "世間一切所作之上，尸羅威儀種種所作，一切悉是如來化現，法滅盡時如是事生，若如是者正法則滅。",
        "from": "T02n0120_004:0541c08_24",
        "context_with_next_sentence": true
    },
    {
        "source_sentence": "如是，文殊師利！",
        "from": "T02n0120_004:0541c10_25",
        "context_with_next_sentence": true
    },
    {
        "source_sentence": "於真實我世間如是，如是邪見諸異妄想，謂解脫如是，謂我如是出世間者，亦不知如來隱覆之教，謂言無我是佛所說，彼隨說思量如外道因起。",
        "from": "T02n0120_004:0541c10_26",
        "context_with_next_sentence": true
    },
    {
        "source_sentence": "彼諸世間隨順愚癡，出世間者亦復迷失隱覆說智。",
        "from": "T02n0120_004:0541c14_27",
        "context_with_next_sentence": true
    },
    {
        "source_sentence": "是故如來說一乘中道離於二邊，我真實、佛真實、法真實、僧真實，是故說中道名摩訶衍。」",
        "from": "T02n0120_004:0541c15_28",
        "context_with_next_sentence": true
    },
    {
        "source_sentence": "爾時，央掘魔羅白佛言：「世尊！",
        "from": "T02n0120_004:0541c18_0",
        "context_with_next_sentence": true
    },
    {
        "source_sentence": "眾生不知中道，妄想說餘中道。」",
        "from": "T02n0120_004:0541c18_1",
        "context_with_next_sentence": true
    },
    {
        "source_sentence": "佛告央掘魔羅：「少有眾生聞此經信，未來眾生多謗此經。」",
        "from": "T02n0120_004:0541c19_2",
        "context_with_next_sentence": true
    },
    {
        "source_sentence": "央掘魔羅白佛言：「世尊！",
        "from": "T02n0120_004:0541c20_3",
        "context_with_next_sentence": true
    },
    {
        "source_sentence": "唯願為說，何方幾所眾生誹謗此經？",
        "from": "T02n0120_004:0541c21_4",
        "context_with_next_sentence": true
    },
    {
        "source_sentence": "幾一闡提，何方有能廣為眾生安慰說者？",
        "from": "T02n0120_004:0541c22_0",
        "context_with_next_sentence": true
    },
    {
        "source_sentence": "唯願如來哀愍為說。」",
        "from": "T02n0120_004:0541c22_1",
        "context_with_next_sentence": true
    },
    {
        "source_sentence": "佛告央掘魔羅：「未來世中，中國當有九十八百千億眾生謗毀此經，七十億眾生作一闡提；東方九十八千億眾生謗毀此經，六十億眾生作一闡提；西方九十八百億眾生謗毀此經，五十億眾生作一闡提；南方九十八億眾生謗毀此經，四十億眾生作一闡提。",
        "from": "T02n0120_004:0541c23_2",
        "context_with_next_sentence": true
    },
    {
        "source_sentence": "罽賓國中有我餘法，婆樓迦車國餘名不滅，頻陀山國亦復如是。",
        "from": "T02n0120_004:0541c29_3",
        "context_with_next_sentence": true
    },
    {
        "source_sentence": "罽賓比丘半半行摩訶衍，半半樂摩訶衍說摩訶衍。",
        "from": "T02n0120_004:0542a01_4",
        "context_with_next_sentence": true
    },
    {
        "source_sentence": "南方當有行堅固道、行如來行，離八大事，說如來常恒不變如來之藏，菩薩摩訶薩、比丘、比丘尼、優婆塞、優婆夷，行堅固道任荷我法。」",
        "from": "T02n0120_004:0542a02_5",
        "context_with_next_sentence": true
    },
    {
        "source_sentence": "爾時，文殊師利白佛言：「世尊！",
        "from": "T02n0120_004:0542a06_0",
        "context_with_next_sentence": true
    },
    {
        "source_sentence": "奇哉佛法，當住南方。」",
        "from": "T02n0120_004:0542a06_1",
        "context_with_next_sentence": true
    },
    {
        "source_sentence": "佛告文殊師利：「如是如是，我法當住南方少時。",
        "from": "T02n0120_004:0542a07_2",
        "context_with_next_sentence": true
    },
    {
        "source_sentence": "如汝等苦行菩薩摩訶薩不惜身命，安慰一切眾生故，說如來常恒不變如來之藏，如一切諸佛，悉皆不樂至此世界荷負三千大千世界無量眾生，而我獨能於此度脫。",
        "from": "T02n0120_004:0542a08_3",
        "context_with_next_sentence": true
    },
    {
        "source_sentence": "我菩薩摩訶薩正法欲滅餘八十年，爾時，不樂任持正法，亦復如是。",
        "from": "T02n0120_004:0542a12_4",
        "context_with_next_sentence": true
    },
    {
        "source_sentence": "如汝等文殊師利！",
        "from": "T02n0120_004:0542a13_5",
        "context_with_next_sentence": true
    },
    {
        "source_sentence": "正法欲滅餘八十年，當於爾時，任荷正法，一切閻浮提及諸洲間不惜身命，演說如來常恒不變如來之藏，彼時眾生或信或不信。",
        "from": "T02n0120_004:0542a14_6",
        "context_with_next_sentence": true
    },
    {
        "source_sentence": "彼諸菩薩作是念言：『若斷截我身作種種分，我當由此得常住身。』",
        "from": "T02n0120_004:0542a17_7",
        "context_with_next_sentence": true
    },
    {
        "source_sentence": "如汝文殊師利等無量菩薩摩訶薩，於彼南方任荷正法，第一最難，是故我常讚歎南方最後說法。",
        "from": "T02n0120_004:0542a18_8",
        "context_with_next_sentence": true
    },
    {
        "source_sentence": "由彼菩薩威德力故，一切閻浮提及諸洲間，彼諸眾生聞名迴向，或因慚愧或因恐怖故。",
        "from": "T02n0120_004:0542a20_9",
        "context_with_next_sentence": true
    },
    {
        "source_sentence": "譬如有王聞餘王法而自治國，罽賓國及伽樓迦車城，慚愧恐怖故，說摩訶衍祕密之藏，亦復如是，然不說如來常恒不變如來之藏。",
        "from": "T02n0120_004:0542a22_10",
        "context_with_next_sentence": true
    },
    {
        "source_sentence": "文殊師利！",
        "from": "T02n0120_004:0542a25_11",
        "context_with_next_sentence": true
    },
    {
        "source_sentence": "譬如放火草中，唯燒中間不燒邊際。",
        "from": "T02n0120_004:0542a26_0",
        "context_with_next_sentence": true
    },
    {
        "source_sentence": "我初生地堅固道滅，餘法住於南方邊際，諸菩薩於彼任荷正法，亦復如是，當知彼中則有如來。」",
        "from": "T02n0120_004:0542a26_1",
        "context_with_next_sentence": true
    },
    {
        "source_sentence": "爾時，釋提桓因與三十三天諸眷屬俱，稽首佛足興大供養已，白佛言：「世尊！",
        "from": "T02n0120_004:0542a29_0",
        "context_with_next_sentence": true
    },
    {
        "source_sentence": "我等當共護持此經，願見付授，唯願哀愍一切眾生說此經名。」",
        "from": "T02n0120_004:0542b01_1",
        "context_with_next_sentence": true
    },
    {
        "source_sentence": "佛告天帝釋言：「憍尸迦！",
        "from": "T02n0120_004:0542b03_2",
        "context_with_next_sentence": true
    },
    {
        "source_sentence": "此經名為『央掘魔羅』，如是受持。",
        "from": "T02n0120_004:0542b03_3",
        "context_with_next_sentence": true
    },
    {
        "source_sentence": "憍尸迦！",
        "from": "T02n0120_004:0542b04_4",
        "context_with_next_sentence": true
    },
    {
        "source_sentence": "此經難得如優曇鉢華。」",
        "from": "T02n0120_004:0542b04_5",
        "context_with_next_sentence": true
    },
    {
        "source_sentence": "時帝釋長子名阿毘漫柔，頂禮佛足白佛言：「世尊！",
        "from": "T02n0120_004:0542b05_6",
        "context_with_next_sentence": true
    },
    {
        "source_sentence": "如我父王與阿修羅戰時，告馭者言：『汝當莊嚴伏阿修羅車。』",
        "from": "T02n0120_004:0542b06_7",
        "context_with_next_sentence": true
    },
    {
        "source_sentence": "馭者白王：『願勿憂慮。",
        "from": "T02n0120_004:0542b07_8",
        "context_with_next_sentence": true
    },
    {
        "source_sentence": "我要先死然後及王，今當畢命堅意決戰，餘人亦當捨身盡力。』",
        "from": "T02n0120_004:0542b08_9",
        "context_with_next_sentence": true
    },
    {
        "source_sentence": "如是，世尊！",
        "from": "T02n0120_004:0542b09_10",
        "context_with_next_sentence": true
    },
    {
        "source_sentence": "於未來世正法欲滅八十年時，菩薩摩訶薩說如來常恒不變如來之藏。",
        "from": "T02n0120_004:0542b10_0",
        "context_with_next_sentence": true
    },
    {
        "source_sentence": "復作是念：『我說法時多有眾生不能堪忍，我當不說。』",
        "from": "T02n0120_004:0542b11_1",
        "context_with_next_sentence": true
    },
    {
        "source_sentence": "爾時，莫令諸善男子聞彼諸難生退轉心，當知善馭莊嚴法乘如如來藏，如來常恒寂靜不變廣宣世間，彼善男子說如來常恒不變如來之藏。",
        "from": "T02n0120_004:0542b12_2",
        "context_with_next_sentence": true
    },
    {
        "source_sentence": "我於爾時，當作比丘棄捨身命而為作護。」",
        "from": "T02n0120_004:0542b16_3",
        "context_with_next_sentence": true
    },
    {
        "source_sentence": "爾時，眾多帝釋子，若男若女及餘諸天，頂禮佛足而發誓言：「我當作比丘、比丘尼、優婆塞、優婆夷，棄捨身命而為作護。」",
        "from": "T02n0120_004:0542b17_0",
        "context_with_next_sentence": true
    },
    {
        "source_sentence": "時佛歎言：「善哉善哉！",
        "from": "T02n0120_004:0542b19_1",
        "context_with_next_sentence": true
    },
    {
        "source_sentence": "善男子！",
        "from": "T02n0120_004:0542b20_2",
        "context_with_next_sentence": true
    },
    {
        "source_sentence": "汝等皆是求正法者，我亦當為諸樂法者而作覆護，我亦常當於彼前行如善馭者，汝等常當堅固知恩，於如來常處、恒處、寂靜處、不變易處如來藏處，當廣宣說。」",
        "from": "T02n0120_004:0542b20_3",
        "context_with_next_sentence": true
    },
    {
        "source_sentence": "爾時，波斯匿王具四種兵告諸大臣言：「今有人像羅剎殺害多人一千少一，以指為鬘以血塗身，勇健驍捷縱暴此境，今去此城減四十牛鳴，或能害我及諸臣子以充其數，今當共行剪除殺鬼。",
        "from": "T02n0120_004:0542b24_0",
        "context_with_next_sentence": true
    },
    {
        "source_sentence": "今此城中一切男女欲求取者悉不敢出，一切鳥獸聞其惡名亦所不至。",
        "from": "T02n0120_004:0542b28_1",
        "context_with_next_sentence": true
    },
    {
        "source_sentence": "汝等今當宣令內外：『波斯匿王今興四兵，罰彼羅剎央掘魔羅，一切皆當持器仗來，若能與彼盡力共戰，若傷不傷隨功賞賜，象馬珍寶城邑土田，隨其所欲悉當與之。』」",
        "from": "T02n0120_004:0542c01_2",
        "context_with_next_sentence": true
    },
    {
        "source_sentence": "聞彼惡名莫不震慴，如是宣唱無一應命。",
        "from": "T02n0120_004:0542c04_3",
        "context_with_next_sentence": true
    },
    {
        "source_sentence": "唯王左右不得自在，抑逼威顏俛仰祗順。",
        "from": "T02n0120_004:0542c05_4",
        "context_with_next_sentence": true
    },
    {
        "source_sentence": "時諸妃后啼泣上諫：「寧失國位願勿自征。」",
        "from": "T02n0120_004:0542c06_5",
        "context_with_next_sentence": true
    },
    {
        "source_sentence": "即召太卜問其吉凶：「今當能制央掘魔羅不？」",
        "from": "T02n0120_004:0542c07_6",
        "context_with_next_sentence": true
    },
    {
        "source_sentence": "卜筮咸曰：「彼今當滅。」",
        "from": "T02n0120_004:0542c08_7",
        "context_with_next_sentence": true
    },
    {
        "source_sentence": "雖聞是語王猶不信，將四種兵往詣佛所稽首佛足，有怖畏色額上流汗却坐一面。",
        "from": "T02n0120_004:0542c09_8",
        "context_with_next_sentence": true
    },
    {
        "source_sentence": "爾時，世尊一切智知一切，知而故問：「大王！",
        "from": "T02n0120_004:0542c12_0",
        "context_with_next_sentence": true
    },
    {
        "source_sentence": "今日何故流汗？」",
        "from": "T02n0120_004:0542c13_0",
        "context_with_next_sentence": true
    },
    {
        "source_sentence": "王白佛言：「今有羅剎名央掘魔羅，殺害人民一千少一，以指作鬘以血塗身，恐其不息與我共戰，舉國人民悉皆怖畏，杜門不出事業斯廢，一切鳥獸悉不敢近，嚴此四兵欲往罰之。」",
        "from": "T02n0120_004:0542c13_1",
        "context_with_next_sentence": true
    },
    {
        "source_sentence": "佛告王曰：「今大王欲罰彼耶？」",
        "from": "T02n0120_004:0542c17_2",
        "context_with_next_sentence": true
    },
    {
        "source_sentence": "王白佛言：「今唯一心取信佛足。」",
        "from": "T02n0120_004:0542c18_3",
        "context_with_next_sentence": true
    },
    {
        "source_sentence": "佛告大王：「若央掘魔羅來至此者，王當云何？」",
        "from": "T02n0120_004:0542c18_4",
        "context_with_next_sentence": true
    },
    {
        "source_sentence": "爾時，四兵悉大恐怖，唯王不畏，恃佛威德故。",
        "from": "T02n0120_004:0542c19_5",
        "context_with_next_sentence": true
    },
    {
        "source_sentence": "王白佛言：「若彼來者如是為一。」",
        "from": "T02n0120_004:0542c20_6",
        "context_with_next_sentence": true
    },
    {
        "source_sentence": "爾時，世尊指示王言：「此即常勝央掘魔羅。」",
        "from": "T02n0120_004:0542c21_7",
        "context_with_next_sentence": true
    },
    {
        "source_sentence": "王見央掘魔羅瞪矚不眴，觀其形相赤眼雄姿，心驚毛竪如非人所持，勇猛心退刀劍自落，漸近如來師子之座，一心至誠歸依如來，當視我等如羅睺羅。",
        "from": "T02n0120_004:0542c22_8",
        "context_with_next_sentence": true
    },
    {
        "source_sentence": "于時四兵倍增惶怖，迷亂顛沛奔馳逃竄。",
        "from": "T02n0120_004:0542c26_0",
        "context_with_next_sentence": true
    },
    {
        "source_sentence": "爾時，世尊放安慰眾生無畏光明，照彼眾生令身安樂。",
        "from": "T02n0120_004:0542c26_1",
        "context_with_next_sentence": true
    },
    {
        "source_sentence": "爾時，波斯匿王內外眷屬城邑人民，咸作是念：「今央掘魔羅為世尊所伏。」",
        "from": "T02n0120_004:0542c28_2",
        "context_with_next_sentence": true
    },
    {
        "source_sentence": "波斯匿王作是歎言：「奇哉世尊！",
        "from": "T02n0120_004:0543a01_0",
        "context_with_next_sentence": true
    },
    {
        "source_sentence": "真為第一調御之軛，真為無上天人之師，如是兇暴大惡業者，乃能方便安立正法。」",
        "from": "T02n0120_004:0543a01_1",
        "context_with_next_sentence": true
    },
    {
        "source_sentence": "爾時，世尊說偈歎言：「人前放逸，　　後止不犯，　　是照世間，　如月雲消。",
        "from": "T02n0120_004:0543a03_2",
        "context_with_next_sentence": true
    },
    {
        "source_sentence": "「若菩薩摩訶薩，先現放逸後現功德，是照世間如月雲消，度無量眾生現如來功德。",
        "from": "T02n0120_004:0543a07_0",
        "context_with_next_sentence": true
    },
    {
        "source_sentence": "大王！",
        "from": "T02n0120_004:0543a08_1",
        "context_with_next_sentence": true
    },
    {
        "source_sentence": "當知彼非惡人，是則菩薩善方便耳。」",
        "from": "T02n0120_004:0543a09_0",
        "context_with_next_sentence": true
    },
    {
        "source_sentence": "王白佛言：「以何義故言非惡人？",
        "from": "T02n0120_004:0543a09_1",
        "context_with_next_sentence": true
    },
    {
        "source_sentence": "先辱師婦，受行惡師毘舍遮行。」",
        "from": "T02n0120_004:0543a10_2",
        "context_with_next_sentence": true
    },
    {
        "source_sentence": "佛告大王：「彼不辱師婦，彼亦非師，現為彼師及婦色像變易其心，習樂師法言常清淨。",
        "from": "T02n0120_004:0543a11_3",
        "context_with_next_sentence": true
    },
    {
        "source_sentence": "大王當知！",
        "from": "T02n0120_004:0543a13_4",
        "context_with_next_sentence": true
    },
    {
        "source_sentence": "是大奇特，譬如龍象衝擊非驢所堪。",
        "from": "T02n0120_004:0543a13_5",
        "context_with_next_sentence": true
    },
    {
        "source_sentence": "如是大王！",
        "from": "T02n0120_004:0543a14_6",
        "context_with_next_sentence": true
    },
    {
        "source_sentence": "如來人中大龍象王，隱覆言教秘密說耳，聲聞緣覺皆所不堪，唯佛與佛乃能堪任。",
        "from": "T02n0120_004:0543a14_7",
        "context_with_next_sentence": true
    },
    {
        "source_sentence": "大王！",
        "from": "T02n0120_004:0543a16_8",
        "context_with_next_sentence": true
    },
    {
        "source_sentence": "南方去此過六十二恒河沙剎有國，名一切寶莊嚴，佛名一切世間樂見上大精進如來、應供、等正覺，在世教化，無有聲聞緣覺之乘，純一大乘無餘乘名。",
        "from": "T02n0120_004:0543a16_9",
        "context_with_next_sentence": true
    },
    {
        "source_sentence": "彼諸眾生無有老病及不可意苦，純一快樂，壽命無量，光明無量，純一妙色，一切世間無可為譬，故國名一切寶莊嚴，佛名一切世間樂見上大精進。",
        "from": "T02n0120_004:0543a20_0",
        "context_with_next_sentence": true
    },
    {
        "source_sentence": "王當隨喜合掌恭敬，彼如來者豈異人乎？",
        "from": "T02n0120_004:0543a23_1",
        "context_with_next_sentence": true
    },
    {
        "source_sentence": "央掘魔羅即是彼佛，諸佛境界不可思議。」",
        "from": "T02n0120_004:0543a24_2",
        "context_with_next_sentence": true
    },
    {
        "source_sentence": "爾時，波斯匿王語諸占師：「汝等一切悉皆妄語，汝速遠去勿復妄說。」",
        "from": "T02n0120_004:0543a26_0",
        "context_with_next_sentence": true
    },
    {
        "source_sentence": "爾時，諸天世人及諸龍神，聲聞菩薩波斯匿王，一切城邑聚落人民，承佛威神悉皆來集，稽首敬禮央掘魔羅足，一心同聲說偈歎言：「南無如來無邊身，　　南無方便央掘魔，　我今頂禮聖足下，　　懺悔天尊柔軟足。",
        "from": "T02n0120_004:0543a27_1",
        "context_with_next_sentence": true
    },
    {
        "source_sentence": "　我今懺悔如來尊，　　央掘魔羅二生身，　為我等故來至此，　　現佛色像勝光焰，　照諸眾生堪能說，　　我數懺謝無量身，　無依作依等正覺，　　無親怙者為作親。",
        "from": "T02n0120_004:0543b04_0",
        "context_with_next_sentence": true
    },
    {
        "source_sentence": "　奇哉二佛出于世，　　未曾有法行世間，　猶如火中生蓮華，　　世間希有見二佛。」",
        "from": "T02n0120_004:0543b08_0",
        "context_with_next_sentence": true
    },
    {
        "source_sentence": "爾時，世尊告波斯匿王言：「北方去此過四十二恒河沙剎，有國名常喜，佛名歡喜藏摩尼寶積如來、應供、等正覺，在世教化。",
        "from": "T02n0120_004:0543b10_0",
        "context_with_next_sentence": true
    },
    {
        "source_sentence": "彼土無有聲聞緣覺，純一大乘無餘乘名，亦無老病眾苦之名，純一快樂，壽命無量，光明無量，無有譬類，故國名常喜。",
        "from": "T02n0120_004:0543b12_1",
        "context_with_next_sentence": true
    },
    {
        "source_sentence": "佛名歡喜藏摩尼寶積如來、應供、等正覺，王當隨喜合掌恭敬。",
        "from": "T02n0120_004:0543b15_2",
        "context_with_next_sentence": true
    },
    {
        "source_sentence": "彼如來者豈異人乎？",
        "from": "T02n0120_004:0543b16_3",
        "context_with_next_sentence": true
    },
    {
        "source_sentence": "文殊師利即是彼佛。",
        "from": "T02n0120_004:0543b17_4",
        "context_with_next_sentence": true
    },
    {
        "source_sentence": "若有眾生向央掘魔羅、文殊師利恭敬作禮，若復聞是二人名者，見歡喜國如見自家，聞彼名故常閉四趣，或以戲笑或隨順他，或為名利，此及外道，或犯重禁五無間罪，亦閉四趣。",
        "from": "T02n0120_004:0543b17_5",
        "context_with_next_sentence": true
    },
    {
        "source_sentence": "若善男子善女人為二名所護者，若今現在及未來世，曠野嶮難諸恐怖處皆悉蒙護，於一切處恐怖悉滅，若天、龍、夜叉、乾闥婆、阿修羅、迦樓羅、緊那羅、摩睺羅伽、毘舍闍眾，悉不能干。」",
        "from": "T02n0120_004:0543b21_6",
        "context_with_next_sentence": true
    },
    {
        "source_sentence": "爾時，世尊告波斯匿王：「如來所說有如是大威德，菩薩所行有如是大威德，文殊師利及央掘魔羅，有如是大威德，於此二龍發隨喜心，能起菩薩無量之行。",
        "from": "T02n0120_004:0543b27_0",
        "context_with_next_sentence": true
    },
    {
        "source_sentence": "大王！",
        "from": "T02n0120_004:0543c01_1",
        "context_with_next_sentence": true
    },
    {
        "source_sentence": "汝當給養央掘魔母，勿得遺忘。",
        "from": "T02n0120_004:0543c01_2",
        "context_with_next_sentence": true
    },
    {
        "source_sentence": "此央掘魔羅母，是我方便之所守護。」",
        "from": "T02n0120_004:0543c02_3",
        "context_with_next_sentence": true
    },
    {
        "source_sentence": "爾時，央掘魔羅母，身昇虛空高七多羅樹，而說偈言：「如來所變化，　　眾生悉不知，　如來所作幻，　　眾幻中之王，　大身方便身，　　是則為如來。」",
        "from": "T02n0120_004:0543c03_4",
        "context_with_next_sentence": true
    },
    {
        "source_sentence": "說此偈已即沒不現。",
        "from": "T02n0120_004:0543c08_0",
        "context_with_next_sentence": true
    },
    {
        "source_sentence": "爾時，波斯匿王白佛言：「世尊！",
        "from": "T02n0120_004:0543c08_1",
        "context_with_next_sentence": true
    },
    {
        "source_sentence": "此為幻耶？」",
        "from": "T02n0120_004:0543c09_2",
        "context_with_next_sentence": true
    },
    {
        "source_sentence": "佛告大王：「此是化母，如化母所說，菩薩行亦如是。」",
        "from": "T02n0120_004:0543c09_3",
        "context_with_next_sentence": true
    },
    {
        "source_sentence": "爾時，央掘魔羅師摩尼跋陀羅，身昇虛空高七多羅樹，而說偈言：「譬如野干獸，　　常與師子遊，　雖久相習近，　　其聲不相類，　聞彼聲怖死，　　況能師子吼？",
        "from": "T02n0120_004:0543c10_4",
        "context_with_next_sentence": true
    },
    {
        "source_sentence": "　我如彼小獸，　　雖久為彼師，　不能堪任發，　　人雄無畏聲，　若彼非方便，　　我則必當死。",
        "from": "T02n0120_004:0543c16_0",
        "context_with_next_sentence": true
    },
    {
        "source_sentence": "　我如野干獸，　　豈堪受彼供，　我行愚癡法，　　菩薩悉遠離，　於一切眾生，　　等視如一子。",
        "from": "T02n0120_004:0543c19_0",
        "context_with_next_sentence": true
    },
    {
        "source_sentence": "　佛化無量幻，　　眾生不能知，　設化百千億，　　婆羅門師長，　眾生悉不知，　　唯佛知佛幻，　當知佛世尊，　　一切幻中王。」",
        "from": "T02n0120_004:0543c22_0",
        "context_with_next_sentence": true
    },
    {
        "source_sentence": "爾時，彼師摩尼跋陀羅婦，而說偈言：「嗚呼諸眾生，　　不知佛功德，　謂實旃遮女，　　不知如來化，　示現作我身，　　幻化亦如是。",
        "from": "T02n0120_004:0543c26_0",
        "context_with_next_sentence": true
    },
    {
        "source_sentence": "　大王應當知，　　佛身不思議，　彼諸旃陀羅，　　尚不得近王，　恐怖常畏死，　　何況對言說。",
        "from": "T02n0120_004:0544a01_0",
        "context_with_next_sentence": true
    },
    {
        "source_sentence": "　此人彼亦人，　　不敢相習近，　況復諸天人，　　親近轉佛心。",
        "from": "T02n0120_004:0544a04_0",
        "context_with_next_sentence": true
    },
    {
        "source_sentence": "　無量天龍神，　　常供養如來，　惡心向佛者，　　彼即斷其命。",
        "from": "T02n0120_004:0544a06_0",
        "context_with_next_sentence": true
    },
    {
        "source_sentence": "　佛以巧方便，　　示現種種幻，　制未來眾生，　　無量諸非法，　佛幻為大幻，　　如來方便身。」",
        "from": "T02n0120_004:0544a08_0",
        "context_with_next_sentence": true
    },
    {
        "source_sentence": "說是語已即沒不現。",
        "from": "T02n0120_004:0544a11_0",
        "context_with_next_sentence": true
    },
    {
        "source_sentence": "爾時，波斯匿王聞見如是諸希有事，歡喜踊躍白佛言：「世尊！",
        "from": "T02n0120_004:0544a11_1",
        "context_with_next_sentence": true
    },
    {
        "source_sentence": "為是幻耶？」",
        "from": "T02n0120_004:0544a12_2",
        "context_with_next_sentence": true
    },
    {
        "source_sentence": "佛言：「大王！",
        "from": "T02n0120_004:0544a13_3",
        "context_with_next_sentence": true
    },
    {
        "source_sentence": "如彼師及師婦、央掘魔羅母，彼三人者悉是我幻。",
        "from": "T02n0120_004:0544a13_4",
        "context_with_next_sentence": true
    },
    {
        "source_sentence": "我示幻化不可思議，因我教化央掘魔羅，度無量眾生。」",
        "from": "T02n0120_004:0544a14_5",
        "context_with_next_sentence": true
    },
    {
        "source_sentence": "時波斯匿王白佛言：「世尊！",
        "from": "T02n0120_004:0544a15_6",
        "context_with_next_sentence": true
    },
    {
        "source_sentence": "我當七日修行大施，央掘魔羅如來在福田方今為福田。」",
        "from": "T02n0120_004:0544a16_7",
        "context_with_next_sentence": true
    },
    {
        "source_sentence": "佛告王言：「如是如是。」",
        "from": "T02n0120_004:0544a17_8",
        "context_with_next_sentence": true
    },
    {
        "source_sentence": "爾時，諸天龍神共說偈言：「南無幻化王，　　具足大精進，　如來方便身，　　方便相具足，　方便般涅槃，　　示現捨舍利。",
        "from": "T02n0120_004:0544a18_9",
        "context_with_next_sentence": true
    },
    {
        "source_sentence": "　如來無邊身，　　智慧亦無邊，　無邊善名稱，　　無邊明力士，　如來無邊身，　　密迹無有邊，　言說亦無邊，　　隱覆亦無邊，　無邊照世間，　　光明亦無邊。",
        "from": "T02n0120_004:0544a22_0",
        "context_with_next_sentence": true
    },
    {
        "source_sentence": "　功德過數量，　　無稱不可量，　虛空無礙智，　　如來虛空身。",
        "from": "T02n0120_004:0544a27_0",
        "context_with_next_sentence": true
    },
    {
        "source_sentence": "　安慰文殊事，　　及與我等類，　為央掘魔羅，　　故佛世尊來。",
        "from": "T02n0120_004:0544a29_0",
        "context_with_next_sentence": true
    },
    {
        "source_sentence": "　若來及不來，　　非我等所知，　如來視一切，　　猶如羅睺羅。」",
        "from": "T02n0120_004:0544b02_0",
        "context_with_next_sentence": true
    },
    {
        "source_sentence": "爾時，世尊說是經已，諸天、龍神、聲聞、菩薩及波斯匿王一切眾會，皆慕央掘魔羅行及文殊師利菩薩行，願生彼國，皆發阿耨多羅三藐三菩提心，踊躍歡喜。",
        "from": "T02n0120_004:0544b04_0",
        "context_with_next_sentence": true
    },
    {
        "source_sentence": "央掘魔羅經卷第四",
        "from": "T02n0120_004:0544b08_0",
        "context_with_next_sentence": false
    }
]