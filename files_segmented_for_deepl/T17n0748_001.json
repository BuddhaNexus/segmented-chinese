[
    {
        "source_sentence": "佛說護淨經",
        "from": "T17n0748_001:0564c25_0",
        "context_with_next_sentence": true
    },
    {
        "source_sentence": "失譯人今附東晉錄",
        "from": "T17n0748_001:0564c27_0",
        "context_with_next_sentence": true
    },
    {
        "source_sentence": "往昔，佛共阿難行，遇值一池，東西四十里，南北四十里，深四十里。",
        "from": "T17n0748_001:0564c28_0",
        "context_with_next_sentence": true
    },
    {
        "source_sentence": "池中有虫，其形似科蚪，形黑如墨。",
        "from": "T17n0748_001:0564c29_1",
        "context_with_next_sentence": true
    },
    {
        "source_sentence": "佛語阿難：「識此池中虫不？」",
        "from": "T17n0748_001:0565a01_2",
        "context_with_next_sentence": true
    },
    {
        "source_sentence": "答言：「不識。」",
        "from": "T17n0748_001:0565a02_0",
        "context_with_next_sentence": true
    },
    {
        "source_sentence": "佛語阿難：「此池中虫者，十方世界大眾僧，食不淨食，墮此臭穢糞屎池中，常食不淨，五百萬世中受此苦惱竟；後五百世中復墮餓狗中，常食不淨；復墮猪中，五百世常食不淨；復墮蜣蜋中常食不淨。",
        "from": "T17n0748_001:0565a02_1",
        "context_with_next_sentence": true
    },
    {
        "source_sentence": "亦五百世得出為人，常生貧窮家，衣不覆形，食不充口，常食糠飯，恒飢不足。」",
        "from": "T17n0748_001:0565a06_2",
        "context_with_next_sentence": true
    },
    {
        "source_sentence": "佛語諸比丘：「有如是者，受罪尤苦，無量無邊。",
        "from": "T17n0748_001:0565a08_3",
        "context_with_next_sentence": true
    },
    {
        "source_sentence": "誡語後世末法中諸比丘不可不慎，一切眾僧有住止處，作不淨食，不足往食。",
        "from": "T17n0748_001:0565a09_4",
        "context_with_next_sentence": true
    },
    {
        "source_sentence": "欲淨食者，一切白。",
        "from": "T17n0748_001:0565a11_5",
        "context_with_next_sentence": true
    },
    {
        "source_sentence": "衣食如法，著衣持鉢，稱四威儀，如法往造乞，是真比丘，除其邪命，如法活命。",
        "from": "T17n0748_001:0565a12_0",
        "context_with_next_sentence": true
    },
    {
        "source_sentence": "「佛不妄言，福報如影響。",
        "from": "T17n0748_001:0565a13_1",
        "context_with_next_sentence": true
    },
    {
        "source_sentence": "往昔比丘，新得阿羅漢有結業身，有便利患，夜闇上廁。",
        "from": "T17n0748_001:0565a14_2",
        "context_with_next_sentence": true
    },
    {
        "source_sentence": "見一比丘在廁邊呻吟，阿羅漢語是比丘：『汝本好用意人，云何墮餓鬼中呻吟如是？』",
        "from": "T17n0748_001:0565a15_3",
        "context_with_next_sentence": true
    },
    {
        "source_sentence": "餓鬼比丘答言：『我餓渴來久，五百餘年不見漿水，正欲趣廁用食不淨，護廁鬼神鐵杖打我，不得近廁。",
        "from": "T17n0748_001:0565a17_4",
        "context_with_next_sentence": true
    },
    {
        "source_sentence": "憶念本曾作比丘，知僧事時，是用觸眾僧淨食，以不淨食食眾僧，故致此殃。』",
        "from": "T17n0748_001:0565a20_5",
        "context_with_next_sentence": true
    },
    {
        "source_sentence": "遇值阿羅漢善知識，阿羅漢為比丘僧中燒香呪願，即免餓鬼，還復人道。」",
        "from": "T17n0748_001:0565a21_6",
        "context_with_next_sentence": true
    },
    {
        "source_sentence": "佛語諸比丘：「不可不慎，一切不得觸眾僧淨食。",
        "from": "T17n0748_001:0565a23_7",
        "context_with_next_sentence": true
    },
    {
        "source_sentence": "佛不虛言，福報如影響。",
        "from": "T17n0748_001:0565a24_8",
        "context_with_next_sentence": true
    },
    {
        "source_sentence": "十八地獄經中出罪福，此餓鬼本從人道中來，以不清淨手，觸眾僧淨器；以不淨手，觸沙門淨食。",
        "from": "T17n0748_001:0565a25_9",
        "context_with_next_sentence": true
    },
    {
        "source_sentence": "以不淨食，著沙門淨食中。",
        "from": "T17n0748_001:0565a27_10",
        "context_with_next_sentence": true
    },
    {
        "source_sentence": "以不淨食，食眾僧故，後五百世中，墮餓鬼中，常食不淨。",
        "from": "T17n0748_001:0565a28_11",
        "context_with_next_sentence": true
    },
    {
        "source_sentence": "欲趣廁上食糞，于時廁神手捉鐵杖打之，令不得近。",
        "from": "T17n0748_001:0565a29_12",
        "context_with_next_sentence": true
    },
    {
        "source_sentence": "此鬼食人膿血、涕唾及蕩滌惡汁，常伺捕婦女產血不淨，以為飲食。",
        "from": "T17n0748_001:0565b01_13",
        "context_with_next_sentence": true
    },
    {
        "source_sentence": "復經五百世，墮猪狗蜣蜋之中，常食臭糞不淨。",
        "from": "T17n0748_001:0565b03_14",
        "context_with_next_sentence": true
    },
    {
        "source_sentence": "受斯苦劇，累世如此，於百千劫，無有出期，難得解脫，痛不可言。",
        "from": "T17n0748_001:0565b04_15",
        "context_with_next_sentence": true
    },
    {
        "source_sentence": "「以不淨手觸男根，或觸女根，觸沙門淨器，觸沙門淨食。",
        "from": "T17n0748_001:0565b06_0",
        "context_with_next_sentence": true
    },
    {
        "source_sentence": "以不淨食，著沙門淨食中；以不淨食，食眾僧故，致此殃。",
        "from": "T17n0748_001:0565b07_1",
        "context_with_next_sentence": true
    },
    {
        "source_sentence": "一切人肉眼不知罪福。",
        "from": "T17n0748_001:0565b08_2",
        "context_with_next_sentence": true
    },
    {
        "source_sentence": "自今以後，欲得福祐，佐眾僧作食，以清淨手，捉眾僧淨器，淨手淘米，及以淨米，著眾僧淨食中者，得福無量。",
        "from": "T17n0748_001:0565b09_3",
        "context_with_next_sentence": true
    },
    {
        "source_sentence": "自今以後，以此為常，一切眾人普使聞知：一切檀越，施設法會，供齋調度，持齋者得食，不持齋者不得食。",
        "from": "T17n0748_001:0565b11_4",
        "context_with_next_sentence": true
    },
    {
        "source_sentence": "此飯一日持齋，得六十萬世餘糧。",
        "from": "T17n0748_001:0565b14_5",
        "context_with_next_sentence": true
    },
    {
        "source_sentence": "不持齋者，六十萬世墮餓鬼中。",
        "from": "T17n0748_001:0565b15_0",
        "context_with_next_sentence": true
    },
    {
        "source_sentence": "何以故？",
        "from": "T17n0748_001:0565b15_1",
        "context_with_next_sentence": true
    },
    {
        "source_sentence": "此信施難銷故。",
        "from": "T17n0748_001:0565b15_2",
        "context_with_next_sentence": true
    },
    {
        "source_sentence": "寧吞熱鐵丸，不食此飯。",
        "from": "T17n0748_001:0565b16_3",
        "context_with_next_sentence": true
    },
    {
        "source_sentence": "吞熱鐵丸，須臾間耳，食此信施，久受大苦，五百萬世中受餓鬼苦。",
        "from": "T17n0748_001:0565b16_4",
        "context_with_next_sentence": true
    },
    {
        "source_sentence": "「諸有設食之處，一切如法作齋，不得懷挾餘殘食，歸給妻子。",
        "from": "T17n0748_001:0565b18_5",
        "context_with_next_sentence": true
    },
    {
        "source_sentence": "若食此飯，若腋底挾擔，後五百世，常挾熱鐵輪，左腋底入從右腋底出。",
        "from": "T17n0748_001:0565b19_6",
        "context_with_next_sentence": true
    },
    {
        "source_sentence": "一切齋飯，不可不慎，一米化作熱丸。",
        "from": "T17n0748_001:0565b21_7",
        "context_with_next_sentence": true
    },
    {
        "source_sentence": "「一切賢者施設福會，於先嘗啜此食，都作殘食，唐作此會，不如不作。",
        "from": "T17n0748_001:0565b22_8",
        "context_with_next_sentence": true
    },
    {
        "source_sentence": "何以故？",
        "from": "T17n0748_001:0565b23_9",
        "context_with_next_sentence": true
    },
    {
        "source_sentence": "諸天不歡，鬼神不喜。",
        "from": "T17n0748_001:0565b23_10",
        "context_with_next_sentence": true
    },
    {
        "source_sentence": "此人於先甞者，亦五百世中受餓鬼苦。",
        "from": "T17n0748_001:0565b24_11",
        "context_with_next_sentence": true
    },
    {
        "source_sentence": "自今已後，欲得福者，如法作齋食，可得福德，諸天歡喜，百神慶悅，天神擁護。",
        "from": "T17n0748_001:0565b25_12",
        "context_with_next_sentence": true
    },
    {
        "source_sentence": "經不虛言，福報如影響。」",
        "from": "T17n0748_001:0565b26_13",
        "context_with_next_sentence": true
    },
    {
        "source_sentence": "佛說護淨經",
        "from": "T17n0748_001:0565b28_0",
        "context_with_next_sentence": false
    }
]