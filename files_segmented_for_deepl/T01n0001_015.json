[
    {
        "source_sentence": "佛說長阿含經卷第十五",
        "from": "T01n0001_015:0094a16_0",
        "context_with_next_sentence": true
    },
    {
        "source_sentence": "後秦弘始年佛陀耶舍共竺佛念譯",
        "from": "T01n0001_015:0094a17_0",
        "context_with_next_sentence": true
    },
    {
        "source_sentence": "（二二）第三分種德經第三",
        "from": "T01n0001_015:0094a18_0",
        "context_with_next_sentence": true
    },
    {
        "source_sentence": "如是我聞：一時，佛在鴦伽國，與大比丘眾千二百五十人俱。",
        "from": "T01n0001_015:0094a19_0",
        "context_with_next_sentence": true
    },
    {
        "source_sentence": "遊行人間，止宿瞻婆城伽伽池側。",
        "from": "T01n0001_015:0094a20_1",
        "context_with_next_sentence": true
    },
    {
        "source_sentence": "時，有婆羅門，名曰種德，住瞻婆城，其城人民眾多，熾盛豐樂，波斯匿王即封此城與種德婆羅門，以為梵分。",
        "from": "T01n0001_015:0094a21_2",
        "context_with_next_sentence": true
    },
    {
        "source_sentence": "此婆羅門七世以來父母真正，不為他人之所輕毀，異學三部諷誦通利，種種經書盡能分別，世典幽微靡不綜練，又能善於大人相法、瞻候吉凶、祭祀儀禮，有五百弟子，教授不廢。",
        "from": "T01n0001_015:0094a23_3",
        "context_with_next_sentence": true
    },
    {
        "source_sentence": "時，瞻婆城內諸婆羅門、長者、居士聞沙門瞿曇釋種子出家成道，從鴦伽國遊行人間，至瞻婆城伽伽池側，有大名稱，流聞天下，如來、至真、等正覺，十號具足，於諸天、世人、魔、若魔、天、沙門、婆羅門中，自身作證，為他說法，上中下言，皆悉真正，義味具足，梵行清淨。",
        "from": "T01n0001_015:0094a28_4",
        "context_with_next_sentence": true
    },
    {
        "source_sentence": "「如此真人應往覲現，今我寧可往與相見。」",
        "from": "T01n0001_015:0094b05_5",
        "context_with_next_sentence": true
    },
    {
        "source_sentence": "作此言已，即共相率，出瞻婆城，隊隊相隨，欲往詣佛。",
        "from": "T01n0001_015:0094b06_0",
        "context_with_next_sentence": true
    },
    {
        "source_sentence": "時，種德婆羅門在高臺上，遙見眾人隊隊相隨，故問侍者：「彼諸人等以何因緣隊隊相隨？",
        "from": "T01n0001_015:0094b07_1",
        "context_with_next_sentence": true
    },
    {
        "source_sentence": "欲何所至？」",
        "from": "T01n0001_015:0094b09_2",
        "context_with_next_sentence": true
    },
    {
        "source_sentence": "侍者白言：「我聞沙門瞿曇釋種子出家成道，於鴦伽國遊行人間，至瞻婆城伽伽池側，有大名稱，流聞天下，如來、至真、等正覺，十號具足，於諸天、世人、魔、若魔、天、沙門、婆羅門中自身作證，為他人說，上中下言，皆悉真正，義味具足，梵行清淨；此瞻婆城諸婆羅門、長者、居士眾聚相隨，欲往問訊瞿曇沙門耳。」",
        "from": "T01n0001_015:0094b09_3",
        "context_with_next_sentence": true
    },
    {
        "source_sentence": "時，種德婆羅門即勅侍者：「汝速持我聲，往語諸人：『卿等小住，須我往至，當共俱詣彼瞿曇所。』」",
        "from": "T01n0001_015:0094b16_4",
        "context_with_next_sentence": true
    },
    {
        "source_sentence": "時，彼侍者即以種德聲，往語諸人言：「諸人且住，須我往到，當共俱詣彼瞿曇所。」",
        "from": "T01n0001_015:0094b18_5",
        "context_with_next_sentence": true
    },
    {
        "source_sentence": "時，諸人報侍者言：「汝速還白婆羅門言：『今正是時，宜共行也。』」",
        "from": "T01n0001_015:0094b20_6",
        "context_with_next_sentence": true
    },
    {
        "source_sentence": "侍者還白：「諸人已住，言：『今正是時，宜共行也。』」",
        "from": "T01n0001_015:0094b22_7",
        "context_with_next_sentence": true
    },
    {
        "source_sentence": "時，種德婆羅門即便下臺，至中門立。",
        "from": "T01n0001_015:0094b23_8",
        "context_with_next_sentence": true
    },
    {
        "source_sentence": "時，有餘婆羅門五百人，以少因緣，先集門下，見種德婆羅門來，皆悉起迎問言：「大婆羅門！",
        "from": "T01n0001_015:0094b24_9",
        "context_with_next_sentence": true
    },
    {
        "source_sentence": "欲何所至？」",
        "from": "T01n0001_015:0094b26_10",
        "context_with_next_sentence": true
    },
    {
        "source_sentence": "種德報言：「有沙門瞿曇釋種子出家成道，於鴦伽國遊行人間，至瞻婆城伽伽池側，有大名稱，流聞天下，如來、至真、等正覺，十號具足，於諸天、世人、魔、若魔、天、沙門、婆羅門中，自身作證，為他說法，上中下言，皆悉真正，義味具足，梵行清淨。",
        "from": "T01n0001_015:0094b26_11",
        "context_with_next_sentence": true
    },
    {
        "source_sentence": "如是真人宜往覲現，我今欲往至彼相見。」",
        "from": "T01n0001_015:0094c02_12",
        "context_with_next_sentence": true
    },
    {
        "source_sentence": "時，五百婆羅門即白種德言：「勿往相見，所以者何？",
        "from": "T01n0001_015:0094c03_13",
        "context_with_next_sentence": true
    },
    {
        "source_sentence": "彼應詣此，此不應往。",
        "from": "T01n0001_015:0094c05_14",
        "context_with_next_sentence": true
    },
    {
        "source_sentence": "今大婆羅門七世以來父母真正，不為他人之所輕毀；若成就此法者，彼應詣此，此不應詣彼。",
        "from": "T01n0001_015:0094c05_15",
        "context_with_next_sentence": true
    },
    {
        "source_sentence": "又大婆羅門異學三部諷誦通利，種種經書皆能分別，世典幽微靡不綜練，又能善於大人相法、瞻相吉凶、祭祀儀禮；成就此法者，彼應詣此，此不應詣彼。",
        "from": "T01n0001_015:0094c07_16",
        "context_with_next_sentence": true
    },
    {
        "source_sentence": "又大婆羅門顏貌端正，得梵色像；成就此法者，彼應詣此，此不應詣彼。",
        "from": "T01n0001_015:0094c11_17",
        "context_with_next_sentence": true
    },
    {
        "source_sentence": "又大婆羅門戒德增上，智慧成就；成就此法者，彼應詣此，此不應詣彼。",
        "from": "T01n0001_015:0094c13_18",
        "context_with_next_sentence": true
    },
    {
        "source_sentence": "「又大婆羅門所言柔和，辯才具足，義味清淨；成就此法者，彼應詣此，此不應詣彼。",
        "from": "T01n0001_015:0094c15_0",
        "context_with_next_sentence": true
    },
    {
        "source_sentence": "又大婆羅門為大師，弟子眾多；成就此法者，彼應詣此，此不應詣彼。",
        "from": "T01n0001_015:0094c16_1",
        "context_with_next_sentence": true
    },
    {
        "source_sentence": "又大婆羅門常教授五百婆羅門；成就此法者，彼應詣此，此不應詣彼。",
        "from": "T01n0001_015:0094c18_2",
        "context_with_next_sentence": true
    },
    {
        "source_sentence": "又大婆羅門四方學者皆來請受，問諸技術祭祀之法，皆能具答；成就此法者，彼應詣此，此不應詣彼。",
        "from": "T01n0001_015:0094c20_3",
        "context_with_next_sentence": true
    },
    {
        "source_sentence": "又大婆羅門為波斯匿王及瓶沙王恭敬供養；成就此法者，彼應詣此，此不應詣彼。",
        "from": "T01n0001_015:0094c22_4",
        "context_with_next_sentence": true
    },
    {
        "source_sentence": "又大婆羅門富有財寶，庫藏盈溢；成就此法者，彼應詣此，此不應詣彼。",
        "from": "T01n0001_015:0094c24_5",
        "context_with_next_sentence": true
    },
    {
        "source_sentence": "又大婆羅門智慧明達，所言通利，無有怯弱；成就此法者，彼應詣此，此不應詣彼。」",
        "from": "T01n0001_015:0094c26_6",
        "context_with_next_sentence": true
    },
    {
        "source_sentence": "爾時，種德告諸婆羅門曰：「如是！",
        "from": "T01n0001_015:0094c28_7",
        "context_with_next_sentence": true
    },
    {
        "source_sentence": "如是！",
        "from": "T01n0001_015:0094c29_8",
        "context_with_next_sentence": true
    },
    {
        "source_sentence": "如汝所言，我具有此德，非不有也。",
        "from": "T01n0001_015:0094c29_9",
        "context_with_next_sentence": true
    },
    {
        "source_sentence": "汝當聽我說，沙門瞿曇所有功德，我等應往彼，彼不應來此。",
        "from": "T01n0001_015:0095a01_10",
        "context_with_next_sentence": true
    },
    {
        "source_sentence": "沙門瞿曇七世已來父母真正，不為他人之所輕毀；彼成就此法者，我等應往彼，彼不應來此。",
        "from": "T01n0001_015:0095a02_11",
        "context_with_next_sentence": true
    },
    {
        "source_sentence": "又沙門瞿曇顏貌端正，出剎利種；成就此法者，我應詣彼，彼不應來此。",
        "from": "T01n0001_015:0095a05_0",
        "context_with_next_sentence": true
    },
    {
        "source_sentence": "又沙門瞿曇生尊貴處，出家為道；成就此法者，我應詣彼，彼不應來此。",
        "from": "T01n0001_015:0095a06_1",
        "context_with_next_sentence": true
    },
    {
        "source_sentence": "又沙門瞿曇光色具足，種姓真正，出家修道；成就此法者，我應詣彼，彼不應來此。",
        "from": "T01n0001_015:0095a08_2",
        "context_with_next_sentence": true
    },
    {
        "source_sentence": "又沙門瞿曇生財富家，有大威力，出家為道；成就此法者，我應詣彼，彼不應來此。",
        "from": "T01n0001_015:0095a10_3",
        "context_with_next_sentence": true
    },
    {
        "source_sentence": "「又沙門瞿曇具賢聖戒，智慧成就；成就此法者，我應詣彼，彼不應來此。",
        "from": "T01n0001_015:0095a12_4",
        "context_with_next_sentence": true
    },
    {
        "source_sentence": "又沙門瞿曇，善於言語柔軟和雅；成就此法者，我應詣彼，彼不應來此。",
        "from": "T01n0001_015:0095a14_5",
        "context_with_next_sentence": true
    },
    {
        "source_sentence": "又沙門瞿曇，為眾導師，弟子眾多；成就此法者，我應詣彼，彼不應來此。",
        "from": "T01n0001_015:0095a16_6",
        "context_with_next_sentence": true
    },
    {
        "source_sentence": "又沙門瞿曇，永滅欲愛，無有卒暴，憂畏已除，衣毛不竪，歡喜和悅，見人稱善，善說行報，不毀餘道；成就此法者，我應詣彼，彼不應來此。",
        "from": "T01n0001_015:0095a17_7",
        "context_with_next_sentence": true
    },
    {
        "source_sentence": "又沙門瞿曇，恒為波斯匿王及瓶沙王禮敬供養；成就此法者，我應詣彼，彼不應來此。",
        "from": "T01n0001_015:0095a21_0",
        "context_with_next_sentence": true
    },
    {
        "source_sentence": "又沙門瞿曇，為沸伽羅娑羅婆羅門禮敬供養，亦為梵婆羅門、多利遮婆羅門、鋸齒婆羅門、首迦摩納都耶子所見供養；成就此法者，我應詣彼，彼不應來此。",
        "from": "T01n0001_015:0095a23_1",
        "context_with_next_sentence": true
    },
    {
        "source_sentence": "「又沙門瞿曇為諸聲聞弟子之所宗奉，禮敬供養，亦為諸天、餘鬼神眾之所恭敬，釋種、俱利、冥寧、跋祇、末羅、酥摩皆悉宗奉；成就此法者，我應詣彼，彼不應來此。",
        "from": "T01n0001_015:0095a26_2",
        "context_with_next_sentence": true
    },
    {
        "source_sentence": "又沙門瞿曇授波斯匿王及瓶沙王受三歸五戒；成就此法者，我應詣彼，彼不應來此。",
        "from": "T01n0001_015:0095b01_3",
        "context_with_next_sentence": true
    },
    {
        "source_sentence": "又沙門瞿曇授沸伽羅娑羅婆羅門等三歸五戒；成就此法者，我應詣彼，彼不應來此。",
        "from": "T01n0001_015:0095b03_4",
        "context_with_next_sentence": true
    },
    {
        "source_sentence": "又沙門瞿曇弟子受三自歸五戒，諸天、釋種、俱利等，皆受三歸五戒；成就此法者，我應詣彼，彼不應來此。",
        "from": "T01n0001_015:0095b05_5",
        "context_with_next_sentence": true
    },
    {
        "source_sentence": "「又沙門瞿曇遊行之時，為一切人恭敬供養；成就此法者，我應詣彼，彼不應來此。",
        "from": "T01n0001_015:0095b08_6",
        "context_with_next_sentence": true
    },
    {
        "source_sentence": "又沙門瞿曇所至城郭聚落，為人供養；成就此法者，我應詣彼，彼不應來此。",
        "from": "T01n0001_015:0095b10_7",
        "context_with_next_sentence": true
    },
    {
        "source_sentence": "又沙門瞿曇所至之處，非人、鬼神不敢觸嬈；成就此法者，我應詣彼，彼不應來此。",
        "from": "T01n0001_015:0095b12_8",
        "context_with_next_sentence": true
    },
    {
        "source_sentence": "又沙門瞿曇所至之處，其處人民皆見光明，聞天樂音；成就此法者，我應詣彼，彼不應來此。",
        "from": "T01n0001_015:0095b14_9",
        "context_with_next_sentence": true
    },
    {
        "source_sentence": "又沙門瞿曇所至之處，若欲去時，眾人戀慕，涕泣而送；成就此法者，我應詣彼，彼不應來此。",
        "from": "T01n0001_015:0095b16_10",
        "context_with_next_sentence": true
    },
    {
        "source_sentence": "「又沙門瞿曇初出家時，父母涕泣，愛惜戀恨；成就此法者，我應詣彼，彼不應來此。",
        "from": "T01n0001_015:0095b18_11",
        "context_with_next_sentence": true
    },
    {
        "source_sentence": "又沙門瞿曇少壯出家，捨諸飾好、象馬、寶車、五欲、瓔珞；成就此法者，我應詣彼，彼不應來此。",
        "from": "T01n0001_015:0095b20_12",
        "context_with_next_sentence": true
    },
    {
        "source_sentence": "又沙門瞿曇捨轉輪王位，出家為道，若其在家，當居四天下，統領民物，我等皆屬；成就此法者，我應詣彼，彼不應來此。",
        "from": "T01n0001_015:0095b22_13",
        "context_with_next_sentence": true
    },
    {
        "source_sentence": "「又沙門瞿曇明解梵法，能為人說，亦與梵天往返言語；成就此法者，我應詣彼，彼不應來此。",
        "from": "T01n0001_015:0095b25_14",
        "context_with_next_sentence": true
    },
    {
        "source_sentence": "又沙門瞿曇三十二相皆悉具足；成就此法者，我應詣彼，彼不應來此。",
        "from": "T01n0001_015:0095b27_15",
        "context_with_next_sentence": true
    },
    {
        "source_sentence": "又沙門瞿曇智慧通達，無有怯弱；成就此法者，我應詣彼，彼不應來此。",
        "from": "T01n0001_015:0095b29_16",
        "context_with_next_sentence": true
    },
    {
        "source_sentence": "彼瞿曇今來至此瞻婆城伽伽池側，於我為尊，又是貴客，宜往親覲。」",
        "from": "T01n0001_015:0095c02_17",
        "context_with_next_sentence": true
    },
    {
        "source_sentence": "時，五百婆羅門白種德言：「甚奇！",
        "from": "T01n0001_015:0095c03_18",
        "context_with_next_sentence": true
    },
    {
        "source_sentence": "甚特！",
        "from": "T01n0001_015:0095c04_19",
        "context_with_next_sentence": true
    },
    {
        "source_sentence": "彼之功德乃如是耶？",
        "from": "T01n0001_015:0095c04_20",
        "context_with_next_sentence": true
    },
    {
        "source_sentence": "若彼於諸德中能成一者尚不應來，況今盡具！",
        "from": "T01n0001_015:0095c05_21",
        "context_with_next_sentence": true
    },
    {
        "source_sentence": "宜盡相率，共往問訊。」",
        "from": "T01n0001_015:0095c06_22",
        "context_with_next_sentence": true
    },
    {
        "source_sentence": "種德答言：「汝欲行者，宜知是時。」",
        "from": "T01n0001_015:0095c06_23",
        "context_with_next_sentence": true
    },
    {
        "source_sentence": "時，種德即嚴駕寶車，與五百婆羅門及瞻婆城諸婆羅門長者、居士，前後圍遶，詣伽伽池。",
        "from": "T01n0001_015:0095c07_24",
        "context_with_next_sentence": true
    },
    {
        "source_sentence": "去池不遠，自思惟言：「我設問瞿曇，或不可彼意，彼沙門瞿曇當呵我言：『應如是問，不應如是問。』",
        "from": "T01n0001_015:0095c09_25",
        "context_with_next_sentence": true
    },
    {
        "source_sentence": "眾人聞者，謂我無智，損我名稱。",
        "from": "T01n0001_015:0095c12_26",
        "context_with_next_sentence": true
    },
    {
        "source_sentence": "設沙門瞿曇問我義者，我答或不稱彼意，彼沙門當呵我言：『應如是答，不應如是答。』",
        "from": "T01n0001_015:0095c12_27",
        "context_with_next_sentence": true
    },
    {
        "source_sentence": "眾人聞者，謂我無智，損我名稱。",
        "from": "T01n0001_015:0095c14_28",
        "context_with_next_sentence": true
    },
    {
        "source_sentence": "設我默然於此還者，眾人當言：『此無所知。』",
        "from": "T01n0001_015:0095c15_29",
        "context_with_next_sentence": true
    },
    {
        "source_sentence": "竟不能至沙門瞿曇所，損我名稱。",
        "from": "T01n0001_015:0095c16_30",
        "context_with_next_sentence": true
    },
    {
        "source_sentence": "若沙門瞿曇問我婆羅門法者，我答瞿曇足合其意耳。」",
        "from": "T01n0001_015:0095c17_31",
        "context_with_next_sentence": true
    },
    {
        "source_sentence": "時，種德於伽伽池側作是念已，即便前行下車步進，至世尊所，問訊已，一面坐。",
        "from": "T01n0001_015:0095c18_32",
        "context_with_next_sentence": true
    },
    {
        "source_sentence": "時，瞻婆城諸婆羅門、長者、居士，或有禮佛而坐者，或有問訊而坐者，或有稱名而坐者，或叉手向佛而坐者，或有默然而坐者。",
        "from": "T01n0001_015:0095c20_33",
        "context_with_next_sentence": true
    },
    {
        "source_sentence": "眾坐既定，佛知種德婆羅門心中所念，而告之曰：「汝所念者，當隨汝願！」",
        "from": "T01n0001_015:0095c23_34",
        "context_with_next_sentence": true
    },
    {
        "source_sentence": "佛問種德：「汝婆羅門成就幾法？",
        "from": "T01n0001_015:0095c25_35",
        "context_with_next_sentence": true
    },
    {
        "source_sentence": "所言誠實，能不虛妄。」",
        "from": "T01n0001_015:0095c26_36",
        "context_with_next_sentence": true
    },
    {
        "source_sentence": "爾時，種德默自念言：「甚奇！",
        "from": "T01n0001_015:0095c26_37",
        "context_with_next_sentence": true
    },
    {
        "source_sentence": "甚特！",
        "from": "T01n0001_015:0095c27_38",
        "context_with_next_sentence": true
    },
    {
        "source_sentence": "沙門瞿曇有大神力，乃見人心，如我所念而問我義。」",
        "from": "T01n0001_015:0095c27_39",
        "context_with_next_sentence": true
    },
    {
        "source_sentence": "時，種德婆羅門端身正坐，四顧大眾，熙怡而笑，方答佛言：「我婆羅門成就五法，所言至誠，無有虛妄。",
        "from": "T01n0001_015:0095c28_40",
        "context_with_next_sentence": true
    },
    {
        "source_sentence": "云何為五？",
        "from": "T01n0001_015:0096a01_41",
        "context_with_next_sentence": true
    },
    {
        "source_sentence": "一者婆羅門七世已來父母真正，不為他人之所輕毀。",
        "from": "T01n0001_015:0096a02_42",
        "context_with_next_sentence": true
    },
    {
        "source_sentence": "二者異學三部諷誦通利，種種經書盡能分別，世典幽微靡不綜練，又能善於大人相法、明察吉凶、祭祀儀禮。",
        "from": "T01n0001_015:0096a03_43",
        "context_with_next_sentence": true
    },
    {
        "source_sentence": "三者顏貌端正。",
        "from": "T01n0001_015:0096a05_44",
        "context_with_next_sentence": true
    },
    {
        "source_sentence": "四者持戒具足。",
        "from": "T01n0001_015:0096a06_45",
        "context_with_next_sentence": true
    },
    {
        "source_sentence": "五者智慧通達。",
        "from": "T01n0001_015:0096a06_46",
        "context_with_next_sentence": true
    },
    {
        "source_sentence": "是為五。",
        "from": "T01n0001_015:0096a06_47",
        "context_with_next_sentence": true
    },
    {
        "source_sentence": "瞿曇！",
        "from": "T01n0001_015:0096a07_48",
        "context_with_next_sentence": true
    },
    {
        "source_sentence": "婆羅門成就此五法，所言誠實，無有虛妄。」",
        "from": "T01n0001_015:0096a07_49",
        "context_with_next_sentence": true
    },
    {
        "source_sentence": "佛言：「善哉！",
        "from": "T01n0001_015:0096a08_50",
        "context_with_next_sentence": true
    },
    {
        "source_sentence": "種德！",
        "from": "T01n0001_015:0096a08_51",
        "context_with_next_sentence": true
    },
    {
        "source_sentence": "頗有婆羅門於五法中捨一成四，亦所言誠實，無有虛妄，得名婆羅門耶？」",
        "from": "T01n0001_015:0096a08_52",
        "context_with_next_sentence": true
    },
    {
        "source_sentence": "種德白佛言：「有。",
        "from": "T01n0001_015:0096a10_53",
        "context_with_next_sentence": true
    },
    {
        "source_sentence": "所以者何？",
        "from": "T01n0001_015:0096a10_54",
        "context_with_next_sentence": true
    },
    {
        "source_sentence": "瞿曇！",
        "from": "T01n0001_015:0096a11_0",
        "context_with_next_sentence": true
    },
    {
        "source_sentence": "何用生為？",
        "from": "T01n0001_015:0096a11_1",
        "context_with_next_sentence": true
    },
    {
        "source_sentence": "若婆羅門異學三部諷誦通利，種種經書盡能分別，世典幽微靡不綜練，又能善於大人相法、明察吉凶、祭祀儀禮，顏貌端正，持戒具足，智慧通達；有此四法，則所言誠實，無有虛妄，名婆羅門。」",
        "from": "T01n0001_015:0096a11_2",
        "context_with_next_sentence": true
    },
    {
        "source_sentence": "佛告種德：「善哉！",
        "from": "T01n0001_015:0096a15_3",
        "context_with_next_sentence": true
    },
    {
        "source_sentence": "善哉！",
        "from": "T01n0001_015:0096a16_4",
        "context_with_next_sentence": true
    },
    {
        "source_sentence": "若於此四法中捨一成三者，亦所言誠實，無有虛妄，名婆羅門耶？」",
        "from": "T01n0001_015:0096a16_5",
        "context_with_next_sentence": true
    },
    {
        "source_sentence": "種德報言：「有。",
        "from": "T01n0001_015:0096a17_6",
        "context_with_next_sentence": true
    },
    {
        "source_sentence": "所以者何？",
        "from": "T01n0001_015:0096a18_7",
        "context_with_next_sentence": true
    },
    {
        "source_sentence": "何用生、誦為？",
        "from": "T01n0001_015:0096a18_8",
        "context_with_next_sentence": true
    },
    {
        "source_sentence": "若婆羅門顏貌端正，持戒具足，智慧通達；成此三者，所言真誠，無有虛妄，名婆羅門。」",
        "from": "T01n0001_015:0096a18_9",
        "context_with_next_sentence": true
    },
    {
        "source_sentence": "佛言：「善哉！",
        "from": "T01n0001_015:0096a20_10",
        "context_with_next_sentence": true
    },
    {
        "source_sentence": "善哉！",
        "from": "T01n0001_015:0096a21_11",
        "context_with_next_sentence": true
    },
    {
        "source_sentence": "云何？",
        "from": "T01n0001_015:0096a21_12",
        "context_with_next_sentence": true
    },
    {
        "source_sentence": "若於三法中捨一成二，彼亦所言至誠，無有虛妄，名婆羅門耶？」",
        "from": "T01n0001_015:0096a21_13",
        "context_with_next_sentence": true
    },
    {
        "source_sentence": "答曰：「有。",
        "from": "T01n0001_015:0096a22_14",
        "context_with_next_sentence": true
    },
    {
        "source_sentence": "所以者何？",
        "from": "T01n0001_015:0096a23_0",
        "context_with_next_sentence": true
    },
    {
        "source_sentence": "何用生、誦及端正為？」",
        "from": "T01n0001_015:0096a23_1",
        "context_with_next_sentence": true
    },
    {
        "source_sentence": "爾時，五百婆羅門各各舉聲，語種德婆羅門言：「何故呵止生、誦及與端正，謂為無用？」",
        "from": "T01n0001_015:0096a23_2",
        "context_with_next_sentence": true
    },
    {
        "source_sentence": "爾時，世尊告五百婆羅門曰：「若種德婆羅門容貌醜陋，無有種姓，諷誦不利，無有辯才、智慧、善答，不能與我言者，汝等可語；若種德顏貌端正，種姓具足，諷誦通利，智慧辯才，善於問答，足堪與我共論義者，汝等且默，聽此人語。」",
        "from": "T01n0001_015:0096a25_3",
        "context_with_next_sentence": true
    },
    {
        "source_sentence": "爾時，種德婆羅門白佛言：「唯願瞿曇且小停止！",
        "from": "T01n0001_015:0096b02_4",
        "context_with_next_sentence": true
    },
    {
        "source_sentence": "我自以法往訓此人。」",
        "from": "T01n0001_015:0096b03_5",
        "context_with_next_sentence": true
    },
    {
        "source_sentence": "爾時，種德尋告五百婆羅門曰：「鴦伽摩納今在此眾中，是我外甥，汝等見不？",
        "from": "T01n0001_015:0096b03_6",
        "context_with_next_sentence": true
    },
    {
        "source_sentence": "今諸大眾普共集此，唯除瞿曇顏貌端正，其餘無及此摩納者；而此摩納殺生、偷盜、淫逸、無禮、虛妄、欺誑，以火燒人，斷道為惡。",
        "from": "T01n0001_015:0096b05_7",
        "context_with_next_sentence": true
    },
    {
        "source_sentence": "諸婆羅門！",
        "from": "T01n0001_015:0096b08_8",
        "context_with_next_sentence": true
    },
    {
        "source_sentence": "此鴦伽摩納眾惡悉備，然則諷誦、端正，竟何用為？」",
        "from": "T01n0001_015:0096b08_9",
        "context_with_next_sentence": true
    },
    {
        "source_sentence": "時，五百婆羅門默然不對。",
        "from": "T01n0001_015:0096b09_10",
        "context_with_next_sentence": true
    },
    {
        "source_sentence": "種德白佛言：「若持戒具足，智慧通達，則所言至誠，無有虛妄，得名婆羅門也。」",
        "from": "T01n0001_015:0096b10_11",
        "context_with_next_sentence": true
    },
    {
        "source_sentence": "佛言：「善哉！",
        "from": "T01n0001_015:0096b12_12",
        "context_with_next_sentence": true
    },
    {
        "source_sentence": "善哉！",
        "from": "T01n0001_015:0096b12_13",
        "context_with_next_sentence": true
    },
    {
        "source_sentence": "云何？",
        "from": "T01n0001_015:0096b12_14",
        "context_with_next_sentence": true
    },
    {
        "source_sentence": "種德！",
        "from": "T01n0001_015:0096b12_15",
        "context_with_next_sentence": true
    },
    {
        "source_sentence": "若於二法中捨一成一，亦所言誠實，無有虛妄，名婆羅門耶？」",
        "from": "T01n0001_015:0096b12_16",
        "context_with_next_sentence": true
    },
    {
        "source_sentence": "答曰：「不得。",
        "from": "T01n0001_015:0096b14_17",
        "context_with_next_sentence": true
    },
    {
        "source_sentence": "所以者何？",
        "from": "T01n0001_015:0096b14_18",
        "context_with_next_sentence": true
    },
    {
        "source_sentence": "戒即智慧，智慧即戒；有戒有智，然後所言誠實，無有虛妄，我說名婆羅門。」",
        "from": "T01n0001_015:0096b14_19",
        "context_with_next_sentence": true
    },
    {
        "source_sentence": "佛言：「善哉！",
        "from": "T01n0001_015:0096b16_20",
        "context_with_next_sentence": true
    },
    {
        "source_sentence": "善哉！",
        "from": "T01n0001_015:0096b16_21",
        "context_with_next_sentence": true
    },
    {
        "source_sentence": "如汝所說，有戒則有慧，有慧則有戒；戒能淨慧，慧能淨戒。",
        "from": "T01n0001_015:0096b16_22",
        "context_with_next_sentence": true
    },
    {
        "source_sentence": "種德！",
        "from": "T01n0001_015:0096b18_23",
        "context_with_next_sentence": true
    },
    {
        "source_sentence": "如人洗手，左右相須，左能淨右，右能淨左。",
        "from": "T01n0001_015:0096b18_24",
        "context_with_next_sentence": true
    },
    {
        "source_sentence": "此亦如是，有慧則有戒，有戒則有慧，戒能淨慧，慧能淨戒。",
        "from": "T01n0001_015:0096b19_25",
        "context_with_next_sentence": true
    },
    {
        "source_sentence": "婆羅門！",
        "from": "T01n0001_015:0096b20_26",
        "context_with_next_sentence": true
    },
    {
        "source_sentence": "戒、慧具者，我說名比丘。」",
        "from": "T01n0001_015:0096b20_27",
        "context_with_next_sentence": true
    },
    {
        "source_sentence": "爾時，種德婆羅門白佛言：「云何為戒？」",
        "from": "T01n0001_015:0096b21_28",
        "context_with_next_sentence": true
    },
    {
        "source_sentence": "佛言：「諦聽！",
        "from": "T01n0001_015:0096b22_29",
        "context_with_next_sentence": true
    },
    {
        "source_sentence": "諦聽！",
        "from": "T01n0001_015:0096b22_30",
        "context_with_next_sentence": true
    },
    {
        "source_sentence": "善思念之，吾當為汝一一分別。」",
        "from": "T01n0001_015:0096b22_31",
        "context_with_next_sentence": true
    },
    {
        "source_sentence": "對曰：「唯然！",
        "from": "T01n0001_015:0096b23_32",
        "context_with_next_sentence": true
    },
    {
        "source_sentence": "願樂欲聞。」",
        "from": "T01n0001_015:0096b23_33",
        "context_with_next_sentence": true
    },
    {
        "source_sentence": "爾時，世尊告婆羅門曰：「若如來出現於世，應供、正遍知、明行成、善逝、世間解、無上士、調御丈夫、天人師、佛、世尊，於諸天、世人、沙門、婆羅門中，自身作證，為他人說，上中下言，皆悉真正，義味具足，梵行清淨。",
        "from": "T01n0001_015:0096b23_34",
        "context_with_next_sentence": true
    },
    {
        "source_sentence": "若長者、長者子聞此法者，信心清淨；信心清淨已，作如是觀：『在家為難，譬如桎梏；欲修梵行，不得自在。",
        "from": "T01n0001_015:0096b28_35",
        "context_with_next_sentence": true
    },
    {
        "source_sentence": "今我寧可剃除鬚髮，服三法衣，出家修道。』",
        "from": "T01n0001_015:0096c02_0",
        "context_with_next_sentence": true
    },
    {
        "source_sentence": "彼於異時捨家財業，棄捐親族，服三法衣，去諸飾好，諷誦毘尼，具足戒律，捨殺不殺，——乃至心法四禪現得歡樂。",
        "from": "T01n0001_015:0096c03_0",
        "context_with_next_sentence": true
    },
    {
        "source_sentence": "所以者何？",
        "from": "T01n0001_015:0096c05_1",
        "context_with_next_sentence": true
    },
    {
        "source_sentence": "斯由精勤，專念不忘，樂獨閑居之所得也。",
        "from": "T01n0001_015:0096c05_2",
        "context_with_next_sentence": true
    },
    {
        "source_sentence": "婆羅門！",
        "from": "T01n0001_015:0096c06_3",
        "context_with_next_sentence": true
    },
    {
        "source_sentence": "是為具戒。」",
        "from": "T01n0001_015:0096c07_4",
        "context_with_next_sentence": true
    },
    {
        "source_sentence": "又問：「云何為慧？」",
        "from": "T01n0001_015:0096c07_5",
        "context_with_next_sentence": true
    },
    {
        "source_sentence": "佛言：「若比丘以三昧心清淨無穢，柔軟調伏，住不動處，——乃至得三明，除去無明，生於慧明，滅於闇冥，生大法光，出漏盡智。",
        "from": "T01n0001_015:0096c07_6",
        "context_with_next_sentence": true
    },
    {
        "source_sentence": "所以者何？",
        "from": "T01n0001_015:0096c10_7",
        "context_with_next_sentence": true
    },
    {
        "source_sentence": "斯由精勤，專念不忘，樂獨閑居之所得也。",
        "from": "T01n0001_015:0096c10_8",
        "context_with_next_sentence": true
    },
    {
        "source_sentence": "婆羅門！",
        "from": "T01n0001_015:0096c11_9",
        "context_with_next_sentence": true
    },
    {
        "source_sentence": "是為智慧具足。」",
        "from": "T01n0001_015:0096c12_0",
        "context_with_next_sentence": true
    },
    {
        "source_sentence": "時，種德婆羅門白佛言：「今我歸依佛、法、聖眾，唯願聽我於正法中為優婆塞！",
        "from": "T01n0001_015:0096c12_1",
        "context_with_next_sentence": true
    },
    {
        "source_sentence": "自今已後，盡形壽不殺、不盜、不婬、不欺、不飲酒。」",
        "from": "T01n0001_015:0096c14_2",
        "context_with_next_sentence": true
    },
    {
        "source_sentence": "時，種德婆羅門聞佛所說，歡喜奉行。",
        "from": "T01n0001_015:0096c15_3",
        "context_with_next_sentence": true
    },
    {
        "source_sentence": "（二三）佛說長阿含第三分究羅檀頭經第四",
        "from": "T01n0001_015:0096c16_0",
        "context_with_next_sentence": true
    },
    {
        "source_sentence": "如是我聞：一時，佛在俱薩羅國，與大比丘眾千二百五十人俱，遊行人間，至俱薩羅佉[少/兔]婆提婆羅門村北，止宿尸舍婆林中。",
        "from": "T01n0001_015:0096c17_0",
        "context_with_next_sentence": true
    },
    {
        "source_sentence": "時，有婆羅門名究羅檀頭，止佉[少/兔]婆提村，其村豐樂，人民熾盛，園觀浴池，樹木清涼，波斯匿王即封此村與究羅檀頭婆羅門，以為梵分。",
        "from": "T01n0001_015:0096c19_1",
        "context_with_next_sentence": true
    },
    {
        "source_sentence": "此婆羅門七世已來父母真正，不為他人之所輕毀，異學三部諷誦通利，種種經書盡能分別，世典幽微靡不綜練，又能善於大人相法、瞻候吉凶、祭祀儀禮，有五百弟子，教授不廢。",
        "from": "T01n0001_015:0096c23_2",
        "context_with_next_sentence": true
    },
    {
        "source_sentence": "時，婆羅門欲設大祀，辦五百特牛、五百牸牛、五百特犢、五百牸犢、五百羖羊、五百羯羊，欲以供祀。",
        "from": "T01n0001_015:0096c27_3",
        "context_with_next_sentence": true
    },
    {
        "source_sentence": "時，佉[少/兔]婆提村諸婆羅門、長者、居士聞沙門瞿曇釋種子出家成道，從俱薩羅國人間遊行，至佉[少/兔]婆提村北尸舍林止，有大名稱，流聞天下，如來、至真、等正覺，十號具足，於諸天、世人、魔、若魔、天、沙門、婆羅門中，自身作證，為他說法，上中下言，皆悉真正，義味具足，梵行清淨。",
        "from": "T01n0001_015:0096c29_4",
        "context_with_next_sentence": true
    },
    {
        "source_sentence": "「如此真人，應往覲現，今我等寧可往共相見。」",
        "from": "T01n0001_015:0097a06_5",
        "context_with_next_sentence": true
    },
    {
        "source_sentence": "作此語已，即便相率，出佉[少/兔]婆提村，隊隊相隨，欲詣佛所。",
        "from": "T01n0001_015:0097a07_6",
        "context_with_next_sentence": true
    },
    {
        "source_sentence": "時，究羅檀頭婆羅門在高樓上，遙見眾人隊隊相隨，顧問侍者：「彼諸人等，以何因緣隊隊相隨？",
        "from": "T01n0001_015:0097a09_7",
        "context_with_next_sentence": true
    },
    {
        "source_sentence": "欲何所至？」",
        "from": "T01n0001_015:0097a11_8",
        "context_with_next_sentence": true
    },
    {
        "source_sentence": "侍者白言：「我聞沙門瞿曇釋種子出家成道，於俱薩羅國遊行人間，詣佉[少/兔]婆提村北尸舍婆林中止，有大名稱，流聞天下，如來、至真、等正覺，十號具足，於諸天、世人、魔、若魔、天、沙門、婆羅門中，自身作證，為他說法，上中下言，皆悉真正，義味具足，梵行清淨。",
        "from": "T01n0001_015:0097a11_9",
        "context_with_next_sentence": true
    },
    {
        "source_sentence": "此村諸婆羅門、長者、居士眾聚相隨，欲往問訊沙門瞿曇耳。」",
        "from": "T01n0001_015:0097a17_10",
        "context_with_next_sentence": true
    },
    {
        "source_sentence": "時，究羅檀頭婆羅門即勅侍者：「汝速持我聲，往語諸人言：『卿等小住，須待我往，當共俱詣沙門瞿曇。』」",
        "from": "T01n0001_015:0097a18_11",
        "context_with_next_sentence": true
    },
    {
        "source_sentence": "時，彼侍者即承教命，往語諸人言：「且住！",
        "from": "T01n0001_015:0097a21_12",
        "context_with_next_sentence": true
    },
    {
        "source_sentence": "須我往到，當共俱詣沙門瞿曇所。」",
        "from": "T01n0001_015:0097a22_13",
        "context_with_next_sentence": true
    },
    {
        "source_sentence": "諸人報使者言：「汝速還白婆羅門：『今正是時，宜共行也。』」",
        "from": "T01n0001_015:0097a22_14",
        "context_with_next_sentence": true
    },
    {
        "source_sentence": "侍者還白，諸人已住，言：「今正是時，宜共行也。」",
        "from": "T01n0001_015:0097a24_15",
        "context_with_next_sentence": true
    },
    {
        "source_sentence": "時，婆羅門即便下樓，出中門立。",
        "from": "T01n0001_015:0097a25_16",
        "context_with_next_sentence": true
    },
    {
        "source_sentence": "時，有餘婆羅門五百人在中門外坐，助究羅檀頭施設大祀，見究羅檀頭，皆悉起迎問言：「大婆羅門！",
        "from": "T01n0001_015:0097a26_17",
        "context_with_next_sentence": true
    },
    {
        "source_sentence": "欲何所至？」",
        "from": "T01n0001_015:0097a28_18",
        "context_with_next_sentence": true
    },
    {
        "source_sentence": "報言：「我聞有沙門瞿曇釋種子出家成道，於俱薩羅國人間遊行，詣佉[少/兔]婆提村北尸舍婆林，有大名稱，流聞天下，如來、至真、等正覺，十號具足，於諸天、世人、沙門、婆羅門中，自身作證，為人說法，上中下言，皆悉真正，義味具足，梵行清淨。",
        "from": "T01n0001_015:0097a28_19",
        "context_with_next_sentence": true
    },
    {
        "source_sentence": "如此真人，宜往覲現。",
        "from": "T01n0001_015:0097b05_20",
        "context_with_next_sentence": true
    },
    {
        "source_sentence": "諸婆羅門！",
        "from": "T01n0001_015:0097b05_21",
        "context_with_next_sentence": true
    },
    {
        "source_sentence": "我又聞瞿曇知三種祭祀、十六祀具，今我眾中先學舊識所不能知，我今欲大祭祀，牛羊已備，欲詣瞿曇問三種祭祀、十六祀具，我等得此祭祀法已，功德具足，名稱遠聞。」",
        "from": "T01n0001_015:0097b05_22",
        "context_with_next_sentence": true
    },
    {
        "source_sentence": "時，五百婆羅門白究羅檀頭言：「大師勿往，所以者何？",
        "from": "T01n0001_015:0097b09_23",
        "context_with_next_sentence": true
    },
    {
        "source_sentence": "彼應來此，此不應往。",
        "from": "T01n0001_015:0097b11_24",
        "context_with_next_sentence": true
    },
    {
        "source_sentence": "大師七世已來父母真正，不為他人之所輕毀，若成此法者，彼應來此，此不應詣彼。」",
        "from": "T01n0001_015:0097b11_25",
        "context_with_next_sentence": true
    },
    {
        "source_sentence": "又言：「大師異學三部諷誦通利，種種經書盡能分別，世典幽微無不綜練，又能善於大人相法、瞻相吉凶、祭祀儀禮，成此法者，彼應詣此，此不應詣彼。",
        "from": "T01n0001_015:0097b13_26",
        "context_with_next_sentence": true
    },
    {
        "source_sentence": "又大師顏貌端正，得梵色像，成此法者，彼應詣此，此不應詣彼，又大師戒德增上，智慧成就，成就此法者，彼應詣此，此不應詣彼。",
        "from": "T01n0001_015:0097b17_27",
        "context_with_next_sentence": true
    },
    {
        "source_sentence": "又大師所言柔和，辯才具足，義味清淨，成此法者，彼應詣此，此不應詣彼。」",
        "from": "T01n0001_015:0097b20_28",
        "context_with_next_sentence": true
    },
    {
        "source_sentence": "「又大師為眾導首，弟子眾多，成此法者，彼應詣此，此不應詣彼。",
        "from": "T01n0001_015:0097b22_0",
        "context_with_next_sentence": true
    },
    {
        "source_sentence": "又大師常教授五百婆羅門，成此法者，彼應詣此，此不應詣彼。",
        "from": "T01n0001_015:0097b23_1",
        "context_with_next_sentence": true
    },
    {
        "source_sentence": "又大師四方學者皆來請受，問諸技術祭祀之法，皆能具答，成此法者，彼應詣此，此不應詣彼。",
        "from": "T01n0001_015:0097b25_2",
        "context_with_next_sentence": true
    },
    {
        "source_sentence": "又大師為波斯匿王及瓶沙王恭敬供養，成此法者，彼應詣此，此不應詣彼。",
        "from": "T01n0001_015:0097b27_3",
        "context_with_next_sentence": true
    },
    {
        "source_sentence": "又大師富有財寶，庫藏盈溢，成此法者，彼應詣此，此不應詣彼。",
        "from": "T01n0001_015:0097b29_4",
        "context_with_next_sentence": true
    },
    {
        "source_sentence": "又大師智慧明達，所言通利，無有怯弱，成此法者，彼應詣此，此不應詣彼。",
        "from": "T01n0001_015:0097c01_5",
        "context_with_next_sentence": true
    },
    {
        "source_sentence": "大師若具足此十一法，彼應詣此，此不應詣彼。」",
        "from": "T01n0001_015:0097c03_6",
        "context_with_next_sentence": true
    },
    {
        "source_sentence": "時，究羅檀頭言：「如是，如是，如汝等言。",
        "from": "T01n0001_015:0097c04_7",
        "context_with_next_sentence": true
    },
    {
        "source_sentence": "我實有此德，非不有也，汝當復聽我說，沙門瞿曇所成功德，我等應詣彼，彼不應來此。",
        "from": "T01n0001_015:0097c05_8",
        "context_with_next_sentence": true
    },
    {
        "source_sentence": "沙門瞿曇七世已來父母真正，不為他人之所輕毀，彼成此法者，我等應詣彼，彼不應來。",
        "from": "T01n0001_015:0097c07_9",
        "context_with_next_sentence": true
    },
    {
        "source_sentence": "又沙門瞿曇顏貌端正，出剎利種，成此法者，我應詣彼，彼不應來。",
        "from": "T01n0001_015:0097c09_10",
        "context_with_next_sentence": true
    },
    {
        "source_sentence": "又沙門瞿曇生尊貴家，出家為道，成此法者，我應詣彼，彼不應來此。",
        "from": "T01n0001_015:0097c11_11",
        "context_with_next_sentence": true
    },
    {
        "source_sentence": "又沙門瞿曇光明具足，種姓真正，出家修道，成此法者，我應詣彼，彼不應來。",
        "from": "T01n0001_015:0097c12_12",
        "context_with_next_sentence": true
    },
    {
        "source_sentence": "又沙門瞿曇生財富家，有大威力，出家修道，成此法者，我應詣彼，彼不應來。」",
        "from": "T01n0001_015:0097c14_13",
        "context_with_next_sentence": true
    },
    {
        "source_sentence": "「又沙門瞿曇具賢聖戒，智慧成就，成此法者，我應詣彼，彼不應來。",
        "from": "T01n0001_015:0097c16_14",
        "context_with_next_sentence": true
    },
    {
        "source_sentence": "又沙門瞿曇善於言語，柔軟和雅，成此法者，我應詣彼，彼不應來。",
        "from": "T01n0001_015:0097c18_15",
        "context_with_next_sentence": true
    },
    {
        "source_sentence": "又沙門瞿曇為眾導師，弟子眾多，成此法者，我應詣彼，彼不應來。",
        "from": "T01n0001_015:0097c19_16",
        "context_with_next_sentence": true
    },
    {
        "source_sentence": "又沙門瞿曇永滅欲愛，無有卒暴，憂畏已除，衣毛不竪，歡喜和悅，見人稱善，善說行報，不毀餘道，成此法者，我應詣彼，彼不應來。",
        "from": "T01n0001_015:0097c21_17",
        "context_with_next_sentence": true
    },
    {
        "source_sentence": "又沙門瞿曇常為波斯匿王及瓶沙王禮敬供養，成此法者，我應詣彼，彼不應來。",
        "from": "T01n0001_015:0097c24_18",
        "context_with_next_sentence": true
    },
    {
        "source_sentence": "又沙門瞿曇為沸伽羅娑羅婆羅門禮敬供養，亦為梵婆羅門、多利遮婆羅門、種德婆羅門、首伽摩納兜耶子恭敬供養，成此法者，我應詣彼，彼不應來。」",
        "from": "T01n0001_015:0097c26_19",
        "context_with_next_sentence": true
    },
    {
        "source_sentence": "「又沙門瞿曇為諸聲聞弟子之所宗奉禮敬供養，亦為諸天及諸鬼神之所恭敬，釋種、俱梨、冥寧、跋祇、末羅、蘇摩皆悉宗奉，成此法者，我應詣彼，彼不應來。",
        "from": "T01n0001_015:0097c29_20",
        "context_with_next_sentence": true
    },
    {
        "source_sentence": "又沙門瞿曇波斯匿王及瓶沙王受三歸五戒，成此法者，我應詣彼，彼不應來。",
        "from": "T01n0001_015:0098a04_21",
        "context_with_next_sentence": true
    },
    {
        "source_sentence": "又沙門瞿曇沸伽羅娑羅婆羅門等受三歸五戒，成此法者，我應詣彼，彼不應來。",
        "from": "T01n0001_015:0098a06_22",
        "context_with_next_sentence": true
    },
    {
        "source_sentence": "又沙門瞿曇弟子受三歸五戒，諸天、釋種、俱梨等，受三歸五戒，成此法者，我應詣彼，彼不應來。」",
        "from": "T01n0001_015:0098a08_23",
        "context_with_next_sentence": true
    },
    {
        "source_sentence": "「又沙門瞿曇所遊行處，為一切人恭敬供養，成此法者，我應詣彼，彼不應來。",
        "from": "T01n0001_015:0098a10_24",
        "context_with_next_sentence": true
    },
    {
        "source_sentence": "又沙門瞿曇所至城郭村邑，無不傾動恭敬供養，成此法者，我應詣彼，彼不應來。",
        "from": "T01n0001_015:0098a12_25",
        "context_with_next_sentence": true
    },
    {
        "source_sentence": "又沙門瞿曇所至之處，非人、鬼神不敢觸嬈，成此法者，我應詣彼，彼不應來。",
        "from": "T01n0001_015:0098a14_26",
        "context_with_next_sentence": true
    },
    {
        "source_sentence": "又沙門瞿曇所至之處，其處人民皆見光明，聞天樂音，成此法者，我應詣彼，彼不應來。",
        "from": "T01n0001_015:0098a16_27",
        "context_with_next_sentence": true
    },
    {
        "source_sentence": "又沙門瞿曇所至之處，若欲去時，眾人戀慕，涕泣而送，成此法者，我應詣彼，彼不應來。」",
        "from": "T01n0001_015:0098a18_28",
        "context_with_next_sentence": true
    },
    {
        "source_sentence": "「又沙門瞿曇初出家時，父母宗親涕泣戀恨，成此法者，我應詣彼，彼不應來。",
        "from": "T01n0001_015:0098a20_29",
        "context_with_next_sentence": true
    },
    {
        "source_sentence": "又沙門瞿曇少壯出家，捨諸飾好、象馬、寶車、五欲、瓔珞，成此法者，我應詣彼，彼不應來。",
        "from": "T01n0001_015:0098a21_30",
        "context_with_next_sentence": true
    },
    {
        "source_sentence": "又沙門瞿曇捨轉輪王位，出家修道，若其在家，王四天下，統領民物，我等皆屬，成此法者，我應詣彼，彼不應來。」",
        "from": "T01n0001_015:0098a24_0",
        "context_with_next_sentence": true
    },
    {
        "source_sentence": "「又沙門瞿曇明解梵法，能為人說，亦與梵天往返語言，成此法者，我應詣彼，彼不應來。",
        "from": "T01n0001_015:0098a26_1",
        "context_with_next_sentence": true
    },
    {
        "source_sentence": "又沙門瞿曇明解三種祭祀、十六祀具，我等宿舊所不能知，成此法者，我應詣彼，彼不應來。",
        "from": "T01n0001_015:0098a28_2",
        "context_with_next_sentence": true
    },
    {
        "source_sentence": "又沙門瞿曇三十二相具足，成此法者，我應詣彼，彼不應來。",
        "from": "T01n0001_015:0098b01_3",
        "context_with_next_sentence": true
    },
    {
        "source_sentence": "又沙門瞿曇智慧通達，無有怯弱，成此法者，我應詣彼，彼不應來。",
        "from": "T01n0001_015:0098b03_4",
        "context_with_next_sentence": true
    },
    {
        "source_sentence": "彼瞿曇來至此佉[少/兔]婆提村，於我為尊，又是貴客，宜往覲現。」",
        "from": "T01n0001_015:0098b05_0",
        "context_with_next_sentence": true
    },
    {
        "source_sentence": "時，五百婆羅門白究羅檀頭言：「甚奇！",
        "from": "T01n0001_015:0098b06_1",
        "context_with_next_sentence": true
    },
    {
        "source_sentence": "甚特！",
        "from": "T01n0001_015:0098b07_2",
        "context_with_next_sentence": true
    },
    {
        "source_sentence": "彼之功德乃如是耶？",
        "from": "T01n0001_015:0098b07_3",
        "context_with_next_sentence": true
    },
    {
        "source_sentence": "若使瞿曇於諸德中成就一者，尚不應來，況今盡具？",
        "from": "T01n0001_015:0098b07_4",
        "context_with_next_sentence": true
    },
    {
        "source_sentence": "宜盡相率，共往問訊。」",
        "from": "T01n0001_015:0098b09_5",
        "context_with_next_sentence": true
    },
    {
        "source_sentence": "究羅檀頭言：「欲行者，宜知是時。」",
        "from": "T01n0001_015:0098b09_6",
        "context_with_next_sentence": true
    },
    {
        "source_sentence": "時，婆羅門即嚴駕寶車，與五百婆羅門及佉[少/兔]婆提諸婆羅門長者、居士，前後圍遶，詣尸舍婆林，到已下車，步進至世尊所，問訊已，一面坐。",
        "from": "T01n0001_015:0098b10_7",
        "context_with_next_sentence": true
    },
    {
        "source_sentence": "時，諸婆羅門、長者，居士，或有禮佛而坐者，或問訊而坐者，或有稱名而坐者，或有叉手向佛而坐者，或有默然而坐者。",
        "from": "T01n0001_015:0098b13_8",
        "context_with_next_sentence": true
    },
    {
        "source_sentence": "眾坐已定，究羅檀頭白佛言：「欲有所問，若有閑暇得見聽者，乃敢請問。」",
        "from": "T01n0001_015:0098b16_9",
        "context_with_next_sentence": true
    },
    {
        "source_sentence": "佛言：「隨意所問。」",
        "from": "T01n0001_015:0098b18_10",
        "context_with_next_sentence": true
    },
    {
        "source_sentence": "時，婆羅門白佛言：「我聞瞿曇明解三種祭祀及十六種祭具，我等先宿耆舊所不能知，我等今者欲為大祭祀，已辦五百特牛、五百牸牛、五百特犢、五百牸犢、五百羖羊、五百羯羊，欲以祭祀，今日顧來，問三祭法及十六祭具，若得成此祀者，得大果報，名稱遠聞，天人所敬。」",
        "from": "T01n0001_015:0098b18_11",
        "context_with_next_sentence": true
    },
    {
        "source_sentence": "爾時，世尊告究羅檀頭婆羅門曰：「汝今諦聽，諦聽，善思念之，當為汝說。」",
        "from": "T01n0001_015:0098b24_12",
        "context_with_next_sentence": true
    },
    {
        "source_sentence": "婆羅門言：「唯然。",
        "from": "T01n0001_015:0098b26_13",
        "context_with_next_sentence": true
    },
    {
        "source_sentence": "瞿曇！",
        "from": "T01n0001_015:0098b26_14",
        "context_with_next_sentence": true
    },
    {
        "source_sentence": "願樂欲聞。」",
        "from": "T01n0001_015:0098b26_15",
        "context_with_next_sentence": true
    },
    {
        "source_sentence": "爾時，佛告究羅檀頭曰：「乃往過去久遠世時，有剎利王，水澆頭種，欲設大祀，集婆羅門大臣而告之曰：『我今大有財寶具足，五欲自恣，年已朽邁，士眾強盛，無有怯弱，庫藏盈溢。",
        "from": "T01n0001_015:0098b27_16",
        "context_with_next_sentence": true
    },
    {
        "source_sentence": "今欲設大祀，汝等說祀法斯何所須？』",
        "from": "T01n0001_015:0098c02_17",
        "context_with_next_sentence": true
    },
    {
        "source_sentence": "時，彼大臣即白王言：『如是。",
        "from": "T01n0001_015:0098c03_18",
        "context_with_next_sentence": true
    },
    {
        "source_sentence": "大王！",
        "from": "T01n0001_015:0098c03_19",
        "context_with_next_sentence": true
    },
    {
        "source_sentence": "如王所言，國富兵強，庫藏盈溢。",
        "from": "T01n0001_015:0098c03_20",
        "context_with_next_sentence": true
    },
    {
        "source_sentence": "但諸民物多懷惡心，習諸非法，若於此時而為祀者，不成祀法，如遣盜逐盜，則不成使。",
        "from": "T01n0001_015:0098c04_21",
        "context_with_next_sentence": true
    },
    {
        "source_sentence": "大王！",
        "from": "T01n0001_015:0098c06_22",
        "context_with_next_sentence": true
    },
    {
        "source_sentence": "勿作是念言，此是我民，能伐能殺，能呵能止。",
        "from": "T01n0001_015:0098c06_23",
        "context_with_next_sentence": true
    },
    {
        "source_sentence": "諸近王者當給其所須，諸治生者當給其財寶，諸修田業者當給其牛犢、種子，使彼各各自營。",
        "from": "T01n0001_015:0098c07_24",
        "context_with_next_sentence": true
    },
    {
        "source_sentence": "王不逼迫於民，則民人安隱，養育子孫，共相娛樂。』」",
        "from": "T01n0001_015:0098c10_25",
        "context_with_next_sentence": true
    },
    {
        "source_sentence": "佛告究羅檀頭：「時，王聞諸臣語已，諸親近者給其衣食，諸有商賈給其財寶，修農田者給牛、種子。",
        "from": "T01n0001_015:0098c11_26",
        "context_with_next_sentence": true
    },
    {
        "source_sentence": "是時人民各各自營，不相侵惱，養育子孫，共相娛樂。」",
        "from": "T01n0001_015:0098c13_27",
        "context_with_next_sentence": true
    },
    {
        "source_sentence": "佛言：「時，王復召諸臣語言：『我國富兵強，庫藏盈溢，給諸人民，使無所乏，養育子孫，共相娛樂。",
        "from": "T01n0001_015:0098c14_28",
        "context_with_next_sentence": true
    },
    {
        "source_sentence": "我今欲設大祀，汝說祀法悉何所須？』",
        "from": "T01n0001_015:0098c17_29",
        "context_with_next_sentence": true
    },
    {
        "source_sentence": "諸臣白王：『如是，如是，如王所說。",
        "from": "T01n0001_015:0098c18_0",
        "context_with_next_sentence": true
    },
    {
        "source_sentence": "國富兵強，庫藏盈溢，給諸人民，使其無乏，養育子孫，共相娛樂。",
        "from": "T01n0001_015:0098c18_1",
        "context_with_next_sentence": true
    },
    {
        "source_sentence": "王欲祀者，可語宮內使知。』",
        "from": "T01n0001_015:0098c20_2",
        "context_with_next_sentence": true
    },
    {
        "source_sentence": "時，王即如臣言，入語宮內：『我國富兵強，庫藏盈溢，多有財寶，欲設大祀。』",
        "from": "T01n0001_015:0098c20_3",
        "context_with_next_sentence": true
    },
    {
        "source_sentence": "時，諸夫人尋白王言：『如是，如是，如大王言。",
        "from": "T01n0001_015:0098c22_4",
        "context_with_next_sentence": true
    },
    {
        "source_sentence": "國富兵強，庫藏盈溢，多有珍寶，欲設大祀，今正是時。』",
        "from": "T01n0001_015:0098c23_5",
        "context_with_next_sentence": true
    },
    {
        "source_sentence": "王出報諸臣言：『我國富兵強，庫藏盈溢，給諸人民，使其無乏，養育子孫，共相娛樂。",
        "from": "T01n0001_015:0098c24_6",
        "context_with_next_sentence": true
    },
    {
        "source_sentence": "今欲大祀，已語宮內，汝盡語我，斯須何物？』」",
        "from": "T01n0001_015:0098c26_7",
        "context_with_next_sentence": true
    },
    {
        "source_sentence": "「時，諸大臣即白王言：『如是，如是，如王所說。",
        "from": "T01n0001_015:0098c27_8",
        "context_with_next_sentence": true
    },
    {
        "source_sentence": "欲設大祀，已語宮內，而未語太子、皇子、大臣、將士，王當語之。』",
        "from": "T01n0001_015:0098c28_9",
        "context_with_next_sentence": true
    },
    {
        "source_sentence": "時，王聞諸臣語已，即語太子、皇子、群臣、將士言：『我國富兵強，庫藏盈溢，欲設大祀。』",
        "from": "T01n0001_015:0099a01_10",
        "context_with_next_sentence": true
    },
    {
        "source_sentence": "時，太子、皇子及諸群臣、將士即白王言：『如是，如是，大王！",
        "from": "T01n0001_015:0099a03_11",
        "context_with_next_sentence": true
    },
    {
        "source_sentence": "今國富兵強，庫藏盈溢，欲設祀者，今正是時。』",
        "from": "T01n0001_015:0099a04_12",
        "context_with_next_sentence": true
    },
    {
        "source_sentence": "時，王復告大臣曰：『我國富兵強，多有財寶，欲設大祀。",
        "from": "T01n0001_015:0099a05_13",
        "context_with_next_sentence": true
    },
    {
        "source_sentence": "已語宮內、太子、皇子，乃至將士，今欲大祀，斯何所須？』",
        "from": "T01n0001_015:0099a06_14",
        "context_with_next_sentence": true
    },
    {
        "source_sentence": "諸臣白王：『如大王言，欲設祀者，今正是時。』",
        "from": "T01n0001_015:0099a07_15",
        "context_with_next_sentence": true
    },
    {
        "source_sentence": "王聞語已，即於城東起新堂舍，王入新舍，被鹿皮衣，以香酥油塗摩其身，又以鹿角戴之頭上，牛屎塗地，坐臥其上，及第一夫人、婆羅門、大臣，選一黃牸牛，一乳王食，一乳夫人食，一乳大臣食，一乳供養大眾，餘與犢子。",
        "from": "T01n0001_015:0099a08_16",
        "context_with_next_sentence": true
    },
    {
        "source_sentence": "時，王成就八法，大臣成就四法。」",
        "from": "T01n0001_015:0099a14_0",
        "context_with_next_sentence": true
    },
    {
        "source_sentence": "「云何王成就八法？",
        "from": "T01n0001_015:0099a14_1",
        "context_with_next_sentence": true
    },
    {
        "source_sentence": "彼剎利王七世以來父母真正，不為他人所見輕毀，是為成就初法。",
        "from": "T01n0001_015:0099a15_2",
        "context_with_next_sentence": true
    },
    {
        "source_sentence": "彼王顏貌端正，剎利種族，是為二法。",
        "from": "T01n0001_015:0099a16_3",
        "context_with_next_sentence": true
    },
    {
        "source_sentence": "彼王戒德增盛，智慧具足，是為三法。",
        "from": "T01n0001_015:0099a17_4",
        "context_with_next_sentence": true
    },
    {
        "source_sentence": "彼王習種種技術，乘象、馬車、刀牟、弓矢、戰鬪之法，無不具知，是為四法。",
        "from": "T01n0001_015:0099a18_5",
        "context_with_next_sentence": true
    },
    {
        "source_sentence": "彼王有大威力，攝諸小王，無不靡伏，是為五法。",
        "from": "T01n0001_015:0099a20_6",
        "context_with_next_sentence": true
    },
    {
        "source_sentence": "彼王善於言語，所說柔軟，義味具足，是為六法。",
        "from": "T01n0001_015:0099a21_7",
        "context_with_next_sentence": true
    },
    {
        "source_sentence": "彼王多有財寶，庫藏盈溢，是為七法。",
        "from": "T01n0001_015:0099a22_8",
        "context_with_next_sentence": true
    },
    {
        "source_sentence": "彼王智謀勇果，無復怯弱，是為八法。",
        "from": "T01n0001_015:0099a23_9",
        "context_with_next_sentence": true
    },
    {
        "source_sentence": "彼剎利種王，成此八法。」",
        "from": "T01n0001_015:0099a24_10",
        "context_with_next_sentence": true
    },
    {
        "source_sentence": "「云何大臣成就四法？",
        "from": "T01n0001_015:0099a24_11",
        "context_with_next_sentence": true
    },
    {
        "source_sentence": "彼婆羅門大臣七世以來父母真正，不為他人所見輕毀，是為初法。",
        "from": "T01n0001_015:0099a25_12",
        "context_with_next_sentence": true
    },
    {
        "source_sentence": "復次，彼大臣異學三部諷誦通利，種種經書皆能分別，世典幽微靡不綜練，又能善於大人相法、瞻察吉凶、祭祀儀禮，是為二法。",
        "from": "T01n0001_015:0099a26_13",
        "context_with_next_sentence": true
    },
    {
        "source_sentence": "復次，大臣善於言語，所說柔和，義味具足，是為三法。",
        "from": "T01n0001_015:0099a29_14",
        "context_with_next_sentence": true
    },
    {
        "source_sentence": "復次，大臣智謀勇果，無有怯弱，凡祭祀法無不解知，是為四法。",
        "from": "T01n0001_015:0099b01_15",
        "context_with_next_sentence": true
    },
    {
        "source_sentence": "時，彼王成就八法，婆羅門大臣成就四法，彼王有四援助、三祭祀法、十六祀具。」",
        "from": "T01n0001_015:0099b03_16",
        "context_with_next_sentence": true
    },
    {
        "source_sentence": "「時，婆羅門大臣於彼新舍，以十六事開解王意，除王疑想。",
        "from": "T01n0001_015:0099b05_17",
        "context_with_next_sentence": true
    },
    {
        "source_sentence": "云何十六？",
        "from": "T01n0001_015:0099b06_18",
        "context_with_next_sentence": true
    },
    {
        "source_sentence": "大臣白王，或有人言：『今剎利王欲為大祀，而七世以來父母不正，常為他人所見輕毀。』",
        "from": "T01n0001_015:0099b06_19",
        "context_with_next_sentence": true
    },
    {
        "source_sentence": "設有此言，不能污王。",
        "from": "T01n0001_015:0099b08_20",
        "context_with_next_sentence": true
    },
    {
        "source_sentence": "所以者何？",
        "from": "T01n0001_015:0099b09_21",
        "context_with_next_sentence": true
    },
    {
        "source_sentence": "王七世以來父母真正，不為他人之所輕毀。",
        "from": "T01n0001_015:0099b09_22",
        "context_with_next_sentence": true
    },
    {
        "source_sentence": "或有人言：『今剎利王欲為大祀，而顏貌醜陋，非剎利種。』",
        "from": "T01n0001_015:0099b10_23",
        "context_with_next_sentence": true
    },
    {
        "source_sentence": "設有此言，不能污王，所以者何？",
        "from": "T01n0001_015:0099b12_0",
        "context_with_next_sentence": true
    },
    {
        "source_sentence": "王顏貌端正，剎利種族。",
        "from": "T01n0001_015:0099b12_1",
        "context_with_next_sentence": true
    },
    {
        "source_sentence": "或有人言：『今剎利王欲為大祀，而無增上戒，智慧不具。』",
        "from": "T01n0001_015:0099b13_2",
        "context_with_next_sentence": true
    },
    {
        "source_sentence": "設有此言，不能污王，所以者何？",
        "from": "T01n0001_015:0099b14_3",
        "context_with_next_sentence": true
    },
    {
        "source_sentence": "王戒德增上，智慧具足。",
        "from": "T01n0001_015:0099b15_4",
        "context_with_next_sentence": true
    },
    {
        "source_sentence": "或有人言：『今剎利王欲為大祀，而不善諸術，乘象、馬車、種種兵法不能解知。』",
        "from": "T01n0001_015:0099b16_0",
        "context_with_next_sentence": true
    },
    {
        "source_sentence": "設有此言，不能污王，所以者何？",
        "from": "T01n0001_015:0099b17_1",
        "context_with_next_sentence": true
    },
    {
        "source_sentence": "王善諸技術，戰陣兵法，無不解知。",
        "from": "T01n0001_015:0099b18_2",
        "context_with_next_sentence": true
    },
    {
        "source_sentence": "或有人言：『王欲為大祀，而無大威力攝諸小王。』",
        "from": "T01n0001_015:0099b19_3",
        "context_with_next_sentence": true
    },
    {
        "source_sentence": "設有是言，不能污王，所以者何？",
        "from": "T01n0001_015:0099b20_4",
        "context_with_next_sentence": true
    },
    {
        "source_sentence": "王有大威力，攝諸小王。」",
        "from": "T01n0001_015:0099b21_5",
        "context_with_next_sentence": true
    },
    {
        "source_sentence": "「或有人言：『王欲大祀，而不善於言語，所說麤獷，義味不具。』",
        "from": "T01n0001_015:0099b21_6",
        "context_with_next_sentence": true
    },
    {
        "source_sentence": "設有此言，不能污王，所以者何？",
        "from": "T01n0001_015:0099b23_7",
        "context_with_next_sentence": true
    },
    {
        "source_sentence": "王善於言語，所說柔軟，義味具足。",
        "from": "T01n0001_015:0099b24_8",
        "context_with_next_sentence": true
    },
    {
        "source_sentence": "或有人言：『王欲大祀，而無多財寶。』",
        "from": "T01n0001_015:0099b24_9",
        "context_with_next_sentence": true
    },
    {
        "source_sentence": "設有是言，不能污王，所以者何？",
        "from": "T01n0001_015:0099b25_10",
        "context_with_next_sentence": true
    },
    {
        "source_sentence": "王庫藏盈溢，多有財寶。",
        "from": "T01n0001_015:0099b26_11",
        "context_with_next_sentence": true
    },
    {
        "source_sentence": "或有人言：『王欲大祀，而無智謀，志意怯弱。』",
        "from": "T01n0001_015:0099b27_0",
        "context_with_next_sentence": true
    },
    {
        "source_sentence": "設有是言，不能污王，所以者何？",
        "from": "T01n0001_015:0099b28_0",
        "context_with_next_sentence": true
    },
    {
        "source_sentence": "王智謀勇果，無有怯弱。",
        "from": "T01n0001_015:0099b28_1",
        "context_with_next_sentence": true
    },
    {
        "source_sentence": "或有人言：『王欲大祀，不語宮內。』",
        "from": "T01n0001_015:0099b29_2",
        "context_with_next_sentence": true
    },
    {
        "source_sentence": "設有是語，不能污王，所以者何？",
        "from": "T01n0001_015:0099c01_3",
        "context_with_next_sentence": true
    },
    {
        "source_sentence": "王欲祭祀，先語宮內。",
        "from": "T01n0001_015:0099c01_4",
        "context_with_next_sentence": true
    },
    {
        "source_sentence": "或有人言：『王欲大祀，而不語太子、皇子。』",
        "from": "T01n0001_015:0099c02_5",
        "context_with_next_sentence": true
    },
    {
        "source_sentence": "設有此言，不能污王，所以者何？",
        "from": "T01n0001_015:0099c03_6",
        "context_with_next_sentence": true
    },
    {
        "source_sentence": "王欲祭祀，先語太子、皇子。",
        "from": "T01n0001_015:0099c04_7",
        "context_with_next_sentence": true
    },
    {
        "source_sentence": "或有人言：『王欲大祀，不語群臣。』",
        "from": "T01n0001_015:0099c04_8",
        "context_with_next_sentence": true
    },
    {
        "source_sentence": "設有此言，不能污王，所以者何？",
        "from": "T01n0001_015:0099c05_9",
        "context_with_next_sentence": true
    },
    {
        "source_sentence": "王欲大祀，先語群臣。",
        "from": "T01n0001_015:0099c06_10",
        "context_with_next_sentence": true
    },
    {
        "source_sentence": "或有人言：『王欲大祀，不語將士。』",
        "from": "T01n0001_015:0099c06_11",
        "context_with_next_sentence": true
    },
    {
        "source_sentence": "設有此言不能污王，所以者何？",
        "from": "T01n0001_015:0099c07_12",
        "context_with_next_sentence": true
    },
    {
        "source_sentence": "王欲祭祀，先語將士。」",
        "from": "T01n0001_015:0099c08_13",
        "context_with_next_sentence": true
    },
    {
        "source_sentence": "「或有人言：『王欲大祀，而婆羅門大臣七世以來父母不正，常為他人之所輕毀。』",
        "from": "T01n0001_015:0099c08_14",
        "context_with_next_sentence": true
    },
    {
        "source_sentence": "設有是語，不能污王，所以者何？",
        "from": "T01n0001_015:0099c10_15",
        "context_with_next_sentence": true
    },
    {
        "source_sentence": "我七世以來父母真正，不為他人所見輕毀。",
        "from": "T01n0001_015:0099c11_16",
        "context_with_next_sentence": true
    },
    {
        "source_sentence": "或有人言：『王欲大祀，而大臣於異學三部諷誦不利，種種經書不能分別，世典幽微亦不綜練，不能善於大人相法、瞻察吉凶、祭祀儀禮。』",
        "from": "T01n0001_015:0099c12_17",
        "context_with_next_sentence": true
    },
    {
        "source_sentence": "設有此言，不能污王，所以者何？",
        "from": "T01n0001_015:0099c15_18",
        "context_with_next_sentence": true
    },
    {
        "source_sentence": "我於三部異典諷誦通利，種種經書皆能分別，世典幽微靡不綜練，又能善於大人相法、瞻察吉凶、祭祀儀禮。",
        "from": "T01n0001_015:0099c16_19",
        "context_with_next_sentence": true
    },
    {
        "source_sentence": "或有人言：『王欲大祀，而大臣不善言語，所說麤獷，義味不具。』",
        "from": "T01n0001_015:0099c19_20",
        "context_with_next_sentence": true
    },
    {
        "source_sentence": "設有此言，不能污王，所以者何？",
        "from": "T01n0001_015:0099c20_21",
        "context_with_next_sentence": true
    },
    {
        "source_sentence": "我善言語，所說柔和，義味具足。",
        "from": "T01n0001_015:0099c21_22",
        "context_with_next_sentence": true
    },
    {
        "source_sentence": "或有人言：『王欲大祀，而大臣智謀不具，志意怯弱，不解祀法。』",
        "from": "T01n0001_015:0099c22_23",
        "context_with_next_sentence": true
    },
    {
        "source_sentence": "設有是言，不能污王，所以者何？",
        "from": "T01n0001_015:0099c23_24",
        "context_with_next_sentence": true
    },
    {
        "source_sentence": "我智謀勇果，無有怯弱，凡祭祀法，無不解知。」",
        "from": "T01n0001_015:0099c24_25",
        "context_with_next_sentence": true
    },
    {
        "source_sentence": "佛告究羅檀頭：「彼王於十六處有疑，而彼大臣以十六事開解王意。」",
        "from": "T01n0001_015:0099c25_26",
        "context_with_next_sentence": true
    },
    {
        "source_sentence": "佛言：「時，大臣於彼新舍，以十事行示教利喜於王。",
        "from": "T01n0001_015:0099c27_0",
        "context_with_next_sentence": true
    },
    {
        "source_sentence": "云何為十？",
        "from": "T01n0001_015:0099c28_1",
        "context_with_next_sentence": true
    },
    {
        "source_sentence": "大臣言：『王祭祀時，諸有殺生、不殺生來集會者，平等施與，若有殺生而來者，亦施與，彼自當知，不殺而來者，亦施與，為是故施，如是心施。",
        "from": "T01n0001_015:0099c28_2",
        "context_with_next_sentence": true
    },
    {
        "source_sentence": "若復有偷盜、邪婬、兩舌、惡口、妄言、綺語、貪取、嫉妬、邪見來在會者，亦施與，彼自當知，若有不盜，乃至正見來者，亦施與，為是故施，如是心施。』」",
        "from": "T01n0001_015:0100a02_3",
        "context_with_next_sentence": true
    },
    {
        "source_sentence": "佛告婆羅門：「彼大臣以此十行示教利喜。」",
        "from": "T01n0001_015:0100a05_4",
        "context_with_next_sentence": true
    },
    {
        "source_sentence": "又告婆羅門：「時，彼剎利王於彼新舍生三悔心，大臣滅之。",
        "from": "T01n0001_015:0100a06_5",
        "context_with_next_sentence": true
    },
    {
        "source_sentence": "云何為三？",
        "from": "T01n0001_015:0100a08_6",
        "context_with_next_sentence": true
    },
    {
        "source_sentence": "王生悔言：『我今大祀，已為大祀、當為大祀、今為大祀，多損財寶，起此三心，而懷悔恨。』",
        "from": "T01n0001_015:0100a08_7",
        "context_with_next_sentence": true
    },
    {
        "source_sentence": "大臣語言：『王已為大祀，已施、當施、今施，於此福祀不宜生悔。』",
        "from": "T01n0001_015:0100a10_8",
        "context_with_next_sentence": true
    },
    {
        "source_sentence": "是為王入新舍生三悔心，大臣滅之。」",
        "from": "T01n0001_015:0100a11_9",
        "context_with_next_sentence": true
    },
    {
        "source_sentence": "佛告婆羅門：「爾時，剎利王水澆頭種，以十五日月滿時出彼新舍，於舍前露地然大火[卄/積]，手執油瓶注於火上，唱言：『與，與。』",
        "from": "T01n0001_015:0100a12_10",
        "context_with_next_sentence": true
    },
    {
        "source_sentence": "時，彼王夫人聞王以十五日月滿時出新舍，於舍前然大火[卄/積]，手執油瓶注於火上，唱言：『與，與。』",
        "from": "T01n0001_015:0100a15_11",
        "context_with_next_sentence": true
    },
    {
        "source_sentence": "彼夫人、婇女多持財寶，來詣王所，而白王言：『此諸雜寶，助王為祀。』",
        "from": "T01n0001_015:0100a17_12",
        "context_with_next_sentence": true
    },
    {
        "source_sentence": "婆羅門！",
        "from": "T01n0001_015:0100a19_13",
        "context_with_next_sentence": true
    },
    {
        "source_sentence": "彼王尋告夫人、婇女言：『止！",
        "from": "T01n0001_015:0100a19_14",
        "context_with_next_sentence": true
    },
    {
        "source_sentence": "止！",
        "from": "T01n0001_015:0100a20_15",
        "context_with_next_sentence": true
    },
    {
        "source_sentence": "汝便為供養已，我自大有財寶，足以祭祀。』",
        "from": "T01n0001_015:0100a20_16",
        "context_with_next_sentence": true
    },
    {
        "source_sentence": "諸夫人、婇女自生念言：『我等不宜將此寶物還於宮中，若王於東方設大祀時，當用佐助。』",
        "from": "T01n0001_015:0100a21_17",
        "context_with_next_sentence": true
    },
    {
        "source_sentence": "婆羅門！",
        "from": "T01n0001_015:0100a23_18",
        "context_with_next_sentence": true
    },
    {
        "source_sentence": "其後王於東方設大祀時，夫人、婇女即以此寶物助設大祀。」",
        "from": "T01n0001_015:0100a23_19",
        "context_with_next_sentence": true
    },
    {
        "source_sentence": "「時，太子、皇子聞王十五日月滿時出新舍，於舍前然大火[卄/積]，手執油瓶注於火上，唱言：『與，與。』",
        "from": "T01n0001_015:0100a25_20",
        "context_with_next_sentence": true
    },
    {
        "source_sentence": "彼太子、皇子多持財寶，來詣王所，白王言：『以此寶物，助王大祀。』",
        "from": "T01n0001_015:0100a27_21",
        "context_with_next_sentence": true
    },
    {
        "source_sentence": "王言：『止！",
        "from": "T01n0001_015:0100a28_22",
        "context_with_next_sentence": true
    },
    {
        "source_sentence": "止！",
        "from": "T01n0001_015:0100a29_0",
        "context_with_next_sentence": true
    },
    {
        "source_sentence": "汝便為供養已，我自大有財寶，足已祭祀。』",
        "from": "T01n0001_015:0100a29_1",
        "context_with_next_sentence": true
    },
    {
        "source_sentence": "諸太子、皇子自生念言：『我等不宜持此寶物還也，王若於南方設大祀者，當以佐助。』",
        "from": "T01n0001_015:0100b01_2",
        "context_with_next_sentence": true
    },
    {
        "source_sentence": "如是大臣持寶物來：『願已助王祭祀西方。』",
        "from": "T01n0001_015:0100b03_3",
        "context_with_next_sentence": true
    },
    {
        "source_sentence": "將士持寶物來：『願已助王祭祀北方。』」",
        "from": "T01n0001_015:0100b04_4",
        "context_with_next_sentence": true
    },
    {
        "source_sentence": "佛告婆羅門：「彼王大祭祀時，不殺牛、羊及諸眾生，唯用酥、乳、麻油、蜜、黑蜜、石蜜，以為祭祀。」",
        "from": "T01n0001_015:0100b04_5",
        "context_with_next_sentence": true
    },
    {
        "source_sentence": "佛告婆羅門：「彼剎利王為大祀時，初喜、中喜，後亦喜，此為成辦祭祀之法。」",
        "from": "T01n0001_015:0100b07_0",
        "context_with_next_sentence": true
    },
    {
        "source_sentence": "佛告婆羅門：「彼剎利王為大祀已，剃除鬚髮，服三法衣，出家為道，修四無量心，身壞命終，生梵天上。",
        "from": "T01n0001_015:0100b08_1",
        "context_with_next_sentence": true
    },
    {
        "source_sentence": "時，王夫人為大施已，亦復除髮，服三法衣，出家修道，行四梵行，身壞命終，生梵天上。",
        "from": "T01n0001_015:0100b11_2",
        "context_with_next_sentence": true
    },
    {
        "source_sentence": "婆羅門大臣教王四方祭祀已，亦為大施，然後剃除鬚髮，服三法衣，出家修道，行四梵行，身壞命終，生梵天上。」",
        "from": "T01n0001_015:0100b13_3",
        "context_with_next_sentence": true
    },
    {
        "source_sentence": "佛告婆羅門：「時，王為三祭祀法、十六祀具，而成大祀，於汝意云何？」",
        "from": "T01n0001_015:0100b15_4",
        "context_with_next_sentence": true
    },
    {
        "source_sentence": "時，究羅檀頭聞佛言已，默然不對。",
        "from": "T01n0001_015:0100b17_5",
        "context_with_next_sentence": true
    },
    {
        "source_sentence": "時，五百婆羅門語究羅檀頭言：「沙門瞿曇所言微妙，大師何故默然不答？」",
        "from": "T01n0001_015:0100b18_6",
        "context_with_next_sentence": true
    },
    {
        "source_sentence": "究羅檀頭答言：「沙門瞿曇所說微妙，我非不然可，所以默然者。",
        "from": "T01n0001_015:0100b19_7",
        "context_with_next_sentence": true
    },
    {
        "source_sentence": "自思惟耳，沙門瞿曇說此事，不言從他聞，我默思惟：『沙門瞿曇將無是彼剎利王耶？",
        "from": "T01n0001_015:0100b21_8",
        "context_with_next_sentence": true
    },
    {
        "source_sentence": "或是彼婆羅門大臣耶？』」",
        "from": "T01n0001_015:0100b23_9",
        "context_with_next_sentence": true
    },
    {
        "source_sentence": "爾時，世尊告究羅檀頭曰：「善哉！",
        "from": "T01n0001_015:0100b23_10",
        "context_with_next_sentence": true
    },
    {
        "source_sentence": "善哉！",
        "from": "T01n0001_015:0100b24_11",
        "context_with_next_sentence": true
    },
    {
        "source_sentence": "汝觀如來，正得其宜。",
        "from": "T01n0001_015:0100b24_12",
        "context_with_next_sentence": true
    },
    {
        "source_sentence": "是時，剎利王為大祀者，豈異人乎？",
        "from": "T01n0001_015:0100b25_13",
        "context_with_next_sentence": true
    },
    {
        "source_sentence": "勿造斯觀，即吾身是也，我於爾時極大施慧。」",
        "from": "T01n0001_015:0100b25_14",
        "context_with_next_sentence": true
    },
    {
        "source_sentence": "究羅檀頭白佛言：「齊此三祭祀及十六祀具得大果報，復有勝者耶？」",
        "from": "T01n0001_015:0100b27_0",
        "context_with_next_sentence": true
    },
    {
        "source_sentence": "佛言：「有。」",
        "from": "T01n0001_015:0100b28_1",
        "context_with_next_sentence": true
    },
    {
        "source_sentence": "問曰：「何者是？」",
        "from": "T01n0001_015:0100b28_2",
        "context_with_next_sentence": true
    },
    {
        "source_sentence": "佛言：「於此三祭祀及十六祀具，若能常供養眾僧，使不斷者，功德勝彼。」",
        "from": "T01n0001_015:0100b29_3",
        "context_with_next_sentence": true
    },
    {
        "source_sentence": "又問：「於三祭祀及十六祀具，若能常供養眾僧使不斷者，為此功德最勝，復有勝者耶？」",
        "from": "T01n0001_015:0100c01_4",
        "context_with_next_sentence": true
    },
    {
        "source_sentence": "佛言：「有。」",
        "from": "T01n0001_015:0100c03_5",
        "context_with_next_sentence": true
    },
    {
        "source_sentence": "又問：「何者是？」",
        "from": "T01n0001_015:0100c04_0",
        "context_with_next_sentence": true
    },
    {
        "source_sentence": "佛言：「若以三祭祀及十六祀具并供養眾僧使不斷者，不如為招提僧起僧房堂閣，此施最勝。」",
        "from": "T01n0001_015:0100c04_1",
        "context_with_next_sentence": true
    },
    {
        "source_sentence": "又問：「為三祭祀及十六祀具，并供養眾僧使不斷絕，及為招提僧起僧房堂閣，為此福最勝，復有勝者耶？」",
        "from": "T01n0001_015:0100c06_2",
        "context_with_next_sentence": true
    },
    {
        "source_sentence": "佛言：「有。」",
        "from": "T01n0001_015:0100c09_3",
        "context_with_next_sentence": true
    },
    {
        "source_sentence": "又問：「何者是？」",
        "from": "T01n0001_015:0100c09_4",
        "context_with_next_sentence": true
    },
    {
        "source_sentence": "佛言：「若為三種祭祀、十六祀具，供養眾僧使不斷絕，及為招提僧起僧房堂閣，不如起歡喜心，口自發言：『我歸依佛，歸依法，歸依僧。』",
        "from": "T01n0001_015:0100c09_5",
        "context_with_next_sentence": true
    },
    {
        "source_sentence": "此福最勝。」",
        "from": "T01n0001_015:0100c12_6",
        "context_with_next_sentence": true
    },
    {
        "source_sentence": "又問：「齊此三歸，得大果報耶？",
        "from": "T01n0001_015:0100c13_0",
        "context_with_next_sentence": true
    },
    {
        "source_sentence": "復有勝者？」",
        "from": "T01n0001_015:0100c13_1",
        "context_with_next_sentence": true
    },
    {
        "source_sentence": "佛言：「有。」",
        "from": "T01n0001_015:0100c13_2",
        "context_with_next_sentence": true
    },
    {
        "source_sentence": "又問：「何者是？」",
        "from": "T01n0001_015:0100c14_3",
        "context_with_next_sentence": true
    },
    {
        "source_sentence": "佛言：「若以歡喜心受、行五戒，盡形壽不殺、不盜、不婬、不欺、不飲酒，此福最勝。」",
        "from": "T01n0001_015:0100c14_4",
        "context_with_next_sentence": true
    },
    {
        "source_sentence": "又問：「齊此三祀，至於五戒，得大果報耶？",
        "from": "T01n0001_015:0100c16_5",
        "context_with_next_sentence": true
    },
    {
        "source_sentence": "復有勝者？」",
        "from": "T01n0001_015:0100c17_6",
        "context_with_next_sentence": true
    },
    {
        "source_sentence": "佛言：「有。」",
        "from": "T01n0001_015:0100c17_7",
        "context_with_next_sentence": true
    },
    {
        "source_sentence": "又問：「何者是？」",
        "from": "T01n0001_015:0100c17_8",
        "context_with_next_sentence": true
    },
    {
        "source_sentence": "佛言：「若能以慈心念一切眾生，如搆牛乳頃，其福最勝。」",
        "from": "T01n0001_015:0100c17_9",
        "context_with_next_sentence": true
    },
    {
        "source_sentence": "又問：「齊此三祀，至於慈心，得大果報耶？",
        "from": "T01n0001_015:0100c19_10",
        "context_with_next_sentence": true
    },
    {
        "source_sentence": "復有勝者？」",
        "from": "T01n0001_015:0100c20_11",
        "context_with_next_sentence": true
    },
    {
        "source_sentence": "佛言：「有。」",
        "from": "T01n0001_015:0100c20_12",
        "context_with_next_sentence": true
    },
    {
        "source_sentence": "又問：「何者是？」",
        "from": "T01n0001_015:0100c20_13",
        "context_with_next_sentence": true
    },
    {
        "source_sentence": "佛言：「若如來、至真、等正覺出現於世，有人於佛法中出家修道，眾德悉備，乃至具足三明，滅諸癡冥，具足慧明，所以者何？",
        "from": "T01n0001_015:0100c21_0",
        "context_with_next_sentence": true
    },
    {
        "source_sentence": "以不放逸、樂閑靜故，此福最勝。」",
        "from": "T01n0001_015:0100c23_1",
        "context_with_next_sentence": true
    },
    {
        "source_sentence": "究羅檀頭又白佛言：「瞿曇！",
        "from": "T01n0001_015:0100c24_2",
        "context_with_next_sentence": true
    },
    {
        "source_sentence": "我為祭祀，具諸牛羊各五百頭，今盡放捨，任其自遊隨逐水草。",
        "from": "T01n0001_015:0100c25_3",
        "context_with_next_sentence": true
    },
    {
        "source_sentence": "我今歸依佛，歸依法，歸依僧，聽我於正法中為優婆塞，自今以後，盡形壽不殺、不盜、不婬、不欺、不飲酒，唯願世尊及諸大眾時受我請。」",
        "from": "T01n0001_015:0100c26_4",
        "context_with_next_sentence": true
    },
    {
        "source_sentence": "爾時，世尊默然受之。",
        "from": "T01n0001_015:0100c29_5",
        "context_with_next_sentence": true
    },
    {
        "source_sentence": "時，婆羅門見佛默然受請已，即起禮佛，繞三匝而去，還家供辦種種餚饍。",
        "from": "T01n0001_015:0101a01_6",
        "context_with_next_sentence": true
    },
    {
        "source_sentence": "明日時到，爾時，世尊著衣持鉢，與大比丘眾千二百五十人俱，詣婆羅門舍，就座而坐。",
        "from": "T01n0001_015:0101a03_7",
        "context_with_next_sentence": true
    },
    {
        "source_sentence": "時婆羅門手自斟酌，供佛及僧，食訖去鉢，行澡水畢，佛為婆羅門而作頌曰：「祭祀火為上，　　諷誦詩為上，　人中王為上，　　眾流海為上，　星中月為上，　　光明日為上，　上下及四方，　　諸有所生物，　天及世間人，　　唯佛為最上，　欲求大福者，　　當供養三寶。」",
        "from": "T01n0001_015:0101a05_8",
        "context_with_next_sentence": true
    },
    {
        "source_sentence": "爾時，究羅檀頭婆羅門即取一小座於佛前坐。",
        "from": "T01n0001_015:0101a14_0",
        "context_with_next_sentence": true
    },
    {
        "source_sentence": "爾時世尊漸為說法，示教利喜，施論、戒論、生天之論，欲為大患，上漏為礙，出要為上，分布顯示諸清淨行。",
        "from": "T01n0001_015:0101a15_1",
        "context_with_next_sentence": true
    },
    {
        "source_sentence": "爾時，世尊觀彼婆羅門志意柔軟，陰蓋輕微，易可調伏，如諸佛常法，為說苦諦，分別顯示，說集聖諦、集滅聖諦、出要聖諦。",
        "from": "T01n0001_015:0101a17_2",
        "context_with_next_sentence": true
    },
    {
        "source_sentence": "時，究羅檀頭婆羅門即於座上遠塵離垢，得法眼淨。",
        "from": "T01n0001_015:0101a20_3",
        "context_with_next_sentence": true
    },
    {
        "source_sentence": "猶如淨潔白疊，易為受染，檀頭婆羅門亦復如是，見法得法，獲果定住，不由他信，得無所畏，而白佛言：「我今重再三歸依佛、法、聖眾，願佛聽我於正法中為優婆塞，自今已後，盡形壽不殺、不盜、不婬、不欺、不飲酒。」",
        "from": "T01n0001_015:0101a21_4",
        "context_with_next_sentence": true
    },
    {
        "source_sentence": "重白佛言：「唯願世尊更受我七日請。」",
        "from": "T01n0001_015:0101a26_5",
        "context_with_next_sentence": true
    },
    {
        "source_sentence": "爾時，世尊默然受之。",
        "from": "T01n0001_015:0101a27_6",
        "context_with_next_sentence": true
    },
    {
        "source_sentence": "時，婆羅門即於七日中，手自斟酌，供佛及僧，過七日已，世尊遊行人間。",
        "from": "T01n0001_015:0101a27_7",
        "context_with_next_sentence": true
    },
    {
        "source_sentence": "佛去未久，時，究羅檀頭婆羅門得病命終。",
        "from": "T01n0001_015:0101a29_8",
        "context_with_next_sentence": true
    },
    {
        "source_sentence": "時，眾多比丘聞究羅檀頭供養佛七日，佛去未久，得病命終，即自念言：「彼人命終，當何所趣？」",
        "from": "T01n0001_015:0101b01_9",
        "context_with_next_sentence": true
    },
    {
        "source_sentence": "時，諸比丘詣世尊所，頭面禮足，於一面坐。",
        "from": "T01n0001_015:0101b03_10",
        "context_with_next_sentence": true
    },
    {
        "source_sentence": "「彼究羅檀頭今者命終，當生何所？」",
        "from": "T01n0001_015:0101b04_11",
        "context_with_next_sentence": true
    },
    {
        "source_sentence": "佛告諸比丘：「彼人淨修梵行，法法成就，亦不於法有所觸嬈，以斷五下分結，於彼現般涅槃，不來此世。」",
        "from": "T01n0001_015:0101b05_12",
        "context_with_next_sentence": true
    },
    {
        "source_sentence": "爾時，諸比丘聞佛所說，歡喜奉行。",
        "from": "T01n0001_015:0101b08_0",
        "context_with_next_sentence": true
    },
    {
        "source_sentence": "佛說長阿含經卷第十五",
        "from": "T01n0001_015:0101b09_0",
        "context_with_next_sentence": false
    }
]