[
    {
        "source_sentence": "父子合集經卷第四",
        "from": "T11n0320_004:0928c08_0",
        "context_with_next_sentence": true
    },
    {
        "source_sentence": "西天譯經三藏朝散大夫",
        "from": "T11n0320_004:0928c10_0",
        "context_with_next_sentence": true
    },
    {
        "source_sentence": "試鴻臚卿宣梵大師賜紫",
        "from": "T11n0320_004:0928c11_0",
        "context_with_next_sentence": true
    },
    {
        "source_sentence": "沙門臣日稱等奉　詔譯",
        "from": "T11n0320_004:0928c12_0",
        "context_with_next_sentence": true
    },
    {
        "source_sentence": "如來本行品第五",
        "from": "T11n0320_004:0928c13_0",
        "context_with_next_sentence": true
    },
    {
        "source_sentence": "爾時尊者大迦攝波，見諸阿修羅王於佛會中以神通力化作廣大諸供養已，歎未曾有，而作是念：「如來昔行菩薩道時種何善根，乃能獲得如是最上殊勝果報？」",
        "from": "T11n0320_004:0928c14_0",
        "context_with_next_sentence": true
    },
    {
        "source_sentence": "作是念已，入三摩地一心觀察；由佛加持，即能憶念無量無邊阿僧祇劫，世尊往昔在在處處，精勤修習無量無邊廣大福業，一一顯現，諦了無疑。",
        "from": "T11n0320_004:0928c17_1",
        "context_with_next_sentence": true
    },
    {
        "source_sentence": "假使十方殑伽沙數世界，其中所有一切眾生皆得人身，復於爾所河沙劫中，一一有情各興供養，如彼尾摩唧怛囉阿修羅王所有福蘊，不及如來一發無上正等覺心所有功德，不可為比。",
        "from": "T11n0320_004:0928c20_2",
        "context_with_next_sentence": true
    },
    {
        "source_sentence": "時尊者摩訶迦攝波，從定起已，歡喜合掌，以偈讚佛：「往昔牟尼大聖王，　　誓求無上大菩提，　修羅雖興廣供養，　　不及發心所得福。",
        "from": "T11n0320_004:0928c25_3",
        "context_with_next_sentence": true
    },
    {
        "source_sentence": "　如來聖德超三界，　　於天人中無等倫，　旃檀香積若須彌，　　堪受如斯大供養。",
        "from": "T11n0320_004:0928c29_0",
        "context_with_next_sentence": true
    },
    {
        "source_sentence": "　上妙塗香極清淨，　　其量深廣如巨海，　人中師子出世間，　　堪受如斯大供養。",
        "from": "T11n0320_004:0929a02_0",
        "context_with_next_sentence": true
    },
    {
        "source_sentence": "　或散種種上妙花，　　積聚高若輪圍頂，　如來聖德妙難思，　　堪受如斯大供養。",
        "from": "T11n0320_004:0929a04_0",
        "context_with_next_sentence": true
    },
    {
        "source_sentence": "　以大海水為膏油，　　蘇彌山量為其炷，　然燈奉施大導師，　　堪受如斯大供養。",
        "from": "T11n0320_004:0929a06_0",
        "context_with_next_sentence": true
    },
    {
        "source_sentence": "　或以無數妙花鬘，　　奉上如來及塔廟，　佛具廣大勝威德，　　堪受如斯大供養。",
        "from": "T11n0320_004:0929a08_0",
        "context_with_next_sentence": true
    },
    {
        "source_sentence": "　設於無量俱胝劫，　　持以萬億妙寶蓋，　如來善化於父王，　　堪受如斯大供養。",
        "from": "T11n0320_004:0929a10_0",
        "context_with_next_sentence": true
    },
    {
        "source_sentence": "　於不思議俱胝劫，　　以寶幢滿十方界，　如來成就大慈門，　　堪受如斯大供養。",
        "from": "T11n0320_004:0929a12_0",
        "context_with_next_sentence": true
    },
    {
        "source_sentence": "　復於無量俱胝劫，　　以河沙數妙繒幡，　牟尼利樂諸眾生，　　堪受如斯大供養。",
        "from": "T11n0320_004:0929a14_0",
        "context_with_next_sentence": true
    },
    {
        "source_sentence": "　如來善說諸法要，　　眾生咸悉能聽受，　辯才無礙法中王，　　言辭善巧無相似。",
        "from": "T11n0320_004:0929a16_0",
        "context_with_next_sentence": true
    },
    {
        "source_sentence": "　假使殑伽沙世界，　　其中所有諸眾生，　皆為十力天人師，　　同出世間成佛道，　如是無數河沙佛，　　各各化出無量首，　一一首現百千口，　　復於口有百千舌，　於彼殑伽沙劫中，　　稱讚如來功德海，　壽量智慧及發心，　　不能了知一少分。」",
        "from": "T11n0320_004:0929a18_0",
        "context_with_next_sentence": true
    },
    {
        "source_sentence": "爾時世尊讚尊者摩訶迦攝波言：「善哉，善哉！",
        "from": "T11n0320_004:0929a24_0",
        "context_with_next_sentence": true
    },
    {
        "source_sentence": "迦攝波！",
        "from": "T11n0320_004:0929a25_0",
        "context_with_next_sentence": true
    },
    {
        "source_sentence": "汝今於彼聲聞眾中，具修梵行，了達諸法，現證實際，心得寂靜。",
        "from": "T11n0320_004:0929a25_1",
        "context_with_next_sentence": true
    },
    {
        "source_sentence": "於我所證功德蘊中，善能入解，思惟觀察。",
        "from": "T11n0320_004:0929a26_2",
        "context_with_next_sentence": true
    },
    {
        "source_sentence": "我已成就無量無邊不可思議福德之聚，已到最上第一彼岸。",
        "from": "T11n0320_004:0929a27_3",
        "context_with_next_sentence": true
    },
    {
        "source_sentence": "迦攝！",
        "from": "T11n0320_004:0929a29_0",
        "context_with_next_sentence": true
    },
    {
        "source_sentence": "止於如來一發大心，所有福報，若有色相，十方所有河沙世界不能容受。",
        "from": "T11n0320_004:0929a29_1",
        "context_with_next_sentence": true
    },
    {
        "source_sentence": "假使十方殑伽沙數諸佛世尊同出於世，復於爾所殑伽沙劫，欲說如來一發大心所有功德，不能窮盡。",
        "from": "T11n0320_004:0929b01_2",
        "context_with_next_sentence": true
    },
    {
        "source_sentence": "所以者何？",
        "from": "T11n0320_004:0929b04_3",
        "context_with_next_sentence": true
    },
    {
        "source_sentence": "如來昔修菩薩行時，無一發心不為攝受利益安樂一切有情，彼有情界無限量故，如來發心亦無限量；以有情界畢竟無盡故，如來發心亦復無盡。",
        "from": "T11n0320_004:0929b04_4",
        "context_with_next_sentence": true
    },
    {
        "source_sentence": "是故我今得諸天人阿修羅王如是供養。",
        "from": "T11n0320_004:0929b07_5",
        "context_with_next_sentence": true
    },
    {
        "source_sentence": "假使十方殑伽沙世界，其中所有一切眾生，皆作供養如彼阿修羅王，猶不能及，一發大心所獲功德。",
        "from": "T11n0320_004:0929b08_6",
        "context_with_next_sentence": true
    },
    {
        "source_sentence": "所以者何？",
        "from": "T11n0320_004:0929b10_7",
        "context_with_next_sentence": true
    },
    {
        "source_sentence": "彼諸有情心不清淨，著果報故。",
        "from": "T11n0320_004:0929b11_8",
        "context_with_next_sentence": true
    },
    {
        "source_sentence": "迦攝！",
        "from": "T11n0320_004:0929b11_9",
        "context_with_next_sentence": true
    },
    {
        "source_sentence": "當知過去無量諸佛出世，初發大心，皆為憐愍一切有情，令脫輪迴，得涅槃樂；我今所作亦復如是。",
        "from": "T11n0320_004:0929b11_10",
        "context_with_next_sentence": true
    },
    {
        "source_sentence": "「復次，迦攝！",
        "from": "T11n0320_004:0929b14_11",
        "context_with_next_sentence": true
    },
    {
        "source_sentence": "我念過去無量無邊、不可稱數、不可思議阿僧祇劫，爾時有佛出現於世，名曰帝幢如來、應供、正遍知、明行足、善逝、世間解、無上士、調御丈夫、天人師、佛、世尊。",
        "from": "T11n0320_004:0929b14_12",
        "context_with_next_sentence": true
    },
    {
        "source_sentence": "其佛剎中所有眾生不造罪惡，心無散亂，不起邪思，無顛倒見及彼憍慢，身語意業畢竟清淨，伏除煩惱離惡趣因，精勤修習，互相策勵。",
        "from": "T11n0320_004:0929b17_13",
        "context_with_next_sentence": true
    },
    {
        "source_sentence": "能於生死長夜之中，發勇猛心，愛樂大乘，聽聞正法，如理修行。",
        "from": "T11n0320_004:0929b21_0",
        "context_with_next_sentence": true
    },
    {
        "source_sentence": "彼佛剎中有五種樂：一者、欲樂。",
        "from": "T11n0320_004:0929b22_1",
        "context_with_next_sentence": true
    },
    {
        "source_sentence": "二、出離樂。",
        "from": "T11n0320_004:0929b23_2",
        "context_with_next_sentence": true
    },
    {
        "source_sentence": "三者、定樂。",
        "from": "T11n0320_004:0929b23_3",
        "context_with_next_sentence": true
    },
    {
        "source_sentence": "四者、等持樂。",
        "from": "T11n0320_004:0929b23_4",
        "context_with_next_sentence": true
    },
    {
        "source_sentence": "五、菩提樂。",
        "from": "T11n0320_004:0929b23_5",
        "context_with_next_sentence": true
    },
    {
        "source_sentence": "彼諸眾生而常受用如是快樂，雖受彼樂而不耽著；如蜂採花但延其命，如禽飛空無所罣礙，此諸眾生亦復如是。",
        "from": "T11n0320_004:0929b24_6",
        "context_with_next_sentence": true
    },
    {
        "source_sentence": "「又彼有情無貪恚癡種種惡業，煩惱過患，隨先善業而受其樂。",
        "from": "T11n0320_004:0929b26_7",
        "context_with_next_sentence": true
    },
    {
        "source_sentence": "何以故？",
        "from": "T11n0320_004:0929b28_8",
        "context_with_next_sentence": true
    },
    {
        "source_sentence": "彼佛修行菩薩道時，所化眾生唯純善行，設有先世不善故業，現善根力銷伏不起。",
        "from": "T11n0320_004:0929b28_9",
        "context_with_next_sentence": true
    },
    {
        "source_sentence": "是故彼土一切有情，唯一樂受相應現行。",
        "from": "T11n0320_004:0929c01_10",
        "context_with_next_sentence": true
    },
    {
        "source_sentence": "又彼佛土無種種難，暴惡風雨，祁寒酷熱，隨時所欲，即降甘雨。",
        "from": "T11n0320_004:0929c02_11",
        "context_with_next_sentence": true
    },
    {
        "source_sentence": "又彼眾生常樂聞法，各能了達，尊重恭敬。",
        "from": "T11n0320_004:0929c03_12",
        "context_with_next_sentence": true
    },
    {
        "source_sentence": "設若經行，若坐若立，思惟義趣，深入法味，無有疲倦，未甞睡眠。",
        "from": "T11n0320_004:0929c04_13",
        "context_with_next_sentence": true
    },
    {
        "source_sentence": "四威儀中，精勤修習，由法樂故，不生勞苦。",
        "from": "T11n0320_004:0929c05_14",
        "context_with_next_sentence": true
    },
    {
        "source_sentence": "唯修正斷，無顛倒見，設有錯誤，尋即改悔；故無苦受。",
        "from": "T11n0320_004:0929c06_15",
        "context_with_next_sentence": true
    },
    {
        "source_sentence": "「又彼如來昔修行時，身語意業未甞錯謬，凡有所作智為先導，說菩薩法化諸眾生；彼聞法已隨智慧行，所作義利，非癡愛俱，故無不苦不樂受。",
        "from": "T11n0320_004:0929c08_16",
        "context_with_next_sentence": true
    },
    {
        "source_sentence": "彼國眾生其心平等，於一切處如理安住，故無冤憎會苦。",
        "from": "T11n0320_004:0929c11_17",
        "context_with_next_sentence": true
    },
    {
        "source_sentence": "又彼眾生無彼無此，於一切法心無所著，故無愛別離苦。",
        "from": "T11n0320_004:0929c12_18",
        "context_with_next_sentence": true
    },
    {
        "source_sentence": "又彼眾生於諸善法，不生輕慢，亦不毀訾，故無求不得苦；彼國眾生有為所遷，唯有行苦。",
        "from": "T11n0320_004:0929c13_19",
        "context_with_next_sentence": true
    },
    {
        "source_sentence": "何以故？",
        "from": "T11n0320_004:0929c15_20",
        "context_with_next_sentence": true
    },
    {
        "source_sentence": "其佛常說第一義諦微妙法故。",
        "from": "T11n0320_004:0929c16_21",
        "context_with_next_sentence": true
    },
    {
        "source_sentence": "「復次，迦攝！",
        "from": "T11n0320_004:0929c17_0",
        "context_with_next_sentence": true
    },
    {
        "source_sentence": "彼帝幢如來出現於世，壽命長遠無量無邊恒河沙劫；其中眾生各各具足廣大辯才，善說法要，皆為過去諸佛世尊教化成熟，來生其中。",
        "from": "T11n0320_004:0929c17_1",
        "context_with_next_sentence": true
    },
    {
        "source_sentence": "迦攝！",
        "from": "T11n0320_004:0929c20_2",
        "context_with_next_sentence": true
    },
    {
        "source_sentence": "於汝意云何？",
        "from": "T11n0320_004:0929c20_3",
        "context_with_next_sentence": true
    },
    {
        "source_sentence": "如是廣大嚴淨佛土，頗有無信、無戒、無定、無慧、寡聞、懈怠，如是有情得生彼不？」",
        "from": "T11n0320_004:0929c20_4",
        "context_with_next_sentence": true
    },
    {
        "source_sentence": "迦攝白言：「不也！",
        "from": "T11n0320_004:0929c22_5",
        "context_with_next_sentence": true
    },
    {
        "source_sentence": "世尊。」",
        "from": "T11n0320_004:0929c22_6",
        "context_with_next_sentence": true
    },
    {
        "source_sentence": "「迦攝！",
        "from": "T11n0320_004:0929c23_0",
        "context_with_next_sentence": true
    },
    {
        "source_sentence": "於汝意云何？",
        "from": "T11n0320_004:0929c23_1",
        "context_with_next_sentence": true
    },
    {
        "source_sentence": "如是廣大嚴淨佛土，頗有微細善根、少劣善根、怯弱善根，業集煩惱為苦所攝，如是眾生不淨迴向，得生彼不？」",
        "from": "T11n0320_004:0929c23_2",
        "context_with_next_sentence": true
    },
    {
        "source_sentence": "迦攝白言：「不也！",
        "from": "T11n0320_004:0929c25_3",
        "context_with_next_sentence": true
    },
    {
        "source_sentence": "世尊！",
        "from": "T11n0320_004:0929c26_4",
        "context_with_next_sentence": true
    },
    {
        "source_sentence": "如是佛剎其中生者，具足善根，純淨無雜，住正思惟，解脫諸苦，多聞精進，清淨迴向，皆蒙先佛久已化度；如是眾生得生其中。」",
        "from": "T11n0320_004:0929c26_5",
        "context_with_next_sentence": true
    },
    {
        "source_sentence": "佛言：「迦攝！",
        "from": "T11n0320_004:0929c29_6",
        "context_with_next_sentence": true
    },
    {
        "source_sentence": "善哉，善哉！",
        "from": "T11n0320_004:0929c29_7",
        "context_with_next_sentence": true
    },
    {
        "source_sentence": "如汝所說，其事如是。",
        "from": "T11n0320_004:0929c29_8",
        "context_with_next_sentence": true
    },
    {
        "source_sentence": "昔帝幢如來者，於汝等意云何？",
        "from": "T11n0320_004:0930a01_9",
        "context_with_next_sentence": true
    },
    {
        "source_sentence": "知是誰也？」",
        "from": "T11n0320_004:0930a01_10",
        "context_with_next_sentence": true
    },
    {
        "source_sentence": "時諸比丘默爾無對。",
        "from": "T11n0320_004:0930a02_0",
        "context_with_next_sentence": true
    },
    {
        "source_sentence": "當於是時，東方去此過殑伽沙世界，有國名月光莊嚴，是中有佛名光明聚，現在說法。",
        "from": "T11n0320_004:0930a02_1",
        "context_with_next_sentence": true
    },
    {
        "source_sentence": "彼佛會中有妙吉祥童子，遙聞此界所問因緣，知諸大眾無能答者。",
        "from": "T11n0320_004:0930a04_2",
        "context_with_next_sentence": true
    },
    {
        "source_sentence": "時彼童子即白佛言：「我今應往娑婆世界釋迦牟尼佛所，為彼時會，答其所問。」",
        "from": "T11n0320_004:0930a05_3",
        "context_with_next_sentence": true
    },
    {
        "source_sentence": "時光明聚如來謂童子曰：「隨意當往。」",
        "from": "T11n0320_004:0930a07_4",
        "context_with_next_sentence": true
    },
    {
        "source_sentence": "是時童子即從彼沒，以神通力，屈伸臂頃，至娑婆世界釋迦牟尼佛所，頭面禮足，住立一面。",
        "from": "T11n0320_004:0930a08_5",
        "context_with_next_sentence": true
    },
    {
        "source_sentence": "時佛世尊，語童子言：「以何因緣而來至此？」",
        "from": "T11n0320_004:0930a10_6",
        "context_with_next_sentence": true
    },
    {
        "source_sentence": "時妙吉祥童子合掌白言：「我為眾會，答前所問，自遠而來。",
        "from": "T11n0320_004:0930a11_7",
        "context_with_next_sentence": true
    },
    {
        "source_sentence": "彼往昔帝幢如來，豈異人乎？",
        "from": "T11n0320_004:0930a12_8",
        "context_with_next_sentence": true
    },
    {
        "source_sentence": "即今釋迦牟尼如來是也。",
        "from": "T11n0320_004:0930a13_9",
        "context_with_next_sentence": true
    },
    {
        "source_sentence": "所以者何？",
        "from": "T11n0320_004:0930a14_10",
        "context_with_next_sentence": true
    },
    {
        "source_sentence": "由佛世尊具足成就不可思議微妙功德，方便善巧，憐愍有情，皆令安住菩提之道。」",
        "from": "T11n0320_004:0930a14_11",
        "context_with_next_sentence": true
    },
    {
        "source_sentence": "時眾聞已，咸共讚言：「善哉！",
        "from": "T11n0320_004:0930a16_12",
        "context_with_next_sentence": true
    },
    {
        "source_sentence": "童子！",
        "from": "T11n0320_004:0930a16_13",
        "context_with_next_sentence": true
    },
    {
        "source_sentence": "善答斯問，決眾疑網。",
        "from": "T11n0320_004:0930a16_14",
        "context_with_next_sentence": true
    },
    {
        "source_sentence": "汝今所說，是為正說，是真實說，是最上說。」",
        "from": "T11n0320_004:0930a17_15",
        "context_with_next_sentence": true
    },
    {
        "source_sentence": "爾時童子為彼眾會，而說偈言：「聖主釋師子，　　具勇猛精進，　憐愍於世間，　　現不思議事。",
        "from": "T11n0320_004:0930a18_16",
        "context_with_next_sentence": true
    },
    {
        "source_sentence": "　彼牟尼世尊，　　過去已曾作，　八十俱胝佛，　　成熟諸有情，　常以大悲心，　　嚴淨佛國土，　淺識不能知，　　種種善方便。",
        "from": "T11n0320_004:0930a21_0",
        "context_with_next_sentence": true
    },
    {
        "source_sentence": "　不捨初發心，　　隨機而應現，　亦於未來世，　　復現無量身。",
        "from": "T11n0320_004:0930a25_0",
        "context_with_next_sentence": true
    },
    {
        "source_sentence": "　或現為釋梵，　　或示作魔王，　遍法界有情，　　莫能知少分。",
        "from": "T11n0320_004:0930a27_0",
        "context_with_next_sentence": true
    },
    {
        "source_sentence": "　或現王宮生，　　成道轉法輪，　乃至入涅盤，　　顯現佛功德。",
        "from": "T11n0320_004:0930a29_0",
        "context_with_next_sentence": true
    },
    {
        "source_sentence": "　或隨其種類，　　現作女人相，　不染世間法，　　如蓮性本淨。",
        "from": "T11n0320_004:0930b02_0",
        "context_with_next_sentence": true
    },
    {
        "source_sentence": "　或涕淚悲泣，　　或歌舞嬉戲，　或乘空往來，　　皆為作佛事。",
        "from": "T11n0320_004:0930b04_0",
        "context_with_next_sentence": true
    },
    {
        "source_sentence": "　怖者令安隱，　　慢者令柔順，　為利彼眾生，　　現種種調伏。",
        "from": "T11n0320_004:0930b06_0",
        "context_with_next_sentence": true
    },
    {
        "source_sentence": "　癡者令離癡，　　愚者示明智，　為利彼眾生，　　作權巧方便。",
        "from": "T11n0320_004:0930b08_0",
        "context_with_next_sentence": true
    },
    {
        "source_sentence": "　狂者得正念，　　跛者得安行，　為利彼眾生，　　現諸神變事。",
        "from": "T11n0320_004:0930b10_0",
        "context_with_next_sentence": true
    },
    {
        "source_sentence": "　是故我稽首，　　不思議精進，　普化諸有情，　　皆令入佛道。」",
        "from": "T11n0320_004:0930b12_0",
        "context_with_next_sentence": true
    },
    {
        "source_sentence": "父子合集經迦樓羅王授記品第六",
        "from": "T11n0320_004:0930b14_0",
        "context_with_next_sentence": true
    },
    {
        "source_sentence": "爾時會中，復有六萬八千迦樓羅王，見諸阿修羅王作供養已，復聞如來與彼授記，發隨喜心廣興供養，以神通力即時化作六萬八千殊妙樓閣，一一樓閣七寶所成，所謂金、銀、琉璃、硨磲、碼碯、珊瑚、玻瓈，皆有七重，第一層級黃金為柱，椽梠枅栱，白銀為之，眾寶裝鉸；第二層級，白銀為柱，椽梠枅栱，黃金為之，諸珍嚴飾；乃至第七珊瑚為柱，真珠等寶雜廁間飾。",
        "from": "T11n0320_004:0930b15_0",
        "context_with_next_sentence": true
    },
    {
        "source_sentence": "如是樓閣，一一皆有寶網羅上，或黃金網、白銀為網，乃至真珠以為其網。",
        "from": "T11n0320_004:0930b23_1",
        "context_with_next_sentence": true
    },
    {
        "source_sentence": "復懸無數眾妙寶鈴，微風發聲，聽者無厭。",
        "from": "T11n0320_004:0930b24_2",
        "context_with_next_sentence": true
    },
    {
        "source_sentence": "復現六萬八千寶蓋，諸珍間錯，光明顯照。",
        "from": "T11n0320_004:0930b25_3",
        "context_with_next_sentence": true
    },
    {
        "source_sentence": "復現六萬八千寶幢，眾色相間，珠珍嚴飾。",
        "from": "T11n0320_004:0930b26_4",
        "context_with_next_sentence": true
    },
    {
        "source_sentence": "復現六萬八千繒幡，五色綷錯，甚可愛樂。",
        "from": "T11n0320_004:0930b27_5",
        "context_with_next_sentence": true
    },
    {
        "source_sentence": "復現六萬八千寶幔，或黃金線，而用合成；或以銀線、吠琉璃線、真珠等線，巧妙嚴飾。",
        "from": "T11n0320_004:0930b28_6",
        "context_with_next_sentence": true
    },
    {
        "source_sentence": "時迦樓羅王，即以如上所現六萬八千七寶樓閣、眾寶網幔、寶幢幡蓋，奉上如來，於虛空中次第行列，徐行旋轉，繞佛三匝，如三十三天，愛囉嚩拏大龍象王繞天帝已，住立一面。",
        "from": "T11n0320_004:0930c01_7",
        "context_with_next_sentence": true
    },
    {
        "source_sentence": "爾時迦樓羅王，合掌向佛，以偈讚曰：「稽首歸依無上士，　　一切世間無與等，　能超生老病死因，　　解脫輪迴諸苦厄。",
        "from": "T11n0320_004:0930c05_8",
        "context_with_next_sentence": true
    },
    {
        "source_sentence": "　願我速成就佛身，　　具足妙相三十二，　八十種好遍莊嚴，　　如那羅延堅固力。",
        "from": "T11n0320_004:0930c09_0",
        "context_with_next_sentence": true
    },
    {
        "source_sentence": "　願我如佛真金色，　　圓光丈六常照明，　行住坐臥威儀中，　　攝化有情令出離。",
        "from": "T11n0320_004:0930c11_0",
        "context_with_next_sentence": true
    },
    {
        "source_sentence": "　願我堅持諸禁戒，　　住勝最上三摩地，　以方便智利群生，　　皆使得成菩提道。",
        "from": "T11n0320_004:0930c13_0",
        "context_with_next_sentence": true
    },
    {
        "source_sentence": "　願我此身永除斷，　　為他乘馭瞋恚心，　如佛具足大慈悲，　　獲得十八不共法。",
        "from": "T11n0320_004:0930c15_0",
        "context_with_next_sentence": true
    },
    {
        "source_sentence": "　了知諸法從緣起，　　如幼如夢如谷響，　悉同牟尼大導師，　　於人天中廣開示。」",
        "from": "T11n0320_004:0930c17_0",
        "context_with_next_sentence": true
    },
    {
        "source_sentence": "爾時世尊，知諸迦樓羅王深心了達，志固精進，現微笑相，放五色光。",
        "from": "T11n0320_004:0930c19_0",
        "context_with_next_sentence": true
    },
    {
        "source_sentence": "時馬勝比丘覩是事已，頭面作禮，合掌恭敬，以偈問曰：「歸依無上天人師，　　現此希有難思事，　放斯光明非無因，　　憐愍我等為演說。",
        "from": "T11n0320_004:0930c20_1",
        "context_with_next_sentence": true
    },
    {
        "source_sentence": "　迦樓羅王興供養，　　寶幔彌覆於空中，　世間昔未曾見聞，　　願兩足尊說斯義。",
        "from": "T11n0320_004:0930c24_0",
        "context_with_next_sentence": true
    },
    {
        "source_sentence": "　今此眾會諸人天，　　合掌欣悅懷希望，　願聞為彼迦樓王，　　演暢未來解脫果。",
        "from": "T11n0320_004:0930c26_0",
        "context_with_next_sentence": true
    },
    {
        "source_sentence": "　佛為最上天人尊，　　能赴群生之所欲，　唯願如來為宣說，　　令彼大眾除疑怖。",
        "from": "T11n0320_004:0930c28_0",
        "context_with_next_sentence": true
    },
    {
        "source_sentence": "　眾會若得離疑怖，　　則能發生歡喜心，　若聞如來授記言，　　當具奉行諸佛教。",
        "from": "T11n0320_004:0931a01_0",
        "context_with_next_sentence": true
    },
    {
        "source_sentence": "　唯冀大慈垂護念，　　除疑增長諸善根，　各各合掌願欲聞，　　迦樓羅王得佛道。」",
        "from": "T11n0320_004:0931a03_0",
        "context_with_next_sentence": true
    },
    {
        "source_sentence": "爾時世尊，為馬勝比丘說伽陀曰：「善哉馬勝善諮問，　　放光現笑之所因，　吾今當說應諦聽，　　令汝除疑生喜悅。",
        "from": "T11n0320_004:0931a05_0",
        "context_with_next_sentence": true
    },
    {
        "source_sentence": "　迦樓羅眾興福行，　　誓求無上大菩提，　當成無畏十力尊，　　獲斯勝報名為佛。",
        "from": "T11n0320_004:0931a08_0",
        "context_with_next_sentence": true
    },
    {
        "source_sentence": "　由彼淨心供養故，　　定招相好所莊嚴，　十八不共法難思，　　脫那羅延所乘馭。",
        "from": "T11n0320_004:0931a10_0",
        "context_with_next_sentence": true
    },
    {
        "source_sentence": "　由是堅持於淨戒，　　安住清淨三摩地，　修習勝慧六神通，　　嚴淨一切諸佛剎。",
        "from": "T11n0320_004:0931a12_0",
        "context_with_next_sentence": true
    },
    {
        "source_sentence": "　由彼淨心供養我，　　後身脫此傍生報，　畢竟不歷惡趣生，　　常受人天勝福樂。",
        "from": "T11n0320_004:0931a14_0",
        "context_with_next_sentence": true
    },
    {
        "source_sentence": "　過彼殑伽沙劫數，　　供養承事諸如來，　善能調伏諸根門，　　然後皆當得作佛。",
        "from": "T11n0320_004:0931a16_0",
        "context_with_next_sentence": true
    },
    {
        "source_sentence": "　同稱彌盧幢如來，　　十號具足剎嚴淨，　其劫名為自然生，　　其土無彼三惡趣。",
        "from": "T11n0320_004:0931a18_0",
        "context_with_next_sentence": true
    },
    {
        "source_sentence": "　其中所有諸眾生，　　容儀挺特無殘缺，　彼佛壽命極長遠，　　八萬四千俱胝歲。",
        "from": "T11n0320_004:0931a20_0",
        "context_with_next_sentence": true
    },
    {
        "source_sentence": "　如是次第得成佛，　　國土壽量悉同等，　各各化度諸眾生，　　八十那庾俱胝數。",
        "from": "T11n0320_004:0931a22_0",
        "context_with_next_sentence": true
    },
    {
        "source_sentence": "　皆令捨除憍慢習，　　盡袪纏蓋獲清涼，　安住無生解脫門，　　遠塵離垢心清淨。",
        "from": "T11n0320_004:0931a24_0",
        "context_with_next_sentence": true
    },
    {
        "source_sentence": "　以彼本有身金色，　　恃其大力生憍慢，　是故成佛為有情，　　先令斷除憍慢法。",
        "from": "T11n0320_004:0931a26_0",
        "context_with_next_sentence": true
    },
    {
        "source_sentence": "　彼等過去無數劫，　　曾為苦行大仙人，　其數六萬有八千，　　常樂修習神通事。",
        "from": "T11n0320_004:0931a28_0",
        "context_with_next_sentence": true
    },
    {
        "source_sentence": "　彼諸仙人得通已，　　謂已自在世希有，　雖持禁戒具威儀，　　安住山林生我慢。",
        "from": "T11n0320_004:0931b01_0",
        "context_with_next_sentence": true
    },
    {
        "source_sentence": "　由是墮於金翅中，　　緣昔神通有大力，　以持戒故見我身，　　忘失菩提因我慢。",
        "from": "T11n0320_004:0931b03_0",
        "context_with_next_sentence": true
    },
    {
        "source_sentence": "　我今與授成佛記，　　略說先因令覺了，　廣為利樂諸眾生，　　聞者咸共生歡喜。」",
        "from": "T11n0320_004:0931b05_0",
        "context_with_next_sentence": true
    },
    {
        "source_sentence": "父子合集經卷第四",
        "from": "T11n0320_004:0931b07_0",
        "context_with_next_sentence": false
    }
]