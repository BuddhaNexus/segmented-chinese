[
    {
        "source_sentence": "父子合集經卷第十四",
        "from": "T11n0320_014:0958a11_0",
        "context_with_next_sentence": true
    },
    {
        "source_sentence": "西天譯經三藏朝散大夫",
        "from": "T11n0320_014:0958a13_0",
        "context_with_next_sentence": true
    },
    {
        "source_sentence": "試鴻臚卿宣梵大師賜紫",
        "from": "T11n0320_014:0958a14_0",
        "context_with_next_sentence": true
    },
    {
        "source_sentence": "沙門臣日稱等奉　詔譯",
        "from": "T11n0320_014:0958a15_0",
        "context_with_next_sentence": true
    },
    {
        "source_sentence": "淨居天說偈讚佛品之二",
        "from": "T11n0320_014:0958a16_0",
        "context_with_next_sentence": true
    },
    {
        "source_sentence": "爾時善稱讚天子而說偈言：「佛超三有海，　　能化彼難化，　是故於世間，　　得稱無所畏。」",
        "from": "T11n0320_014:0958a17_0",
        "context_with_next_sentence": true
    },
    {
        "source_sentence": "爾時達真諦天子而說偈言：「成就一切智，　　滅除諸惑業，　令盡無遺餘，　　是名大寂靜。」",
        "from": "T11n0320_014:0958a20_0",
        "context_with_next_sentence": true
    },
    {
        "source_sentence": "爾時法幢天子而說偈言：「建高勝法幢，　　摧堅固我慢，　無量勇健力，　　示眾生正道。」",
        "from": "T11n0320_014:0958a23_0",
        "context_with_next_sentence": true
    },
    {
        "source_sentence": "爾時法海天子而說偈言：「牟尼說諸法，　　為大法寶藏，　開導彼群迷，　　令至安隱處。」",
        "from": "T11n0320_014:0958a26_0",
        "context_with_next_sentence": true
    },
    {
        "source_sentence": "爾時法衣天子而說偈言：「佛子住大法，　　其心無厭足，　安忍離諸怖，　　故能師子吼。」",
        "from": "T11n0320_014:0958a29_0",
        "context_with_next_sentence": true
    },
    {
        "source_sentence": "爾時求法義天子而說偈言：「佛子善了知，　　當勤求正法，　聞已如教行，　　速得菩提道。」",
        "from": "T11n0320_014:0958b03_0",
        "context_with_next_sentence": true
    },
    {
        "source_sentence": "爾時渴仰法天子而說偈言：「無量百千萬，　　俱胝有情眾，　希聞佛音聲，　　志固常精進。」",
        "from": "T11n0320_014:0958b06_0",
        "context_with_next_sentence": true
    },
    {
        "source_sentence": "爾時勇法天子而說偈言：「具廣大辯才，　　摧滅諸異論，　樂修殊勝行，　　得最上菩提。」",
        "from": "T11n0320_014:0958b09_0",
        "context_with_next_sentence": true
    },
    {
        "source_sentence": "爾時持法天子而說偈言：「佛說第一法，　　甚深極難了，　印勝義皆空，　　令得寂靜道。」",
        "from": "T11n0320_014:0958b12_0",
        "context_with_next_sentence": true
    },
    {
        "source_sentence": "爾時樂勇施天子而說偈言：「佛子善行施，　　捐捨己身命，　以是因緣故，　　得成最正覺。」",
        "from": "T11n0320_014:0958b15_0",
        "context_with_next_sentence": true
    },
    {
        "source_sentence": "爾時離染慧天子而說偈言：「堅固持淨戒，　　其心無所畏，　聞佛正法音，　　頂受無忘失。」",
        "from": "T11n0320_014:0958b18_0",
        "context_with_next_sentence": true
    },
    {
        "source_sentence": "爾時無異緣天子而說偈言：「聖主法中王，　　善巧說諸法，　不求二乘果，　　勤修無上道。」",
        "from": "T11n0320_014:0958b21_0",
        "context_with_next_sentence": true
    },
    {
        "source_sentence": "爾時近住天子而說偈言：「世雄二足尊，　　為眾生出現，　分別說三乘，　　究竟唯佛智。」",
        "from": "T11n0320_014:0958b24_0",
        "context_with_next_sentence": true
    },
    {
        "source_sentence": "爾時成就辯才天子而說偈言：「佛名遍十方，　　辯才無限礙，　咸以清淨心，　　於所說隨喜。」",
        "from": "T11n0320_014:0958b27_0",
        "context_with_next_sentence": true
    },
    {
        "source_sentence": "爾時各各成就辯才天子而說偈言：「若人無辯才，　　從佛所求願，　說法除諸怖，　　聞者不毀呰。」",
        "from": "T11n0320_014:0958c01_0",
        "context_with_next_sentence": true
    },
    {
        "source_sentence": "爾時常喜天子而說偈言：「佛子住忍力，　　為呵毀無恚，　志求大菩提，　　常喜無怯弱。」",
        "from": "T11n0320_014:0958c04_0",
        "context_with_next_sentence": true
    },
    {
        "source_sentence": "爾時離二乘天子而說偈言：「為如來長子，　　不樂下劣乘，　若聞佛音聲，　　唯趣無上道。」",
        "from": "T11n0320_014:0958c07_0",
        "context_with_next_sentence": true
    },
    {
        "source_sentence": "爾時無能勝天子而說偈言：「勇猛大精進，　　不怖諸煩惱，　捨緣覺聲聞，　　誓求無上慧。」",
        "from": "T11n0320_014:0958c10_0",
        "context_with_next_sentence": true
    },
    {
        "source_sentence": "爾時相續善法天子而說偈言：「樂修淨分法，　　而無有間斷，　牟尼大導師，　　知彼所依處。」",
        "from": "T11n0320_014:0958c13_0",
        "context_with_next_sentence": true
    },
    {
        "source_sentence": "爾時善說法天子而說偈言：「攝受彼正法，　　如來所印可，　住堅固精進，　　如滿月無減。」",
        "from": "T11n0320_014:0958c16_0",
        "context_with_next_sentence": true
    },
    {
        "source_sentence": "爾時善法性天子而說偈言：「法自性潔白，　　為客塵所覆，　皆由染污心，　　如來能現證。」",
        "from": "T11n0320_014:0958c19_0",
        "context_with_next_sentence": true
    },
    {
        "source_sentence": "爾時達正理天子而說偈言：「法性本無染，　　黑白不共住，　此正理相應，　　如來之所說。」",
        "from": "T11n0320_014:0958c22_0",
        "context_with_next_sentence": true
    },
    {
        "source_sentence": "爾時分別善惡天子而說偈言：「一切不善法，　　善力能摧滅，　若惡法增多，　　違損於白業。」",
        "from": "T11n0320_014:0958c25_0",
        "context_with_next_sentence": true
    },
    {
        "source_sentence": "爾時入正解天子而說偈言：「由彼染污行，　　白法不增長，　定為損害緣，　　此如來所說。」",
        "from": "T11n0320_014:0958c28_0",
        "context_with_next_sentence": true
    },
    {
        "source_sentence": "爾時求解脫天子而說偈言：「染污力強盛，　　心不希解脫，　隱覆一切智，　　於此善決擇。」",
        "from": "T11n0320_014:0959a02_0",
        "context_with_next_sentence": true
    },
    {
        "source_sentence": "爾時明心天子而說偈言：「心若脫諸欲，　　惡業不復生，　如來能證知，　　為眾生演說。」",
        "from": "T11n0320_014:0959a05_0",
        "context_with_next_sentence": true
    },
    {
        "source_sentence": "爾時見煩惱天子而說偈言：「若不了正法，　　不知染污行，　常違背佛言，　　去聖道彌遠。」",
        "from": "T11n0320_014:0959a08_0",
        "context_with_next_sentence": true
    },
    {
        "source_sentence": "爾時見罪行天子而說偈言：「若不造諸惡，　　善業則增益，　是故彼智人，　　樂解脫安樂。」",
        "from": "T11n0320_014:0959a11_0",
        "context_with_next_sentence": true
    },
    {
        "source_sentence": "爾時信力天子而說偈言：「離貪恚癡行，　　則能越惡道，　如來出世間，　　常如是教誨。」",
        "from": "T11n0320_014:0959a14_0",
        "context_with_next_sentence": true
    },
    {
        "source_sentence": "爾時知善惡天子而說偈言：「若於染淨法，　　心不能分別，　佛說如是人，　　為極愚癡者。」",
        "from": "T11n0320_014:0959a17_0",
        "context_with_next_sentence": true
    },
    {
        "source_sentence": "爾時解脫行天子而說偈言：「隨順佛教誨，　　棄捨諸不善，　是人於聖道，　　決定得成就。」",
        "from": "T11n0320_014:0959a20_0",
        "context_with_next_sentence": true
    },
    {
        "source_sentence": "爾時解脫現前天子而說偈言：「若棄諸惡法，　　白業則現前，　精勤無退修，　　弊魔不得便。」",
        "from": "T11n0320_014:0959a23_0",
        "context_with_next_sentence": true
    },
    {
        "source_sentence": "爾時順正理天子而說偈言：「諸佛所說法，　　利樂於群生，　令遠離非處，　　不隨彼勸請。」",
        "from": "T11n0320_014:0959a26_0",
        "context_with_next_sentence": true
    },
    {
        "source_sentence": "爾時吉祥無畏天子而說偈言：「不淨觀治貪，　　為相應正行，　彼貪既除已，　　當令障轉遠。」",
        "from": "T11n0320_014:0959a29_0",
        "context_with_next_sentence": true
    },
    {
        "source_sentence": "爾時進趣勝慧天子而說偈言：「慈心觀治瞋，　　彼瞋得解脫，　設復遇深怨，　　而不生少怖。」",
        "from": "T11n0320_014:0959b03_0",
        "context_with_next_sentence": true
    },
    {
        "source_sentence": "爾時淨眼天子而說偈言：「淨慧斷癡惑，　　是所對治法，　彼癡已遣除，　　不隨他教勅。」",
        "from": "T11n0320_014:0959b06_0",
        "context_with_next_sentence": true
    },
    {
        "source_sentence": "爾時破疑惑天子而說偈言：「住正念思惟，　　能離諸疑惑，　設遇邪師友，　　依法善調伏。」",
        "from": "T11n0320_014:0959b09_0",
        "context_with_next_sentence": true
    },
    {
        "source_sentence": "爾時達無相天子而說偈言：「如來說空法，　　依空善安住，　既達於正理，　　此不由他悟。」",
        "from": "T11n0320_014:0959b12_0",
        "context_with_next_sentence": true
    },
    {
        "source_sentence": "爾時除我慢天子而說偈言：「了自他我慢，　　高舉何所得，　與正行相應，　　皆悉令除斷。」",
        "from": "T11n0320_014:0959b15_0",
        "context_with_next_sentence": true
    },
    {
        "source_sentence": "爾時寂意天子而說偈言：「永斷諸疑惑，　　深心常寂靜，　煩惱不復生，　　安隱而得度。」",
        "from": "T11n0320_014:0959b18_0",
        "context_with_next_sentence": true
    },
    {
        "source_sentence": "爾時觀照天子而說偈言：「了知道非道，　　依淨而離染，　隨順諸佛言，　　除怖得解脫。」",
        "from": "T11n0320_014:0959b21_0",
        "context_with_next_sentence": true
    },
    {
        "source_sentence": "爾時了世俗天子而說偈言：「世俗唯假名，　　能起對治道；　當知彼世尊，　　亦假名施設。」",
        "from": "T11n0320_014:0959b24_0",
        "context_with_next_sentence": true
    },
    {
        "source_sentence": "爾時身威儀天子而說偈言：「以智為前導，　　身業隨法行，　利樂諸有情，　　得成一切智。」",
        "from": "T11n0320_014:0959b27_0",
        "context_with_next_sentence": true
    },
    {
        "source_sentence": "爾時淨身業天子而說偈言：「佛身業清淨，　　所作無錯謬，　憐愍諸眾生，　　我今歸命禮。」",
        "from": "T11n0320_014:0959c01_0",
        "context_with_next_sentence": true
    },
    {
        "source_sentence": "爾時身業決定天子而說偈言：「身業善決擇，　　方便利群品，　信禮調御師，　　為世照明者。」",
        "from": "T11n0320_014:0959c04_0",
        "context_with_next_sentence": true
    },
    {
        "source_sentence": "爾時善觀身天子而說偈言：「善觀察身業，　　具清淨相好，　為無上丈夫，　　能與一切樂。」",
        "from": "T11n0320_014:0959c07_0",
        "context_with_next_sentence": true
    },
    {
        "source_sentence": "爾時成就語業天子而說偈言：「遠離彼惡言，　　具美妙功德，　住正念思惟，　　是如來所說。」",
        "from": "T11n0320_014:0959c10_0",
        "context_with_next_sentence": true
    },
    {
        "source_sentence": "爾時應辯天子而說偈言：「如來梵音聲，　　世間咸尊重，　善察彼時機，　　非義利不說。」",
        "from": "T11n0320_014:0959c13_0",
        "context_with_next_sentence": true
    },
    {
        "source_sentence": "爾時成就義利天子而說偈言：「遠離不饒益，　　與相應安樂，　不壞於果報，　　是先佛所說。」",
        "from": "T11n0320_014:0959c16_0",
        "context_with_next_sentence": true
    },
    {
        "source_sentence": "爾時不相違天子而說偈言：「未嘗邪活命，　　求利而妄語，　故佛大名聞，　　世所不能壞。」",
        "from": "T11n0320_014:0959c19_0",
        "context_with_next_sentence": true
    },
    {
        "source_sentence": "爾時實語天子而說偈言：「佛出於世間，　　所說皆真實，　是故諸天人，　　咸樂聞妙法。」",
        "from": "T11n0320_014:0959c22_0",
        "context_with_next_sentence": true
    },
    {
        "source_sentence": "爾時了實際天子而說偈言：「佛以實語故，　　得成最正覺，　了緣生諸法，　　名正遍知者。」",
        "from": "T11n0320_014:0959c25_0",
        "context_with_next_sentence": true
    },
    {
        "source_sentence": "爾時超緣生天子而說偈言：「若有為諸法，　　及諸法實性，　牟尼法中王，　　如理悉知見。」",
        "from": "T11n0320_014:0959c28_0",
        "context_with_next_sentence": true
    },
    {
        "source_sentence": "爾時決定行天子而說偈言：「於自他所作，　　身語意業行，　佛以清淨智，　　悉能分別說。」",
        "from": "T11n0320_014:0960a02_0",
        "context_with_next_sentence": true
    },
    {
        "source_sentence": "爾時定意天子而說偈言：「佛以清淨意，　　六返觀眾生，　歸命救世尊，　　大悲無與等。」",
        "from": "T11n0320_014:0960a05_0",
        "context_with_next_sentence": true
    },
    {
        "source_sentence": "爾時善伺察天子而說偈言：「如來有所作，　　威儀無缺減，　悲智常相應，　　愍念於三有。」",
        "from": "T11n0320_014:0960a08_0",
        "context_with_next_sentence": true
    },
    {
        "source_sentence": "爾時覺意天子而說偈言：「佛心所緣處，　　身語悉調柔，　於諸大眾中，　　未嘗有錯謬。」",
        "from": "T11n0320_014:0960a11_0",
        "context_with_next_sentence": true
    },
    {
        "source_sentence": "爾時明了意天子而說偈言：「佛以意為地，　　大悲觀眾生，　知法自性空，　　方便令開悟。」",
        "from": "T11n0320_014:0960a14_0",
        "context_with_next_sentence": true
    },
    {
        "source_sentence": "爾時過去善巧天子而說偈言：「若人於往昔，　　所修諸行業，　施戒忍進禪，　　如來悉明了。」",
        "from": "T11n0320_014:0960a17_0",
        "context_with_next_sentence": true
    },
    {
        "source_sentence": "爾時觀察過去天子而說偈言：「宿植諸德本，　　承事多億佛，　今滿彼昔心，　　獲得菩提果。」",
        "from": "T11n0320_014:0960a20_0",
        "context_with_next_sentence": true
    },
    {
        "source_sentence": "爾時具足相應行天子而說偈言：「佛於無量劫，　　隨處修勝行，　正念常相應，　　不捨菩提故。」",
        "from": "T11n0320_014:0960a23_0",
        "context_with_next_sentence": true
    },
    {
        "source_sentence": "爾時觀察先行天子而說偈言：「親近諸如來，　　修習善諮問，　樂住三摩地，　　出生種種法。」",
        "from": "T11n0320_014:0960a26_0",
        "context_with_next_sentence": true
    },
    {
        "source_sentence": "爾時本行相應天子而說偈言：「過去諸佛所，　　請問如教行，　於三摩地門，　　觀察無疲倦。」",
        "from": "T11n0320_014:0960a29_0",
        "context_with_next_sentence": true
    },
    {
        "source_sentence": "爾時知宿住天子而說偈言：「生死多過失，　　應作不應作，　如來了知已，　　為說解脫法。」",
        "from": "T11n0320_014:0960b03_0",
        "context_with_next_sentence": true
    },
    {
        "source_sentence": "爾時觀先業行天子而說偈言：「昔同造諸惡，　　染污業相似，　或迭相食噉，　　或與之遊戲。」",
        "from": "T11n0320_014:0960b06_0",
        "context_with_next_sentence": true
    },
    {
        "source_sentence": "爾時了前際天子而說偈言：「如來出世間，　　以禪定智力，　能知過去世，　　諸趣無有礙。」",
        "from": "T11n0320_014:0960b09_0",
        "context_with_next_sentence": true
    },
    {
        "source_sentence": "爾時知後際天子而說偈言：「佛知未來世，　　智慧無障礙，　此歿及彼生，　　業報亦復爾。」",
        "from": "T11n0320_014:0960b12_0",
        "context_with_next_sentence": true
    },
    {
        "source_sentence": "爾時知後際境界天子而說偈言：「如來知後際，　　智力無限礙，　眾生所行行，　　隨業受其報。」",
        "from": "T11n0320_014:0960b15_0",
        "context_with_next_sentence": true
    },
    {
        "source_sentence": "爾時離輪迴天子而說偈言：「如來大勇猛，　　成就無上慧，　於三有不著，　　住最勝境界。」",
        "from": "T11n0320_014:0960b18_0",
        "context_with_next_sentence": true
    },
    {
        "source_sentence": "爾時了世俗天子而說偈言：「眾生所歸趣，　　起種種憶想，　但唯假名字，　　此如來所說。」",
        "from": "T11n0320_014:0960b21_0",
        "context_with_next_sentence": true
    },
    {
        "source_sentence": "爾時觀現在天子而說偈言：「現在勇猛尊，　　智力無能壞，　河沙諸佛土，　　分別無限礙。」",
        "from": "T11n0320_014:0960b24_0",
        "context_with_next_sentence": true
    },
    {
        "source_sentence": "爾時住無畏天子而說偈言：「聖主法中王，　　照三世平等，　諸法無自性，　　愚夫不能了。」",
        "from": "T11n0320_014:0960b27_0",
        "context_with_next_sentence": true
    },
    {
        "source_sentence": "爾時智無著天子而說偈言：「如來善調伏，　　三世無所住，　以法離自性，　　一切無所得。」",
        "from": "T11n0320_014:0960c01_0",
        "context_with_next_sentence": true
    },
    {
        "source_sentence": "爾時明三世慧天子而說偈言：「了過未無體，　　蘊起倏歸滅，　如是輪迴相，　　牟尼之所說。」",
        "from": "T11n0320_014:0960c04_0",
        "context_with_next_sentence": true
    },
    {
        "source_sentence": "爾時意無著天子而說偈言：「諸法皆幻化，　　如陽焰谷響，　有情及世間，　　自性非真實。」",
        "from": "T11n0320_014:0960c07_0",
        "context_with_next_sentence": true
    },
    {
        "source_sentence": "爾時喜三世天子而說偈言：「如來慧無等，　　能了知三世，　諸根自性空，　　一切皆如幻。」",
        "from": "T11n0320_014:0960c10_0",
        "context_with_next_sentence": true
    },
    {
        "source_sentence": "爾時樂欲行天子而說偈言：「如來於中夜，　　示現成正覺，　發勤勇樂欲，　　未曾有退減。」",
        "from": "T11n0320_014:0960c13_0",
        "context_with_next_sentence": true
    },
    {
        "source_sentence": "爾時發起樂欲天子而說偈言：「佛為世光明，　　精進無損減，　由彼大勇猛，　　超出成正覺。」",
        "from": "T11n0320_014:0960c16_0",
        "context_with_next_sentence": true
    },
    {
        "source_sentence": "爾時超欲想天子而說偈言：「佛出於世間，　　極勇猛精進，　能超欲淤泥，　　如蓮不著水。」",
        "from": "T11n0320_014:0960c19_0",
        "context_with_next_sentence": true
    },
    {
        "source_sentence": "爾時樂欲解脫天子而說偈言：「如來出興世，　　說法界平等，　唯一無二相，　　故我稱讚禮。」",
        "from": "T11n0320_014:0960c22_0",
        "context_with_next_sentence": true
    },
    {
        "source_sentence": "爾時發起精進天子而說偈言：「如來大威德，　　能警覺群品，　勤修不懈怠，　　天魔不能壞。」",
        "from": "T11n0320_014:0960c25_0",
        "context_with_next_sentence": true
    },
    {
        "source_sentence": "爾時具正念天子而說偈言：「佛於一切處，　　常起彼正念，　是故成道已，　　獲得念無減。」",
        "from": "T11n0320_014:0960c28_0",
        "context_with_next_sentence": true
    },
    {
        "source_sentence": "爾時住等引天子而說偈言：「如來常在定，　　知眾生性欲，　隨彼所修行，　　而為說諸法。」",
        "from": "T11n0320_014:0961a02_0",
        "context_with_next_sentence": true
    },
    {
        "source_sentence": "爾時尊重正智天子而說偈言：「世尊大智海，　　邊際無限量，　設經百千劫，　　說之不能盡。」",
        "from": "T11n0320_014:0961a05_0",
        "context_with_next_sentence": true
    },
    {
        "source_sentence": "爾時樂解脫天子而說偈言：「無能勝丈夫，　　樂最上解脫，　由證解脫故，　　於三有不著。」",
        "from": "T11n0320_014:0961a08_0",
        "context_with_next_sentence": true
    },
    {
        "source_sentence": "爾時相應解脫天子而說偈言：「牟尼大聖主，　　具解脫知見，　度無盡眾生，　　真智無有減。」",
        "from": "T11n0320_014:0961a11_0",
        "context_with_next_sentence": true
    },
    {
        "source_sentence": "爾時觀往行天子而說偈言：「昔於然燈佛，　　達勝義法行，　勤修不退轉，　　證得大菩提。」",
        "from": "T11n0320_014:0961a14_0",
        "context_with_next_sentence": true
    },
    {
        "source_sentence": "爾時甚深行天子而說偈言：「佛久離諸惡，　　非如餘有情，　知法自性空，　　於三際無礙。」",
        "from": "T11n0320_014:0961a17_0",
        "context_with_next_sentence": true
    },
    {
        "source_sentence": "爾時廣慧天子而說偈言：「佛於一切智，　　心不生疑惑，　正念常現前，　　如持油滿鉢。」",
        "from": "T11n0320_014:0961a20_0",
        "context_with_next_sentence": true
    },
    {
        "source_sentence": "爾時無散亂天子而說偈言：「佛心常湛然，　　未曾有散亂，　法性本無染，　　眾生不能解。」",
        "from": "T11n0320_014:0961a23_0",
        "context_with_next_sentence": true
    },
    {
        "source_sentence": "爾時安住智天子而說偈言：「如來不共法，　　甚深叵思議，　於一切眾生，　　未曾不擇捨。」",
        "from": "T11n0320_014:0961a26_0",
        "context_with_next_sentence": true
    },
    {
        "source_sentence": "爾時超諸有天子而說偈言：「佛為天中仙，　　三界無倫比，　了達一切法，　　勝智無過上。」",
        "from": "T11n0320_014:0961a29_0",
        "context_with_next_sentence": true
    },
    {
        "source_sentence": "爾時堅固不退天子而說偈言：「堅勇最勝尊，　　於法無所畏，　覺悟諸有情，　　其心悉平等。」",
        "from": "T11n0320_014:0961b03_0",
        "context_with_next_sentence": true
    },
    {
        "source_sentence": "父子合集經卷第十四",
        "from": "T11n0320_014:0961b06_0",
        "context_with_next_sentence": false
    }
]