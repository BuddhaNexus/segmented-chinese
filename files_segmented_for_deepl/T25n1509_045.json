[
    {
        "source_sentence": "大智度論釋摩訶薩品第十三(卷四",
        "from": "T25n1509_045:0382b08_0",
        "context_with_next_sentence": true
    },
    {
        "source_sentence": "十五)",
        "from": "T25n1509_045:0382b09_0",
        "context_with_next_sentence": true
    },
    {
        "source_sentence": "龍樹菩薩造",
        "from": "T25n1509_045:0382b11_0",
        "context_with_next_sentence": true
    },
    {
        "source_sentence": "後秦龜茲國三藏鳩摩羅什譯",
        "from": "T25n1509_045:0382b12_0",
        "context_with_next_sentence": true
    },
    {
        "source_sentence": "【經】爾時，須菩提白佛言：「世尊！",
        "from": "T25n1509_045:0382b13_0",
        "context_with_next_sentence": true
    },
    {
        "source_sentence": "何以故名為摩訶薩？」",
        "from": "T25n1509_045:0382b13_1",
        "context_with_next_sentence": true
    },
    {
        "source_sentence": "佛告須菩提：「是菩薩於畢定眾中為上首，是故名為摩訶薩。」",
        "from": "T25n1509_045:0382b14_2",
        "context_with_next_sentence": true
    },
    {
        "source_sentence": "須菩提白佛言：「世尊！",
        "from": "T25n1509_045:0382b15_3",
        "context_with_next_sentence": true
    },
    {
        "source_sentence": "何等為畢定眾，是菩薩摩訶薩而為上首？」",
        "from": "T25n1509_045:0382b16_0",
        "context_with_next_sentence": true
    },
    {
        "source_sentence": "佛告須菩提：「畢定眾者，性地人、八人、須陀洹、斯陀含、阿那含、阿羅漢、辟支佛，初發心菩薩，乃至阿鞞跋致地菩薩。",
        "from": "T25n1509_045:0382b16_1",
        "context_with_next_sentence": true
    },
    {
        "source_sentence": "須菩提！",
        "from": "T25n1509_045:0382b19_2",
        "context_with_next_sentence": true
    },
    {
        "source_sentence": "是為畢定眾，菩薩為上首。",
        "from": "T25n1509_045:0382b19_3",
        "context_with_next_sentence": true
    },
    {
        "source_sentence": "菩薩摩訶薩於是中生大心不可壞如金剛，當為畢定眾作上首。」",
        "from": "T25n1509_045:0382b20_4",
        "context_with_next_sentence": true
    },
    {
        "source_sentence": "須菩提白佛言：「世尊！",
        "from": "T25n1509_045:0382b21_5",
        "context_with_next_sentence": true
    },
    {
        "source_sentence": "何等是菩薩摩訶薩生大心不可壞如金剛？」",
        "from": "T25n1509_045:0382b22_6",
        "context_with_next_sentence": true
    },
    {
        "source_sentence": "佛告須菩提：「菩薩摩訶薩應生如是心：我當於無量生死中大誓莊嚴；我應當捨一切所有；我應當等心於一切眾生；我應當以三乘度脫一切眾生，令入無餘涅槃；我度一切眾生已，無有乃至一人入涅槃者；我應當解一切諸法不生相；我應當純以薩婆若心行六波羅蜜；我應當學智慧，了達一切法；我應當了達諸法一相智門；我應當了達乃至無量相智門。",
        "from": "T25n1509_045:0382b23_7",
        "context_with_next_sentence": true
    },
    {
        "source_sentence": "須菩提！",
        "from": "T25n1509_045:0382c02_8",
        "context_with_next_sentence": true
    },
    {
        "source_sentence": "是名菩薩摩訶薩生大心不可壞如金剛。",
        "from": "T25n1509_045:0382c02_9",
        "context_with_next_sentence": true
    },
    {
        "source_sentence": "是菩薩摩訶薩住是心中，於諸畢定眾中而為上首，是法用無所得故。",
        "from": "T25n1509_045:0382c03_10",
        "context_with_next_sentence": true
    },
    {
        "source_sentence": "須菩提！",
        "from": "T25n1509_045:0382c05_11",
        "context_with_next_sentence": true
    },
    {
        "source_sentence": "菩薩摩訶薩應生如是心：我當代十方一切眾生，若地獄眾生、若畜生眾生、若餓鬼眾生，受諸苦痛；為一一眾生無量百千億劫代受地獄中苦，乃至是眾生入無餘涅槃。",
        "from": "T25n1509_045:0382c05_12",
        "context_with_next_sentence": true
    },
    {
        "source_sentence": "以是法故，為是眾生受諸勤苦；是眾生入無餘涅槃已，然後自種善根，無量百千萬億阿僧祇劫，當得阿耨多羅三藐三菩提。",
        "from": "T25n1509_045:0382c09_13",
        "context_with_next_sentence": true
    },
    {
        "source_sentence": "須菩提！",
        "from": "T25n1509_045:0382c12_14",
        "context_with_next_sentence": true
    },
    {
        "source_sentence": "是為菩薩摩訶薩大心不可壞如金剛。",
        "from": "T25n1509_045:0382c12_15",
        "context_with_next_sentence": true
    },
    {
        "source_sentence": "住是心中，為畢定眾作上首。",
        "from": "T25n1509_045:0382c13_16",
        "context_with_next_sentence": true
    },
    {
        "source_sentence": "「復次，須菩提！",
        "from": "T25n1509_045:0382c13_17",
        "context_with_next_sentence": true
    },
    {
        "source_sentence": "菩薩摩訶薩生大快心，住是大快心中，為畢定眾作上首。」",
        "from": "T25n1509_045:0382c14_18",
        "context_with_next_sentence": true
    },
    {
        "source_sentence": "須菩提白佛言：「世尊！",
        "from": "T25n1509_045:0382c15_19",
        "context_with_next_sentence": true
    },
    {
        "source_sentence": "何等是菩薩摩訶薩大快心？」",
        "from": "T25n1509_045:0382c16_20",
        "context_with_next_sentence": true
    },
    {
        "source_sentence": "佛言：「菩薩摩訶薩從初發意乃至阿耨多羅三藐三菩提，不生染心、瞋恚心、愚癡心，不生惱心，不生聲聞、辟支佛心，是名菩薩摩訶薩大快心。",
        "from": "T25n1509_045:0382c16_21",
        "context_with_next_sentence": true
    },
    {
        "source_sentence": "住是心中，為畢定眾作上首，亦不念有是心。",
        "from": "T25n1509_045:0382c19_22",
        "context_with_next_sentence": true
    },
    {
        "source_sentence": "「復次，須菩提！",
        "from": "T25n1509_045:0382c20_23",
        "context_with_next_sentence": true
    },
    {
        "source_sentence": "菩薩摩訶薩應生不動心！」",
        "from": "T25n1509_045:0382c21_24",
        "context_with_next_sentence": true
    },
    {
        "source_sentence": "須菩提白佛言：「云何名不動心？」",
        "from": "T25n1509_045:0382c21_25",
        "context_with_next_sentence": true
    },
    {
        "source_sentence": "佛言：「常念一切種智心，亦不念有是心，是名菩薩摩訶薩不動心。",
        "from": "T25n1509_045:0382c22_26",
        "context_with_next_sentence": true
    },
    {
        "source_sentence": "「復次，須菩提！",
        "from": "T25n1509_045:0382c24_27",
        "context_with_next_sentence": true
    },
    {
        "source_sentence": "菩薩摩訶薩於一切眾生中，應生利益安樂心。",
        "from": "T25n1509_045:0382c24_28",
        "context_with_next_sentence": true
    },
    {
        "source_sentence": "云何名利益安樂心？",
        "from": "T25n1509_045:0382c25_29",
        "context_with_next_sentence": true
    },
    {
        "source_sentence": "救濟一切眾生，不捨一切眾生，是事亦不念有是心，是名菩薩摩訶薩於一切眾生中生利益安樂心。",
        "from": "T25n1509_045:0382c25_30",
        "context_with_next_sentence": true
    },
    {
        "source_sentence": "如是，須菩提！",
        "from": "T25n1509_045:0383a03_31",
        "context_with_next_sentence": true
    },
    {
        "source_sentence": "是菩薩摩訶薩行般若波羅蜜，於畢定眾中最為上首！",
        "from": "T25n1509_045:0383a03_32",
        "context_with_next_sentence": true
    },
    {
        "source_sentence": "「復次，須菩提！",
        "from": "T25n1509_045:0383a04_33",
        "context_with_next_sentence": true
    },
    {
        "source_sentence": "菩薩摩訶薩應當行欲法、喜法、樂法心。",
        "from": "T25n1509_045:0383a05_34",
        "context_with_next_sentence": true
    },
    {
        "source_sentence": "何等是法？",
        "from": "T25n1509_045:0383a05_35",
        "context_with_next_sentence": true
    },
    {
        "source_sentence": "所謂不破諸法實相，是名為法。",
        "from": "T25n1509_045:0383a06_36",
        "context_with_next_sentence": true
    },
    {
        "source_sentence": "何等名欲法、喜法？",
        "from": "T25n1509_045:0383a06_37",
        "context_with_next_sentence": true
    },
    {
        "source_sentence": "信法、忍法、受法，是名欲法、喜法。",
        "from": "T25n1509_045:0383a07_38",
        "context_with_next_sentence": true
    },
    {
        "source_sentence": "何等名樂法？",
        "from": "T25n1509_045:0383a08_39",
        "context_with_next_sentence": true
    },
    {
        "source_sentence": "常修行是法，是名樂法。",
        "from": "T25n1509_045:0383a08_40",
        "context_with_next_sentence": true
    },
    {
        "source_sentence": "如是，須菩提！",
        "from": "T25n1509_045:0383a09_0",
        "context_with_next_sentence": true
    },
    {
        "source_sentence": "菩薩摩訶薩行般若波羅蜜，於畢定眾中能為上首，是法用無所得故。",
        "from": "T25n1509_045:0383a09_1",
        "context_with_next_sentence": true
    },
    {
        "source_sentence": "「復次，須菩提！",
        "from": "T25n1509_045:0383a10_2",
        "context_with_next_sentence": true
    },
    {
        "source_sentence": "菩薩摩訶薩行般若波羅蜜時，住內空乃至無法有法空，能為畢定眾作上首，是法用無所得故。",
        "from": "T25n1509_045:0383a11_3",
        "context_with_next_sentence": true
    },
    {
        "source_sentence": "「復次，須菩提！",
        "from": "T25n1509_045:0383a13_4",
        "context_with_next_sentence": true
    },
    {
        "source_sentence": "菩薩摩訶薩行般若波羅蜜時，住四念處中乃至住十八不共法中，能為畢定眾作上首，是法用無所得故。",
        "from": "T25n1509_045:0383a13_5",
        "context_with_next_sentence": true
    },
    {
        "source_sentence": "「復次，須菩提！",
        "from": "T25n1509_045:0383a16_6",
        "context_with_next_sentence": true
    },
    {
        "source_sentence": "菩薩摩訶薩行般若波羅蜜時，住如金剛三昧乃至離著虛空不染三昧中住，於畢定眾作上首，是法用無所得故。",
        "from": "T25n1509_045:0383a16_7",
        "context_with_next_sentence": true
    },
    {
        "source_sentence": "「如是，須菩提！",
        "from": "T25n1509_045:0383a19_0",
        "context_with_next_sentence": true
    },
    {
        "source_sentence": "菩薩摩訶薩住是諸法中，能為畢定眾作上首。",
        "from": "T25n1509_045:0383a19_1",
        "context_with_next_sentence": true
    },
    {
        "source_sentence": "以是因緣故，名為摩訶薩。」",
        "from": "T25n1509_045:0383a20_2",
        "context_with_next_sentence": true
    },
    {
        "source_sentence": "【論】釋曰：須菩提已從佛聞「菩薩」義，今問「摩訶薩」義。",
        "from": "T25n1509_045:0383a21_0",
        "context_with_next_sentence": true
    },
    {
        "source_sentence": "「摩訶」者，秦言大；「薩埵」，秦言心，或言眾生。",
        "from": "T25n1509_045:0383a22_1",
        "context_with_next_sentence": true
    },
    {
        "source_sentence": "是眾生於世間諸眾生中第一最上，故名為大。",
        "from": "T25n1509_045:0383a23_2",
        "context_with_next_sentence": true
    },
    {
        "source_sentence": "又以大心知一切法，欲度一切眾生，是名為大。",
        "from": "T25n1509_045:0383a24_3",
        "context_with_next_sentence": true
    },
    {
        "source_sentence": "復次，菩薩故名摩訶薩，摩訶薩故名菩薩，以發心為無上道故。",
        "from": "T25n1509_045:0383a25_4",
        "context_with_next_sentence": true
    },
    {
        "source_sentence": "復次，如〈讚菩薩摩訶薩義品〉中，此中應廣說。",
        "from": "T25n1509_045:0383a26_5",
        "context_with_next_sentence": true
    },
    {
        "source_sentence": "復次，佛此中自說摩訶薩義，眾生有三分：一者、正定，必入涅槃；二者、邪定，必入惡道；三者、不定。",
        "from": "T25n1509_045:0383a27_6",
        "context_with_next_sentence": true
    },
    {
        "source_sentence": "於正定眾生中當最大，故名摩訶薩。",
        "from": "T25n1509_045:0383b01_7",
        "context_with_next_sentence": true
    },
    {
        "source_sentence": "大眾者，除佛，餘一切賢聖。",
        "from": "T25n1509_045:0383b01_8",
        "context_with_next_sentence": true
    },
    {
        "source_sentence": "所謂「性地人」，是聖人性中生，故名為性。",
        "from": "T25n1509_045:0383b02_9",
        "context_with_next_sentence": true
    },
    {
        "source_sentence": "如小兒在貴家生，雖小未有所能，後必望成大事。",
        "from": "T25n1509_045:0383b03_10",
        "context_with_next_sentence": true
    },
    {
        "source_sentence": "是地從煖法乃至世間第一法。",
        "from": "T25n1509_045:0383b04_11",
        "context_with_next_sentence": true
    },
    {
        "source_sentence": "「八人」，名見諦道，十五心中行。",
        "from": "T25n1509_045:0383b05_12",
        "context_with_next_sentence": true
    },
    {
        "source_sentence": "問曰：是十五心中，何以名為「八人」？",
        "from": "T25n1509_045:0383b06_0",
        "context_with_next_sentence": true
    },
    {
        "source_sentence": "答曰：思惟道中用智多，見諦道中多用見忍，智隨於忍。",
        "from": "T25n1509_045:0383b06_1",
        "context_with_next_sentence": true
    },
    {
        "source_sentence": "所以者何？",
        "from": "T25n1509_045:0383b08_2",
        "context_with_next_sentence": true
    },
    {
        "source_sentence": "忍功大故。",
        "from": "T25n1509_045:0383b08_3",
        "context_with_next_sentence": true
    },
    {
        "source_sentence": "復次，忍、智二事：能斷、能證；八忍中住，故名為「八人」。",
        "from": "T25n1509_045:0383b08_4",
        "context_with_next_sentence": true
    },
    {
        "source_sentence": "「須陀洹、斯陀含、阿那含、阿羅漢、辟支佛」義，如先說。",
        "from": "T25n1509_045:0383b09_5",
        "context_with_next_sentence": true
    },
    {
        "source_sentence": "「初發意菩薩」者，有人言：初發意者，得無生法忍，隨阿耨多羅三藐三菩提相發心，是名初發意，名真發心。",
        "from": "T25n1509_045:0383b10_6",
        "context_with_next_sentence": true
    },
    {
        "source_sentence": "了了知諸法實相及知心相，破諸煩惱故；隨阿耨多羅三藐三菩提心，不破故、不顛倒故，此心名為初發心。",
        "from": "T25n1509_045:0383b13_7",
        "context_with_next_sentence": true
    },
    {
        "source_sentence": "有人言：諸凡夫人雖住諸結使，聞佛功德，發大悲心，憐愍眾生，我當作佛。",
        "from": "T25n1509_045:0383b15_8",
        "context_with_next_sentence": true
    },
    {
        "source_sentence": "此心雖在煩惱中，心尊貴故，天人所敬。",
        "from": "T25n1509_045:0383b17_9",
        "context_with_next_sentence": true
    },
    {
        "source_sentence": "如轉輪聖王太子初受胎時，勝於諸子，諸天鬼神皆共尊貴；菩薩心亦如是，雖在結使中，勝諸天、神通聖人。",
        "from": "T25n1509_045:0383b18_10",
        "context_with_next_sentence": true
    },
    {
        "source_sentence": "復次，菩薩初發心乃至未得阿耨多羅三藐三菩提，有授記、入法位、得無生法忍者，名「阿鞞跋致」。",
        "from": "T25n1509_045:0383b20_11",
        "context_with_next_sentence": true
    },
    {
        "source_sentence": "阿鞞跋致相，後當廣說。",
        "from": "T25n1509_045:0383b23_12",
        "context_with_next_sentence": true
    },
    {
        "source_sentence": "如是等大眾，當作上首，故名「摩訶薩」。",
        "from": "T25n1509_045:0383b23_13",
        "context_with_next_sentence": true
    },
    {
        "source_sentence": "是菩薩欲為一切聖人主故，發大心，受一切苦，心堅如金剛不動故。",
        "from": "T25n1509_045:0383b24_14",
        "context_with_next_sentence": true
    },
    {
        "source_sentence": "「金剛心」者，一切結使煩惱所不能動，譬如金剛山，不為風所傾搖。",
        "from": "T25n1509_045:0383b26_15",
        "context_with_next_sentence": true
    },
    {
        "source_sentence": "諸惡眾生、魔人來，不隨意行，不信受其語；瞋罵謗毀，打擊閉繫，斫刺割截，心不變異。",
        "from": "T25n1509_045:0383b27_16",
        "context_with_next_sentence": true
    },
    {
        "source_sentence": "有來乞索頭、目、髓、腦、手、足、皮、肉，盡能與之；求者意猶無厭足，更瞋恚罵詈，爾時心忍不動。",
        "from": "T25n1509_045:0383b29_17",
        "context_with_next_sentence": true
    },
    {
        "source_sentence": "譬如牢固金剛山，人來斸鑿毀壞，諸蟲來齧，無所虧損，是名「金剛心」。",
        "from": "T25n1509_045:0383c02_18",
        "context_with_next_sentence": true
    },
    {
        "source_sentence": "復次，佛自說「金剛心相」，所謂菩薩應作是念：我不應一月、一歲、一世、二世、乃至千萬劫世大誓莊嚴，我應無量無數無邊世生死中，利益度脫一切眾生。",
        "from": "T25n1509_045:0383c04_19",
        "context_with_next_sentence": true
    },
    {
        "source_sentence": "二者、我應捨一切內、外所有貴重之物。",
        "from": "T25n1509_045:0383c08_0",
        "context_with_next_sentence": true
    },
    {
        "source_sentence": "三者、一切眾生中等心無憎愛。",
        "from": "T25n1509_045:0383c08_1",
        "context_with_next_sentence": true
    },
    {
        "source_sentence": "四者、我當以三乘如應度脫一切眾生。",
        "from": "T25n1509_045:0383c09_2",
        "context_with_next_sentence": true
    },
    {
        "source_sentence": "五者、度如是眾生已，實無所度而無其功，此中心亦不悔、不沒。",
        "from": "T25n1509_045:0383c10_3",
        "context_with_next_sentence": true
    },
    {
        "source_sentence": "六者、我應知一切法不生不滅、不來不去、不垢不淨等諸相。",
        "from": "T25n1509_045:0383c12_4",
        "context_with_next_sentence": true
    },
    {
        "source_sentence": "七者、我應當以清淨無雜心行六波羅蜜，迴向薩婆若。",
        "from": "T25n1509_045:0383c13_5",
        "context_with_next_sentence": true
    },
    {
        "source_sentence": "八者、我應當善知一切世間所作之事及出世間所應知事，皆悉通達了知。",
        "from": "T25n1509_045:0383c14_6",
        "context_with_next_sentence": true
    },
    {
        "source_sentence": "九者、我應當解了諸法一相智門，所謂一切諸法畢竟空，觀一切諸法如無餘涅槃相，離諸憶想分別。",
        "from": "T25n1509_045:0383c16_7",
        "context_with_next_sentence": true
    },
    {
        "source_sentence": "十者、我應當知諸法二相、三相乃至無量相門，通達明了。",
        "from": "T25n1509_045:0383c18_8",
        "context_with_next_sentence": true
    },
    {
        "source_sentence": "二相者，一切法有二種：若有、若無，若生、若滅，若作、若不作，若色、若無色等。",
        "from": "T25n1509_045:0383c20_9",
        "context_with_next_sentence": true
    },
    {
        "source_sentence": "三門者：若一、若二、若多——從三以上，皆名為多。",
        "from": "T25n1509_045:0383c21_10",
        "context_with_next_sentence": true
    },
    {
        "source_sentence": "若有、若無、若非有非無，若上、若中、若下，若過去、若未來、若現在，三界、三法，善、不善、無記等三門。",
        "from": "T25n1509_045:0383c22_11",
        "context_with_next_sentence": true
    },
    {
        "source_sentence": "四門、五門，如是等無量法門，皆通達無礙。",
        "from": "T25n1509_045:0383c25_0",
        "context_with_next_sentence": true
    },
    {
        "source_sentence": "是中心不悔、不怯、不疑，信受通達無礙。",
        "from": "T25n1509_045:0383c25_1",
        "context_with_next_sentence": true
    },
    {
        "source_sentence": "常行不息，滅諸煩惱及其果報，及諸障礙之事皆令敗壞，如金剛寶能摧破諸山。",
        "from": "T25n1509_045:0383c26_2",
        "context_with_next_sentence": true
    },
    {
        "source_sentence": "住是金剛心中，當於大眾而作上首，以不可得空故。",
        "from": "T25n1509_045:0383c28_3",
        "context_with_next_sentence": true
    },
    {
        "source_sentence": "「不可得空」者，若菩薩生如是大心如金剛而生憍慢者，罪過凡夫。",
        "from": "T25n1509_045:0384a01_4",
        "context_with_next_sentence": true
    },
    {
        "source_sentence": "以是故說「用無所得」，諸法無定相，如幻如化。",
        "from": "T25n1509_045:0384a02_5",
        "context_with_next_sentence": true
    },
    {
        "source_sentence": "復次，「心如金剛」者，墮三惡道所有眾生，我當代受勤苦；為一一眾生故，代受地獄苦，乃至是眾生從三惡道出，集諸善本，至無餘涅槃已，復救一切眾生。",
        "from": "T25n1509_045:0384a03_6",
        "context_with_next_sentence": true
    },
    {
        "source_sentence": "如是展轉一切眾生盡度已，後當自為集諸功德，無量阿僧祇劫，乃當作佛，是中心不悔、不縮。",
        "from": "T25n1509_045:0384a07_7",
        "context_with_next_sentence": true
    },
    {
        "source_sentence": "能如是代眾生受勤苦，自作諸功德，久住生死，心不悔、不沒，如金剛地能持三千大千世界令不動搖，是心堅牢故，名為「如金剛」。",
        "from": "T25n1509_045:0384a09_8",
        "context_with_next_sentence": true
    },
    {
        "source_sentence": "「大快心」者，雖有牢固心，未是大快；如馬雖有大力，而未大快。",
        "from": "T25n1509_045:0384a12_9",
        "context_with_next_sentence": true
    },
    {
        "source_sentence": "於眾生中得二種等心故，不生欲染心；若有偏愛，則為是賊，破我等心，為佛道之本；常行慈悲心故，無有瞋心；常觀諸法因緣和合生，無有自性故，則無癡心；愛念眾生過於赤子故，無有惱心；不捨眾生，貴佛道故，不生聲聞、辟支佛心。",
        "from": "T25n1509_045:0384a14_10",
        "context_with_next_sentence": true
    },
    {
        "source_sentence": "問曰：若心牢固如金剛，即是不動，今何以更說「不動心」？",
        "from": "T25n1509_045:0384a20_11",
        "context_with_next_sentence": true
    },
    {
        "source_sentence": "答曰：或時雖復牢固，心猶有增減；如樹雖牢固，猶可動搖。",
        "from": "T25n1509_045:0384a21_12",
        "context_with_next_sentence": true
    },
    {
        "source_sentence": "動有二種：一者、外因緣動，如先說；二者、內因緣動，諸邪見、疑等。",
        "from": "T25n1509_045:0384a22_13",
        "context_with_next_sentence": true
    },
    {
        "source_sentence": "若常憶念一切智慧佛道，我當得是果報，故心不動。",
        "from": "T25n1509_045:0384a24_14",
        "context_with_next_sentence": true
    },
    {
        "source_sentence": "復次，菩薩應種種因緣利益眾生，飲食乃至佛樂以利眾生；常不捨眾生，欲令離苦，是名安樂心；亦不念有是心。",
        "from": "T25n1509_045:0384a25_15",
        "context_with_next_sentence": true
    },
    {
        "source_sentence": "復次，菩薩樂法，名為上首。",
        "from": "T25n1509_045:0384a28_16",
        "context_with_next_sentence": true
    },
    {
        "source_sentence": "「法」者，不破壞諸法相。",
        "from": "T25n1509_045:0384a28_17",
        "context_with_next_sentence": true
    },
    {
        "source_sentence": "不破壞諸法相者，無法可著、無法可受故，所謂不可得。",
        "from": "T25n1509_045:0384a29_18",
        "context_with_next_sentence": true
    },
    {
        "source_sentence": "是不可得空，即是涅槃，常信、受、忍，是名為「欲法」、「喜法」。",
        "from": "T25n1509_045:0384b01_19",
        "context_with_next_sentence": true
    },
    {
        "source_sentence": "常行三解脫門，名為「樂法」。",
        "from": "T25n1509_045:0384b02_20",
        "context_with_next_sentence": true
    },
    {
        "source_sentence": "復次，菩薩住是十八空中，不隨十八意行故，不起罪業。",
        "from": "T25n1509_045:0384b03_21",
        "context_with_next_sentence": true
    },
    {
        "source_sentence": "住四念處乃至十八不共法，滅諸煩惱、集諸善法故，能為上首。",
        "from": "T25n1509_045:0384b04_22",
        "context_with_next_sentence": true
    },
    {
        "source_sentence": "復次，菩薩入金剛三昧等心，受快樂，厭於世樂，增長善根智慧方便故，於大聖眾而為上首。",
        "from": "T25n1509_045:0384b06_23",
        "context_with_next_sentence": true
    },
    {
        "source_sentence": "若能為大者作上首，何況小者！",
        "from": "T25n1509_045:0384b08_24",
        "context_with_next_sentence": true
    },
    {
        "source_sentence": "是故名為「摩訶薩」。",
        "from": "T25n1509_045:0384b09_25",
        "context_with_next_sentence": true
    },
    {
        "source_sentence": "大智度論釋斷見品第十四",
        "from": "T25n1509_045:0384b10_0",
        "context_with_next_sentence": true
    },
    {
        "source_sentence": "【經】爾時，慧命舍利弗白佛言：「世尊！",
        "from": "T25n1509_045:0384b11_0",
        "context_with_next_sentence": true
    },
    {
        "source_sentence": "我亦欲說所以為摩訶薩！」",
        "from": "T25n1509_045:0384b11_1",
        "context_with_next_sentence": true
    },
    {
        "source_sentence": "佛告舍利弗：「便說！」",
        "from": "T25n1509_045:0384b12_2",
        "context_with_next_sentence": true
    },
    {
        "source_sentence": "舍利弗言：「我見、眾生見、壽見、命見、生見、養育見、眾數見、人見、作見、使作見、起見、使起見、受見、使受見、知者見、見者見，斷見、常見，有見、無見，陰見、入見、界見，諦見、因緣見，四念處見乃至十八不共法見，佛道見，成就眾生見、淨佛世界見，佛見，轉法輪見。",
        "from": "T25n1509_045:0384b12_3",
        "context_with_next_sentence": true
    },
    {
        "source_sentence": "為斷如是諸見故而為說法，是名摩訶薩。」",
        "from": "T25n1509_045:0384b18_4",
        "context_with_next_sentence": true
    },
    {
        "source_sentence": "須菩提語舍利弗言：「何因緣故色見是妄見？",
        "from": "T25n1509_045:0384b19_5",
        "context_with_next_sentence": true
    },
    {
        "source_sentence": "何因緣故受、想、行、識乃至轉法輪見是名妄見？」",
        "from": "T25n1509_045:0384b20_6",
        "context_with_next_sentence": true
    },
    {
        "source_sentence": "舍利弗語須菩提：「菩薩摩訶薩行般若波羅蜜時，無方便故，於色生見，用有所得故；於受、想、行、識乃至轉法輪生見，用有所得故。",
        "from": "T25n1509_045:0384b21_7",
        "context_with_next_sentence": true
    },
    {
        "source_sentence": "是中菩薩摩訶薩行般若波羅蜜，以方便力斷諸見故而為說法，用無所得故。」",
        "from": "T25n1509_045:0384b24_8",
        "context_with_next_sentence": true
    },
    {
        "source_sentence": "【論】問曰：佛將五百大阿羅漢至阿那婆達多龍王池，受遠離樂，欲說自身及弟子本業因緣，而舍利弗不在，佛令目連命之。",
        "from": "T25n1509_045:0384b26_9",
        "context_with_next_sentence": true
    },
    {
        "source_sentence": "時，目連以神通力到祇洹；時，舍利弗縫衣，語目連言：「小住！",
        "from": "T25n1509_045:0384b29_10",
        "context_with_next_sentence": true
    },
    {
        "source_sentence": "待縫衣訖當去。」",
        "from": "T25n1509_045:0384c01_11",
        "context_with_next_sentence": true
    },
    {
        "source_sentence": "目連催促疾去；時，目連以手摩衣，衣即成竟。",
        "from": "T25n1509_045:0384c01_12",
        "context_with_next_sentence": true
    },
    {
        "source_sentence": "舍利弗見目連貴其神通，即以腰帶擲地，語言：「汝舉此帶去。」",
        "from": "T25n1509_045:0384c02_13",
        "context_with_next_sentence": true
    },
    {
        "source_sentence": "目連以兩手舉此帶，不能離地；即入諸深定舉之，地為大動，帶猶著地。",
        "from": "T25n1509_045:0384c04_14",
        "context_with_next_sentence": true
    },
    {
        "source_sentence": "時，憍陳如問佛：「以何因緣故地大震動？」",
        "from": "T25n1509_045:0384c06_15",
        "context_with_next_sentence": true
    },
    {
        "source_sentence": "佛言：「目連入甚深禪定，作大神力，欲舉舍利弗帶而不能舉。」",
        "from": "T25n1509_045:0384c07_16",
        "context_with_next_sentence": true
    },
    {
        "source_sentence": "佛告諸比丘：「舍利弗所入出禪定，目連乃至不識其名；佛所入禪定，舍利弗乃至不識其名。」",
        "from": "T25n1509_045:0384c08_17",
        "context_with_next_sentence": true
    },
    {
        "source_sentence": "如舍利弗智慧與佛懸殊，何以言「我亦樂說」？",
        "from": "T25n1509_045:0384c10_18",
        "context_with_next_sentence": true
    },
    {
        "source_sentence": "答曰：舍利弗非欲於大眾中顯其智慧、高心故說；舍利弗逐佛轉法輪人，廣益眾生。",
        "from": "T25n1509_045:0384c11_19",
        "context_with_next_sentence": true
    },
    {
        "source_sentence": "是摩訶薩義所益甚廣，是故佛說已，舍利弗次說。",
        "from": "T25n1509_045:0384c13_20",
        "context_with_next_sentence": true
    },
    {
        "source_sentence": "復次，多人信樂舍利弗語。",
        "from": "T25n1509_045:0384c15_0",
        "context_with_next_sentence": true
    },
    {
        "source_sentence": "所以者何？",
        "from": "T25n1509_045:0384c15_1",
        "context_with_next_sentence": true
    },
    {
        "source_sentence": "以宿世因緣故，多發菩薩心。",
        "from": "T25n1509_045:0384c15_2",
        "context_with_next_sentence": true
    },
    {
        "source_sentence": "佛以大慈悲心故，吾我心及習根本已拔，又法愛已斷故，如是種種因緣，故聽。",
        "from": "T25n1509_045:0384c16_3",
        "context_with_next_sentence": true
    },
    {
        "source_sentence": "舍利弗言：「我見及知者、見者、佛見、菩薩見——諸眾生見等，及有無、斷常等邪見，五眾乃至諸佛法轉法輪等諸法見；是菩薩能斷是三種見故，當於大眾中說法。」",
        "from": "T25n1509_045:0384c18_4",
        "context_with_next_sentence": true
    },
    {
        "source_sentence": "是三種見，無始世界來，習著入於骨髓。",
        "from": "T25n1509_045:0384c21_5",
        "context_with_next_sentence": true
    },
    {
        "source_sentence": "須菩提作是念：「佛說五眾等乃至諸佛法是菩薩行，何以為斷諸見故說法？」",
        "from": "T25n1509_045:0384c22_6",
        "context_with_next_sentence": true
    },
    {
        "source_sentence": "作是念已，問舍利弗。",
        "from": "T25n1509_045:0384c24_7",
        "context_with_next_sentence": true
    },
    {
        "source_sentence": "舍利弗答：「無方便菩薩欲行般若波羅蜜，觀色求定相，取色一切相，生色見。",
        "from": "T25n1509_045:0384c25_8",
        "context_with_next_sentence": true
    },
    {
        "source_sentence": "與此相違，名為有方便；是菩薩雖觀色，不生妄見，而能斷諸見。」",
        "from": "T25n1509_045:0384c27_0",
        "context_with_next_sentence": true
    },
    {
        "source_sentence": "【經】爾時，須菩提白佛言：「世尊！",
        "from": "T25n1509_045:0384c29_0",
        "context_with_next_sentence": true
    },
    {
        "source_sentence": "我亦欲說所以為摩訶薩！」",
        "from": "T25n1509_045:0384c29_1",
        "context_with_next_sentence": true
    },
    {
        "source_sentence": "佛言：「便說！」",
        "from": "T25n1509_045:0385a01_2",
        "context_with_next_sentence": true
    },
    {
        "source_sentence": "須菩提言：「世尊！",
        "from": "T25n1509_045:0385a01_3",
        "context_with_next_sentence": true
    },
    {
        "source_sentence": "是阿耨多羅三藐三菩提心、無等等心、不共聲聞辟支佛心。",
        "from": "T25n1509_045:0385a01_4",
        "context_with_next_sentence": true
    },
    {
        "source_sentence": "何以故？",
        "from": "T25n1509_045:0385a03_5",
        "context_with_next_sentence": true
    },
    {
        "source_sentence": "是一切智心無漏不繫故。",
        "from": "T25n1509_045:0385a03_6",
        "context_with_next_sentence": true
    },
    {
        "source_sentence": "是一切智心無漏不繫中亦不著，以是因緣故，名摩訶薩。」",
        "from": "T25n1509_045:0385a04_7",
        "context_with_next_sentence": true
    },
    {
        "source_sentence": "舍利弗語須菩提：「何等為菩薩摩訶薩無等等心、不共聲聞辟支佛心？」",
        "from": "T25n1509_045:0385a05_8",
        "context_with_next_sentence": true
    },
    {
        "source_sentence": "須菩提言：「菩薩摩訶薩從初發意已來，不見法有生有滅、有增有減、有垢有淨。",
        "from": "T25n1509_045:0385a06_9",
        "context_with_next_sentence": true
    },
    {
        "source_sentence": "舍利弗！",
        "from": "T25n1509_045:0385a08_10",
        "context_with_next_sentence": true
    },
    {
        "source_sentence": "若法無生無滅乃至無垢無淨，是中無聲聞心、無辟支佛心、無阿耨多羅三藐三菩提心、無佛心。",
        "from": "T25n1509_045:0385a08_11",
        "context_with_next_sentence": true
    },
    {
        "source_sentence": "舍利弗！",
        "from": "T25n1509_045:0385a11_12",
        "context_with_next_sentence": true
    },
    {
        "source_sentence": "是名菩薩摩訶薩無等等心、不共聲聞辟支佛心。」",
        "from": "T25n1509_045:0385a11_13",
        "context_with_next_sentence": true
    },
    {
        "source_sentence": "舍利弗語須菩提：「如須菩提說：『一切智心無漏心不繫心中不著。』",
        "from": "T25n1509_045:0385a12_14",
        "context_with_next_sentence": true
    },
    {
        "source_sentence": "須菩提！",
        "from": "T25n1509_045:0385a13_15",
        "context_with_next_sentence": true
    },
    {
        "source_sentence": "色亦不著，受、想、行、識亦不著，四念處亦不著，乃至十八不共法亦不著，何以故但說是心不著？」",
        "from": "T25n1509_045:0385a14_16",
        "context_with_next_sentence": true
    },
    {
        "source_sentence": "須菩提言：「如是！",
        "from": "T25n1509_045:0385a16_17",
        "context_with_next_sentence": true
    },
    {
        "source_sentence": "如是！",
        "from": "T25n1509_045:0385a16_18",
        "context_with_next_sentence": true
    },
    {
        "source_sentence": "舍利弗！",
        "from": "T25n1509_045:0385a16_19",
        "context_with_next_sentence": true
    },
    {
        "source_sentence": "色亦不著，乃至十八不共法亦不著。」",
        "from": "T25n1509_045:0385a16_20",
        "context_with_next_sentence": true
    },
    {
        "source_sentence": "舍利弗語須菩提：「凡夫人心亦無漏不繫，性空故；諸聲聞、辟支佛心、諸佛心亦無漏不繫，性空故。」",
        "from": "T25n1509_045:0385a17_21",
        "context_with_next_sentence": true
    },
    {
        "source_sentence": "須菩提言：「如是！",
        "from": "T25n1509_045:0385a19_22",
        "context_with_next_sentence": true
    },
    {
        "source_sentence": "舍利弗！」",
        "from": "T25n1509_045:0385a20_23",
        "context_with_next_sentence": true
    },
    {
        "source_sentence": "舍利弗言：「須菩提！",
        "from": "T25n1509_045:0385a20_24",
        "context_with_next_sentence": true
    },
    {
        "source_sentence": "若色亦無漏不繫，性空故；受、想、行、識無漏不繫，性空故；乃至意觸因緣生受無漏不繫，性空故。」",
        "from": "T25n1509_045:0385a20_25",
        "context_with_next_sentence": true
    },
    {
        "source_sentence": "須菩提言：「爾！」",
        "from": "T25n1509_045:0385a23_26",
        "context_with_next_sentence": true
    },
    {
        "source_sentence": "舍利弗言：「四念處亦無漏不繫，性空故；乃至十八不共法亦無漏不繫，性空故。」",
        "from": "T25n1509_045:0385a23_27",
        "context_with_next_sentence": true
    },
    {
        "source_sentence": "須菩提言：「爾！",
        "from": "T25n1509_045:0385a25_28",
        "context_with_next_sentence": true
    },
    {
        "source_sentence": "如舍利弗所言：『凡夫人心亦無漏不繫，性空故；乃至十八不共法亦無漏不繫，性空故。』」",
        "from": "T25n1509_045:0385a25_29",
        "context_with_next_sentence": true
    },
    {
        "source_sentence": "舍利弗語須菩提：「如須菩提所說：『空，無心故，不著是心。』",
        "from": "T25n1509_045:0385a27_30",
        "context_with_next_sentence": true
    },
    {
        "source_sentence": "須菩提！",
        "from": "T25n1509_045:0385a28_31",
        "context_with_next_sentence": true
    },
    {
        "source_sentence": "色無故，不著色；受、想、行、識，乃至意觸因緣生受無故，不著受；四念處無故，不著四念處；乃至十八不共法無故，不著十八不共法。」",
        "from": "T25n1509_045:0385a28_32",
        "context_with_next_sentence": true
    },
    {
        "source_sentence": "須菩提言：「如是！",
        "from": "T25n1509_045:0385b02_33",
        "context_with_next_sentence": true
    },
    {
        "source_sentence": "舍利弗！",
        "from": "T25n1509_045:0385b03_34",
        "context_with_next_sentence": true
    },
    {
        "source_sentence": "色無故，色中不著；乃至十八不共法無故，十八不共法中不著。",
        "from": "T25n1509_045:0385b03_35",
        "context_with_next_sentence": true
    },
    {
        "source_sentence": "如是，舍利弗！",
        "from": "T25n1509_045:0385b04_36",
        "context_with_next_sentence": true
    },
    {
        "source_sentence": "菩薩摩訶薩行般若波羅蜜時，以阿耨多羅三藐三菩提心、無等等心、不共聲聞辟支佛心；不念有是心，亦不著是心，以一切法無所得故，以是故名摩訶薩。」",
        "from": "T25n1509_045:0385b05_37",
        "context_with_next_sentence": true
    },
    {
        "source_sentence": "【論】釋曰：須菩提說摩訶薩無等等心，於是心亦不著。",
        "from": "T25n1509_045:0385b09_0",
        "context_with_next_sentence": true
    },
    {
        "source_sentence": "「不著」者，是菩薩從初發心已來，不見有法定相，若生若滅、若增若減、若垢若淨。",
        "from": "T25n1509_045:0385b10_1",
        "context_with_next_sentence": true
    },
    {
        "source_sentence": "是心畢竟空，是中無有心相非心相，諸相畢竟清淨故。",
        "from": "T25n1509_045:0385b12_2",
        "context_with_next_sentence": true
    },
    {
        "source_sentence": "以是故，無聲聞心、辟支佛心、菩薩心、佛心。",
        "from": "T25n1509_045:0385b13_3",
        "context_with_next_sentence": true
    },
    {
        "source_sentence": "須菩提稱貴菩薩，如是心亦美，菩薩不著是心亦為尊貴。",
        "from": "T25n1509_045:0385b14_4",
        "context_with_next_sentence": true
    },
    {
        "source_sentence": "舍利弗欲難須菩提，作是言：「非但一切智心無漏不繫，菩薩不應自高。",
        "from": "T25n1509_045:0385b15_5",
        "context_with_next_sentence": true
    },
    {
        "source_sentence": "所以者何？",
        "from": "T25n1509_045:0385b17_6",
        "context_with_next_sentence": true
    },
    {
        "source_sentence": "凡夫人心亦無漏不繫，性常空故；如聲聞、辟支佛、佛心無漏不繫，是凡夫人心實相性空。",
        "from": "T25n1509_045:0385b17_7",
        "context_with_next_sentence": true
    },
    {
        "source_sentence": "實相性空，清淨不著；如先說：陰雲翳日月，不能污日月。",
        "from": "T25n1509_045:0385b19_8",
        "context_with_next_sentence": true
    },
    {
        "source_sentence": "又諸煩惱實相，與常性空心相無異。",
        "from": "T25n1509_045:0385b21_9",
        "context_with_next_sentence": true
    },
    {
        "source_sentence": "但住凡夫地中，是垢是淨。",
        "from": "T25n1509_045:0385b21_10",
        "context_with_next_sentence": true
    },
    {
        "source_sentence": "住聖人地中，修無相智慧故，無所分別；但憐愍眾生故，雖復有說，心無所著。",
        "from": "T25n1509_045:0385b22_11",
        "context_with_next_sentence": true
    },
    {
        "source_sentence": "非獨凡夫人心無漏不繫，五眾乃至十八不共法亦如是。」",
        "from": "T25n1509_045:0385b24_12",
        "context_with_next_sentence": true
    },
    {
        "source_sentence": "須菩提然可。",
        "from": "T25n1509_045:0385b25_13",
        "context_with_next_sentence": true
    },
    {
        "source_sentence": "又舍利弗言：「是心無心，心相空故不著；色中色相無故亦不著，乃至諸佛法亦如是。」",
        "from": "T25n1509_045:0385b26_14",
        "context_with_next_sentence": true
    },
    {
        "source_sentence": "須菩提言：「如是！」",
        "from": "T25n1509_045:0385b28_15",
        "context_with_next_sentence": true
    },
    {
        "source_sentence": "以是故，菩薩能觀諸法性常空，不可得空，畢竟清淨。",
        "from": "T25n1509_045:0385b28_16",
        "context_with_next_sentence": true
    },
    {
        "source_sentence": "以是故說：「阿耨多羅三藐三菩提心、無等等心、不共聲聞辟支佛心，不念有是心，亦不著是心，能疾至阿耨多羅三藐三菩提。」",
        "from": "T25n1509_045:0385b29_17",
        "context_with_next_sentence": true
    },
    {
        "source_sentence": "(釋第十四品竟)。",
        "from": "T25n1509_045:0385c03_18",
        "context_with_next_sentence": true
    },
    {
        "source_sentence": "大智度論釋大莊嚴品第十五",
        "from": "T25n1509_045:0385c04_0",
        "context_with_next_sentence": true
    },
    {
        "source_sentence": "【經】爾時，富樓那彌多羅尼子白佛言：「世尊！",
        "from": "T25n1509_045:0385c05_0",
        "context_with_next_sentence": true
    },
    {
        "source_sentence": "我亦樂說所以為摩訶薩！」",
        "from": "T25n1509_045:0385c06_0",
        "context_with_next_sentence": true
    },
    {
        "source_sentence": "佛言：「便說！」",
        "from": "T25n1509_045:0385c06_1",
        "context_with_next_sentence": true
    },
    {
        "source_sentence": "富樓那彌多羅尼子言：「是菩薩大莊嚴，是菩薩發趣大乘，是菩薩乘於大乘；以是故，是菩薩名摩訶薩。」",
        "from": "T25n1509_045:0385c06_2",
        "context_with_next_sentence": true
    },
    {
        "source_sentence": "舍利弗語富樓那言：「云何名菩薩摩訶薩大莊嚴？」",
        "from": "T25n1509_045:0385c09_3",
        "context_with_next_sentence": true
    },
    {
        "source_sentence": "富樓那語舍利弗：「菩薩摩訶薩不分別為爾所人故住檀波羅蜜，行檀波羅蜜；為一切眾生故住檀波羅蜜，行檀波羅蜜。",
        "from": "T25n1509_045:0385c10_4",
        "context_with_next_sentence": true
    },
    {
        "source_sentence": "不為爾所人故，住尸羅波羅蜜，行尸羅波羅蜜，羼提波羅蜜，毘梨耶波羅蜜，禪波羅蜜，般若波羅蜜；為一切眾生故，住般若波羅蜜，行般若波羅蜜。",
        "from": "T25n1509_045:0385c12_5",
        "context_with_next_sentence": true
    },
    {
        "source_sentence": "菩薩摩訶薩大莊嚴，不齊限眾生，我當度若干人，不度餘人；不言：『我令若干人至阿耨多羅三藐三菩提，餘人不至。』",
        "from": "T25n1509_045:0385c16_6",
        "context_with_next_sentence": true
    },
    {
        "source_sentence": "是菩薩摩訶薩普為一切眾生故大莊嚴。",
        "from": "T25n1509_045:0385c18_7",
        "context_with_next_sentence": true
    },
    {
        "source_sentence": "復作是念：『我當自具足檀波羅蜜，亦令一切眾生行檀波羅蜜；自具足尸羅波羅蜜，羼提波羅蜜，毘梨耶波羅蜜，禪波羅蜜；自具足般若波羅蜜，亦令一切眾生行般若波羅蜜。』",
        "from": "T25n1509_045:0385c19_8",
        "context_with_next_sentence": true
    },
    {
        "source_sentence": "「復次，舍利弗！",
        "from": "T25n1509_045:0385c23_9",
        "context_with_next_sentence": true
    },
    {
        "source_sentence": "菩薩摩訶薩行檀波羅蜜時，所有布施應薩婆若心，共一切眾生，迴向阿耨多羅三藐三菩提。",
        "from": "T25n1509_045:0385c24_0",
        "context_with_next_sentence": true
    },
    {
        "source_sentence": "舍利弗！",
        "from": "T25n1509_045:0385c26_1",
        "context_with_next_sentence": true
    },
    {
        "source_sentence": "是名菩薩摩訶薩行檀波羅蜜時檀波羅蜜大莊嚴。",
        "from": "T25n1509_045:0385c26_2",
        "context_with_next_sentence": true
    },
    {
        "source_sentence": "復次，舍利弗！",
        "from": "T25n1509_045:0385c27_3",
        "context_with_next_sentence": true
    },
    {
        "source_sentence": "菩薩摩訶薩行檀波羅蜜時，應薩婆若心布施，不向聲聞、辟支佛地。",
        "from": "T25n1509_045:0385c27_4",
        "context_with_next_sentence": true
    },
    {
        "source_sentence": "舍利弗！",
        "from": "T25n1509_045:0385c29_5",
        "context_with_next_sentence": true
    },
    {
        "source_sentence": "是名菩薩摩訶薩行檀波羅蜜時尸羅波羅蜜大莊嚴。",
        "from": "T25n1509_045:0385c29_6",
        "context_with_next_sentence": true
    },
    {
        "source_sentence": "復次，舍利弗！",
        "from": "T25n1509_045:0386a01_7",
        "context_with_next_sentence": true
    },
    {
        "source_sentence": "菩薩摩訶薩行檀波羅蜜時，應薩婆若心布施，是諸施法信忍欲，是名行檀波羅蜜時羼提波羅蜜大莊嚴。",
        "from": "T25n1509_045:0386a02_0",
        "context_with_next_sentence": true
    },
    {
        "source_sentence": "復次，舍利弗！",
        "from": "T25n1509_045:0386a04_1",
        "context_with_next_sentence": true
    },
    {
        "source_sentence": "菩薩摩訶薩行檀波羅蜜時，應薩婆若心布施，勤修不息，是名行檀波羅蜜時毘梨耶波羅蜜大莊嚴。",
        "from": "T25n1509_045:0386a04_2",
        "context_with_next_sentence": true
    },
    {
        "source_sentence": "復次，舍利弗！",
        "from": "T25n1509_045:0386a07_0",
        "context_with_next_sentence": true
    },
    {
        "source_sentence": "菩薩摩訶薩行檀波羅蜜時，應薩婆若心布施，攝心不起聲聞、辟支佛意，是名行檀波羅蜜時禪波羅蜜大莊嚴。",
        "from": "T25n1509_045:0386a07_1",
        "context_with_next_sentence": true
    },
    {
        "source_sentence": "復次，舍利弗！",
        "from": "T25n1509_045:0386a09_2",
        "context_with_next_sentence": true
    },
    {
        "source_sentence": "菩薩摩訶薩行檀波羅蜜時，應薩婆若心布施，觀諸法如幻，不得施者，不得所施物，不得受者，是名行檀波羅蜜時般若波羅蜜大莊嚴。",
        "from": "T25n1509_045:0386a10_3",
        "context_with_next_sentence": true
    },
    {
        "source_sentence": "如是，舍利弗！",
        "from": "T25n1509_045:0386a13_4",
        "context_with_next_sentence": true
    },
    {
        "source_sentence": "若菩薩摩訶薩應薩婆若心，不取不得諸波羅蜜相，當知是菩薩摩訶薩大莊嚴。",
        "from": "T25n1509_045:0386a13_5",
        "context_with_next_sentence": true
    },
    {
        "source_sentence": "「復次，舍利弗！",
        "from": "T25n1509_045:0386a15_6",
        "context_with_next_sentence": true
    },
    {
        "source_sentence": "菩薩摩訶薩行尸羅波羅蜜時，應薩婆若心布施，共一切眾生，迴向阿耨多羅三藐三菩提，是名菩薩摩訶薩行尸羅波羅蜜時檀波羅蜜。",
        "from": "T25n1509_045:0386a15_7",
        "context_with_next_sentence": true
    },
    {
        "source_sentence": "復次，舍利弗！",
        "from": "T25n1509_045:0386a18_8",
        "context_with_next_sentence": true
    },
    {
        "source_sentence": "菩薩摩訶薩行尸羅波羅蜜時，諸法信忍欲，是名菩薩摩訶薩行尸羅波羅蜜時羼提波羅蜜。",
        "from": "T25n1509_045:0386a19_9",
        "context_with_next_sentence": true
    },
    {
        "source_sentence": "復次，舍利弗！",
        "from": "T25n1509_045:0386a21_10",
        "context_with_next_sentence": true
    },
    {
        "source_sentence": "菩薩摩訶薩行尸羅波羅蜜時，勤修不息，是名菩薩摩訶薩行尸羅波羅蜜時毘梨耶波羅蜜。",
        "from": "T25n1509_045:0386a21_11",
        "context_with_next_sentence": true
    },
    {
        "source_sentence": "復次，舍利弗！",
        "from": "T25n1509_045:0386a23_12",
        "context_with_next_sentence": true
    },
    {
        "source_sentence": "菩薩摩訶薩行尸羅波羅蜜時，不受聲聞、辟支佛心，是名菩薩摩訶薩行尸羅波羅蜜時禪波羅蜜。",
        "from": "T25n1509_045:0386a23_13",
        "context_with_next_sentence": true
    },
    {
        "source_sentence": "復次，舍利弗！",
        "from": "T25n1509_045:0386a26_14",
        "context_with_next_sentence": true
    },
    {
        "source_sentence": "菩薩摩訶薩行尸羅波羅蜜時，觀一切法如幻，亦不念有是戒，用無所得故，是名菩薩摩訶薩行尸羅波羅蜜時般若波羅蜜。",
        "from": "T25n1509_045:0386a26_15",
        "context_with_next_sentence": true
    },
    {
        "source_sentence": "如是，舍利弗！",
        "from": "T25n1509_045:0386a29_16",
        "context_with_next_sentence": true
    },
    {
        "source_sentence": "菩薩摩訶薩行尸羅波羅蜜時，攝諸波羅蜜，以是故名大莊嚴。",
        "from": "T25n1509_045:0386a29_17",
        "context_with_next_sentence": true
    },
    {
        "source_sentence": "「復次，舍利弗！",
        "from": "T25n1509_045:0386b01_18",
        "context_with_next_sentence": true
    },
    {
        "source_sentence": "菩薩摩訶薩行羼提波羅蜜時，應薩婆若心布施，共一切眾生，迴向阿耨多羅三藐三菩提，是為菩薩摩訶薩行羼提波羅蜜時檀波羅蜜。",
        "from": "T25n1509_045:0386b02_19",
        "context_with_next_sentence": true
    },
    {
        "source_sentence": "復次，舍利弗！",
        "from": "T25n1509_045:0386b05_20",
        "context_with_next_sentence": true
    },
    {
        "source_sentence": "菩薩摩訶薩行羼提波羅蜜時，不受聲聞、辟支佛心，但受薩婆若心，是名菩薩摩訶薩行羼提波羅蜜時尸羅波羅蜜。",
        "from": "T25n1509_045:0386b05_21",
        "context_with_next_sentence": true
    },
    {
        "source_sentence": "復次，舍利弗！",
        "from": "T25n1509_045:0386b08_22",
        "context_with_next_sentence": true
    },
    {
        "source_sentence": "菩薩摩訶薩行羼提波羅蜜時，應薩婆若心，身心精進，不休不息，是名菩薩摩訶薩行羼提波羅蜜時毘梨耶波羅蜜。",
        "from": "T25n1509_045:0386b08_23",
        "context_with_next_sentence": true
    },
    {
        "source_sentence": "復次，舍利弗！",
        "from": "T25n1509_045:0386b11_24",
        "context_with_next_sentence": true
    },
    {
        "source_sentence": "菩薩摩訶薩行羼提波羅蜜時，攝心一處，雖有苦事，心不散亂，是名菩薩摩訶薩行羼提波羅蜜時禪波羅蜜。",
        "from": "T25n1509_045:0386b11_25",
        "context_with_next_sentence": true
    },
    {
        "source_sentence": "復次，舍利弗！",
        "from": "T25n1509_045:0386b14_0",
        "context_with_next_sentence": true
    },
    {
        "source_sentence": "菩薩摩訶薩行羼提波羅蜜時，應薩婆若心，觀諸法空，無作者，無受者；若有呵罵割截者，心如幻夢，是名菩薩摩訶薩行羼提波羅蜜時般若波羅蜜。",
        "from": "T25n1509_045:0386b14_1",
        "context_with_next_sentence": true
    },
    {
        "source_sentence": "「復次，舍利弗！",
        "from": "T25n1509_045:0386b17_2",
        "context_with_next_sentence": true
    },
    {
        "source_sentence": "菩薩摩訶薩行毘梨耶波羅蜜時，應薩婆若心布施時，不令身心懈怠，是名菩薩摩訶薩行毘梨耶波羅蜜時檀波羅蜜。",
        "from": "T25n1509_045:0386b18_0",
        "context_with_next_sentence": true
    },
    {
        "source_sentence": "復次，舍利弗！",
        "from": "T25n1509_045:0386b20_1",
        "context_with_next_sentence": true
    },
    {
        "source_sentence": "菩薩摩訶薩行毘梨耶波羅蜜時，應薩婆若心，始終具足清淨持戒，是名菩薩摩訶薩行毘梨耶波羅蜜時尸羅波羅蜜。",
        "from": "T25n1509_045:0386b21_0",
        "context_with_next_sentence": true
    },
    {
        "source_sentence": "復次，舍利弗！",
        "from": "T25n1509_045:0386b23_1",
        "context_with_next_sentence": true
    },
    {
        "source_sentence": "菩薩摩訶薩行毘梨耶波羅蜜時，應薩婆若心，修行忍辱，是名菩薩摩訶薩行毘梨耶波羅蜜時羼提波羅蜜。",
        "from": "T25n1509_045:0386b24_0",
        "context_with_next_sentence": true
    },
    {
        "source_sentence": "復次，舍利弗！",
        "from": "T25n1509_045:0386b26_1",
        "context_with_next_sentence": true
    },
    {
        "source_sentence": "菩薩摩訶薩行毘梨耶波羅蜜時，應薩婆若心，攝心離欲，入諸禪定，是名菩薩摩訶薩行毘梨耶波羅蜜時禪波羅蜜。",
        "from": "T25n1509_045:0386b26_2",
        "context_with_next_sentence": true
    },
    {
        "source_sentence": "復次，舍利弗！",
        "from": "T25n1509_045:0386b29_3",
        "context_with_next_sentence": true
    },
    {
        "source_sentence": "菩薩摩訶薩行毘梨耶波羅蜜時，應薩婆若心，不取一切諸法相，於不取相亦不著，是名菩薩摩訶薩行毘梨耶波羅蜜時般若波羅蜜。",
        "from": "T25n1509_045:0386b29_4",
        "context_with_next_sentence": true
    },
    {
        "source_sentence": "如是，舍利弗！",
        "from": "T25n1509_045:0386c03_5",
        "context_with_next_sentence": true
    },
    {
        "source_sentence": "菩薩摩訶薩行毘梨耶波羅蜜時，攝諸波羅蜜。",
        "from": "T25n1509_045:0386c04_6",
        "context_with_next_sentence": true
    },
    {
        "source_sentence": "「復次，舍利弗！",
        "from": "T25n1509_045:0386c05_7",
        "context_with_next_sentence": true
    },
    {
        "source_sentence": "菩薩摩訶薩行禪波羅蜜時，應薩婆若心，定心布施，不令心亂，是名菩薩摩訶薩行禪那波羅蜜時檀波羅蜜。",
        "from": "T25n1509_045:0386c05_8",
        "context_with_next_sentence": true
    },
    {
        "source_sentence": "復次，舍利弗！",
        "from": "T25n1509_045:0386c07_9",
        "context_with_next_sentence": true
    },
    {
        "source_sentence": "菩薩摩訶薩行禪波羅蜜時，應薩婆若心持戒，禪定力故，破戒諸法不令得入，是名菩薩摩訶薩行禪波羅蜜時尸羅波羅蜜。",
        "from": "T25n1509_045:0386c08_10",
        "context_with_next_sentence": true
    },
    {
        "source_sentence": "復次，舍利弗！",
        "from": "T25n1509_045:0386c11_0",
        "context_with_next_sentence": true
    },
    {
        "source_sentence": "菩薩摩訶薩行禪波羅蜜時，應薩婆若心，慈悲定故，忍諸惱害，是名菩薩摩訶薩行禪波羅蜜時羼提波羅蜜。",
        "from": "T25n1509_045:0386c11_1",
        "context_with_next_sentence": true
    },
    {
        "source_sentence": "復次，舍利弗！",
        "from": "T25n1509_045:0386c13_2",
        "context_with_next_sentence": true
    },
    {
        "source_sentence": "菩薩摩訶薩行禪波羅蜜時，應薩婆若心，於禪不味不著，常求增進，從一禪至一禪，是名菩薩摩訶薩行禪波羅蜜時毘梨耶波羅蜜。",
        "from": "T25n1509_045:0386c14_3",
        "context_with_next_sentence": true
    },
    {
        "source_sentence": "復次，舍利弗！",
        "from": "T25n1509_045:0386c17_4",
        "context_with_next_sentence": true
    },
    {
        "source_sentence": "菩薩摩訶薩行禪波羅蜜時，應薩婆若心，於一切法無所依止，亦不隨禪生，是名菩薩摩訶薩行禪波羅蜜時般若波羅蜜。",
        "from": "T25n1509_045:0386c17_5",
        "context_with_next_sentence": true
    },
    {
        "source_sentence": "如是，舍利弗！",
        "from": "T25n1509_045:0386c20_6",
        "context_with_next_sentence": true
    },
    {
        "source_sentence": "菩薩摩訶薩行禪波羅蜜時，攝諸波羅蜜。",
        "from": "T25n1509_045:0386c20_7",
        "context_with_next_sentence": true
    },
    {
        "source_sentence": "「復次，舍利弗！",
        "from": "T25n1509_045:0386c21_8",
        "context_with_next_sentence": true
    },
    {
        "source_sentence": "菩薩摩訶薩行般若波羅蜜時，應薩婆若心，布施內外所有，無所愛惜，不見與者、受者及以財物，是名菩薩摩訶薩行般若波羅蜜時檀波羅蜜。",
        "from": "T25n1509_045:0386c21_9",
        "context_with_next_sentence": true
    },
    {
        "source_sentence": "復次，舍利弗！",
        "from": "T25n1509_045:0386c24_10",
        "context_with_next_sentence": true
    },
    {
        "source_sentence": "菩薩摩訶薩行般若波羅蜜時，應薩婆若心，持戒、破戒二事不見故，是名菩薩摩訶薩行般若波羅蜜時尸羅波羅蜜。",
        "from": "T25n1509_045:0386c25_11",
        "context_with_next_sentence": true
    },
    {
        "source_sentence": "復次，舍利弗！",
        "from": "T25n1509_045:0386c27_12",
        "context_with_next_sentence": true
    },
    {
        "source_sentence": "菩薩摩訶薩行般若波羅蜜時，應薩婆若心，不見訶者、罵者，打者、殺者，亦不見用是空能忍辱，是名菩薩摩訶薩行般若波羅蜜時羼提波羅蜜。",
        "from": "T25n1509_045:0386c28_13",
        "context_with_next_sentence": true
    },
    {
        "source_sentence": "復次，舍利弗！",
        "from": "T25n1509_045:0387a02_14",
        "context_with_next_sentence": true
    },
    {
        "source_sentence": "菩薩摩訶薩行般若波羅蜜時，應薩婆若心，觀諸法畢竟空，以大悲心故，行諸善法，是名菩薩摩訶薩行般若波羅蜜時毘梨耶波羅蜜。",
        "from": "T25n1509_045:0387a02_15",
        "context_with_next_sentence": true
    },
    {
        "source_sentence": "復次，舍利弗！",
        "from": "T25n1509_045:0387a05_16",
        "context_with_next_sentence": true
    },
    {
        "source_sentence": "菩薩摩訶薩行般若波羅蜜時，應薩婆若心，入禪定，觀諸禪離相、空相、無相相、無作相，是名菩薩摩訶薩行般若波羅蜜時禪波羅蜜。",
        "from": "T25n1509_045:0387a06_17",
        "context_with_next_sentence": true
    },
    {
        "source_sentence": "如是，舍利弗！",
        "from": "T25n1509_045:0387a09_18",
        "context_with_next_sentence": true
    },
    {
        "source_sentence": "菩薩摩訶薩行般若波羅蜜時，攝諸波羅蜜。",
        "from": "T25n1509_045:0387a09_19",
        "context_with_next_sentence": true
    },
    {
        "source_sentence": "舍利弗！",
        "from": "T25n1509_045:0387a10_20",
        "context_with_next_sentence": true
    },
    {
        "source_sentence": "如是名為菩薩摩訶薩大莊嚴。",
        "from": "T25n1509_045:0387a10_21",
        "context_with_next_sentence": true
    },
    {
        "source_sentence": "「是大莊嚴菩薩，十方諸佛歡喜，於大眾中稱名讚歎：『某世界某菩薩摩訶薩大莊嚴，成就眾生，淨佛世界！』」",
        "from": "T25n1509_045:0387a11_22",
        "context_with_next_sentence": true
    },
    {
        "source_sentence": "【論】釋曰：富樓那聞上二大弟子說摩訶薩義，而佛可言：「善哉！」",
        "from": "T25n1509_045:0387a13_23",
        "context_with_next_sentence": true
    },
    {
        "source_sentence": "又富樓那，佛大眾中讚歎法師之上，復欲說摩訶薩義，白佛言：「我亦樂說。」",
        "from": "T25n1509_045:0387a15_24",
        "context_with_next_sentence": true
    },
    {
        "source_sentence": "佛即聽許。",
        "from": "T25n1509_045:0387a16_25",
        "context_with_next_sentence": true
    },
    {
        "source_sentence": "問曰：須菩提說般若波羅蜜主，舍利弗應問須菩提，今何以故乃問富樓那？",
        "from": "T25n1509_045:0387a17_26",
        "context_with_next_sentence": true
    },
    {
        "source_sentence": "答曰：此二人同是婆羅門，俱以母字為名；此二人佛法中俱大——舍利弗智慧中大；富樓那說法種種莊嚴，牽引眾情，說法中大。",
        "from": "T25n1509_045:0387a18_27",
        "context_with_next_sentence": true
    },
    {
        "source_sentence": "是故二人等，等故於佛前共論。",
        "from": "T25n1509_045:0387a21_28",
        "context_with_next_sentence": true
    },
    {
        "source_sentence": "又富樓那先已共舍利弗論議，善能相答，如《七車譬喻經》中說，已共為親厚，好共論理；須菩提無是因緣。",
        "from": "T25n1509_045:0387a22_29",
        "context_with_next_sentence": true
    },
    {
        "source_sentence": "又富樓那說摩訶薩義，是故應問，云何乃問須菩提？",
        "from": "T25n1509_045:0387a25_30",
        "context_with_next_sentence": true
    },
    {
        "source_sentence": "所說「摩訶薩」義者，所謂是人大莊嚴。",
        "from": "T25n1509_045:0387a26_31",
        "context_with_next_sentence": true
    },
    {
        "source_sentence": "如人遠行，重有資糧；又如破賊，備諸器仗。",
        "from": "T25n1509_045:0387a27_32",
        "context_with_next_sentence": true
    },
    {
        "source_sentence": "是菩薩亦如是，欲破魔入煩惱賊故，行六波羅蜜以自莊嚴。",
        "from": "T25n1509_045:0387a28_33",
        "context_with_next_sentence": true
    },
    {
        "source_sentence": "是人無量劫來久住生死，集諸福德、智慧以為資糧，三種乘中為趣大乘故，發心行六波羅蜜，乘是大乘。",
        "from": "T25n1509_045:0387a29_34",
        "context_with_next_sentence": true
    },
    {
        "source_sentence": "舍利弗問富樓那：「聲聞、辟支佛亦趣道，何以不名大莊嚴，而但說菩薩大莊嚴？」",
        "from": "T25n1509_045:0387b03_35",
        "context_with_next_sentence": true
    },
    {
        "source_sentence": "富樓那答言：「聲聞、辟支佛雖行布施等六事，有量有限，自為度身，及餘眾生可度者度，是故不名大莊嚴。",
        "from": "T25n1509_045:0387b05_36",
        "context_with_next_sentence": true
    },
    {
        "source_sentence": "菩薩所度，不分別、不齊限為若干眾生故布施乃至智慧，不作是念：『我度若干人令得三乘，不能度若干人；令若干人得阿耨多羅三藐三菩提，若干人不能度。』",
        "from": "T25n1509_045:0387b07_37",
        "context_with_next_sentence": true
    },
    {
        "source_sentence": "菩薩作是莊嚴，令一切眾生盡入大乘作佛。",
        "from": "T25n1509_045:0387b11_38",
        "context_with_next_sentence": true
    },
    {
        "source_sentence": "菩薩行大莊嚴，自行檀波羅蜜，亦令一切眾生行檀波羅蜜，乃至般若波羅蜜亦如是。」",
        "from": "T25n1509_045:0387b12_39",
        "context_with_next_sentence": true
    },
    {
        "source_sentence": "問曰：云何名「大莊嚴」？",
        "from": "T25n1509_045:0387b14_40",
        "context_with_next_sentence": true
    },
    {
        "source_sentence": "答曰：為度眾生故、為阿耨多羅三藐三菩提故，行諸善福功德者，略說是六波羅蜜。",
        "from": "T25n1509_045:0387b14_41",
        "context_with_next_sentence": true
    },
    {
        "source_sentence": "如富樓那次第說：若菩薩為一切智慧故，行檀波羅蜜，是福德共一切眾生。",
        "from": "T25n1509_045:0387b17_0",
        "context_with_next_sentence": true
    },
    {
        "source_sentence": "「共」者，此布施福德，我及眾生共等，我以此迴向阿耨多羅三藐三菩提。",
        "from": "T25n1509_045:0387b18_1",
        "context_with_next_sentence": true
    },
    {
        "source_sentence": "「迴向」者，於此福德，不求人王、天王、世間禪定樂；為眾生，乃至涅槃樂亦不求，持此果報，盡為度眾生故求佛法。",
        "from": "T25n1509_045:0387b20_2",
        "context_with_next_sentence": true
    },
    {
        "source_sentence": "如是等相，是名「檀波羅蜜大莊嚴」。",
        "from": "T25n1509_045:0387b23_0",
        "context_with_next_sentence": true
    },
    {
        "source_sentence": "是菩薩行布施時，若見諸辟支佛、阿羅漢現大神通，得漏盡，入涅槃，於中不貪不著，一心修佛道，是名「檀波羅蜜生尸羅波羅蜜」。",
        "from": "T25n1509_045:0387b23_1",
        "context_with_next_sentence": true
    },
    {
        "source_sentence": "布施時，有人惡口罵詈，刀杖毀害，所不應乞者而強乞，不瞋不悔，入諸法相中，所謂畢竟空，是名「檀波羅蜜生羼提波羅蜜」。",
        "from": "T25n1509_045:0387b26_2",
        "context_with_next_sentence": true
    },
    {
        "source_sentence": "行布施時，和合財物、守護施彼，身心不懈不息，是名「檀波羅蜜生毘梨耶波羅蜜」。",
        "from": "T25n1509_045:0387b29_3",
        "context_with_next_sentence": true
    },
    {
        "source_sentence": "布施時，一心念佛，念諸佛法，不令聲聞、辟支佛心入；因是布施，即入禪定，是名「檀波羅蜜生禪波羅蜜」。",
        "from": "T25n1509_045:0387c02_4",
        "context_with_next_sentence": true
    },
    {
        "source_sentence": "布施時，菩薩作是念：「施者、受者、財物，因緣和合生故無自性，無自性故空，如幻、如夢。」",
        "from": "T25n1509_045:0387c05_5",
        "context_with_next_sentence": true
    },
    {
        "source_sentence": "眾生空故，無受者、無施者；法空故，無財物，是名「檀波羅蜜生般若波羅蜜」。",
        "from": "T25n1509_045:0387c07_6",
        "context_with_next_sentence": true
    },
    {
        "source_sentence": "若菩薩為一切智故，不取諸波羅蜜相，而能行諸波羅蜜，是名「菩薩大莊嚴」。",
        "from": "T25n1509_045:0387c09_7",
        "context_with_next_sentence": true
    },
    {
        "source_sentence": "此中一波羅蜜備生諸波羅蜜，此經中自分別其義。",
        "from": "T25n1509_045:0387c10_8",
        "context_with_next_sentence": true
    },
    {
        "source_sentence": "古今語異，義不了故，助分別說，開論議門。",
        "from": "T25n1509_045:0387c12_9",
        "context_with_next_sentence": true
    },
    {
        "source_sentence": "餘五波羅蜜，亦應如是隨義說。",
        "from": "T25n1509_045:0387c13_10",
        "context_with_next_sentence": true
    },
    {
        "source_sentence": "問曰：何以但檀波羅蜜中說生六波羅蜜，餘波羅蜜中但說生五？",
        "from": "T25n1509_045:0387c13_11",
        "context_with_next_sentence": true
    },
    {
        "source_sentence": "答曰：若後五波羅蜜中各各生六，亦無咎。",
        "from": "T25n1509_045:0387c15_12",
        "context_with_next_sentence": true
    },
    {
        "source_sentence": "六波羅蜜非一時、非一念法，無量劫中集六種功德和合名為六波羅蜜。",
        "from": "T25n1509_045:0387c16_13",
        "context_with_next_sentence": true
    },
    {
        "source_sentence": "先生小，後生中、大，有何咎？",
        "from": "T25n1509_045:0387c18_14",
        "context_with_next_sentence": true
    },
    {
        "source_sentence": "一切諸法皆初小後大，以是故，諸餘波羅蜜各各應生六。",
        "from": "T25n1509_045:0387c18_15",
        "context_with_next_sentence": true
    },
    {
        "source_sentence": "復次，一切諸佛說法時，檀波羅蜜為初門。",
        "from": "T25n1509_045:0387c20_16",
        "context_with_next_sentence": true
    },
    {
        "source_sentence": "如經中說：「佛常初為眾生說布施、說持戒、說生天，說五欲味，先說世間苦惱、道德利益，後為說四諦。」",
        "from": "T25n1509_045:0387c21_17",
        "context_with_next_sentence": true
    },
    {
        "source_sentence": "以是故，初說檀。",
        "from": "T25n1509_045:0387c23_18",
        "context_with_next_sentence": true
    },
    {
        "source_sentence": "問曰：佛何以故說檀為初門？",
        "from": "T25n1509_045:0387c23_19",
        "context_with_next_sentence": true
    },
    {
        "source_sentence": "答曰：攝眾生法，無過於檀；大小貴賤，乃至畜生，檀皆攝之；乃至怨家得施則為中人，中人得施則成親善。",
        "from": "T25n1509_045:0387c24_20",
        "context_with_next_sentence": true
    },
    {
        "source_sentence": "諸佛三十二相、八十隨形好，諸功德具足、所願如意，皆從布施得。",
        "from": "T25n1509_045:0387c27_21",
        "context_with_next_sentence": true
    },
    {
        "source_sentence": "如寶掌菩薩等七寶從手中出，給施眾生；亦能令眾生歡喜柔軟，可任得涅槃。",
        "from": "T25n1509_045:0387c28_22",
        "context_with_next_sentence": true
    },
    {
        "source_sentence": "如是等義，故檀波羅蜜為初。",
        "from": "T25n1509_045:0388a01_23",
        "context_with_next_sentence": true
    },
    {
        "source_sentence": "問曰：富樓那何以故說「一波羅蜜中生諸波羅蜜為大莊嚴」？",
        "from": "T25n1509_045:0388a02_24",
        "context_with_next_sentence": true
    },
    {
        "source_sentence": "答曰：是波羅蜜各各別，行力勢少。",
        "from": "T25n1509_045:0388a03_25",
        "context_with_next_sentence": true
    },
    {
        "source_sentence": "譬如兵人未集，則無戰力；若大軍都集莊嚴，執持器仗，則能破敵。",
        "from": "T25n1509_045:0388a04_26",
        "context_with_next_sentence": true
    },
    {
        "source_sentence": "菩薩亦如是，六波羅蜜一時莊嚴，能破諸煩惱魔人賊，疾得阿耨多羅三藐三菩提。",
        "from": "T25n1509_045:0388a06_0",
        "context_with_next_sentence": true
    },
    {
        "source_sentence": "以是故說「一波羅蜜中具諸波羅蜜」。",
        "from": "T25n1509_045:0388a07_1",
        "context_with_next_sentence": true
    },
    {
        "source_sentence": "「十方諸佛稱名讚歎」、「成就眾生」、「淨佛世界」，如先說。",
        "from": "T25n1509_045:0388a08_2",
        "context_with_next_sentence": true
    },
    {
        "source_sentence": "【經】慧命舍利弗問富樓那彌多羅尼子：「云何菩薩摩訶薩發趣大乘？」",
        "from": "T25n1509_045:0388a10_0",
        "context_with_next_sentence": true
    },
    {
        "source_sentence": "富樓那語舍利弗：「菩薩摩訶薩行六波羅蜜時，離諸欲，離諸惡不善法，有覺有觀，離生喜樂入初禪乃至入第四禪中，以慈廣大，無二、無量，無怨、無恨、無惱心行，遍滿一方、二三四方、四維、上下，遍一切世間。",
        "from": "T25n1509_045:0388a11_1",
        "context_with_next_sentence": true
    },
    {
        "source_sentence": "悲、喜、捨心，亦如是。",
        "from": "T25n1509_045:0388a16_2",
        "context_with_next_sentence": true
    },
    {
        "source_sentence": "是菩薩入禪時、起時，諸禪、無量心及支，共一切眾生，迴向薩婆若，是名菩薩摩訶薩禪波羅蜜發趣大乘。",
        "from": "T25n1509_045:0388a16_3",
        "context_with_next_sentence": true
    },
    {
        "source_sentence": "是菩薩摩訶薩住禪、無量心，作是念：『我當得一切種智，為斷一切眾生煩惱故，當說法。』",
        "from": "T25n1509_045:0388a19_0",
        "context_with_next_sentence": true
    },
    {
        "source_sentence": "是名菩薩摩訶薩行禪波羅蜜時檀波羅蜜。",
        "from": "T25n1509_045:0388a20_1",
        "context_with_next_sentence": true
    },
    {
        "source_sentence": "若菩薩摩訶薩應薩婆若心，修初禪，住初禪，二、三、四禪亦如是，不受餘心——所謂聲聞、辟支佛心。",
        "from": "T25n1509_045:0388a21_2",
        "context_with_next_sentence": true
    },
    {
        "source_sentence": "是名菩薩摩訶薩行禪波羅蜜時尸羅波羅蜜。",
        "from": "T25n1509_045:0388a24_3",
        "context_with_next_sentence": true
    },
    {
        "source_sentence": "若菩薩摩訶薩應薩婆若心入諸禪，作是念：『我為斷一切眾生煩惱故當說法，是諸心欲樂忍。』",
        "from": "T25n1509_045:0388a25_4",
        "context_with_next_sentence": true
    },
    {
        "source_sentence": "是名菩薩摩訶薩行禪波羅蜜時羼提波羅蜜。",
        "from": "T25n1509_045:0388a27_5",
        "context_with_next_sentence": true
    },
    {
        "source_sentence": "若菩薩摩訶薩應薩婆若心，入諸禪，諸善根皆迴向薩婆若，勤修不息，是名菩薩摩訶薩行禪波羅蜜時毘梨耶波羅蜜。",
        "from": "T25n1509_045:0388a28_6",
        "context_with_next_sentence": true
    },
    {
        "source_sentence": "若菩薩摩訶薩應薩婆若心，入四禪及支，觀無常相、苦相、無我相、空相、無相相、無作相，共一切眾生，迴向薩婆若，是名菩薩摩訶薩行禪波羅蜜時般若波羅蜜。",
        "from": "T25n1509_045:0388b02_7",
        "context_with_next_sentence": true
    },
    {
        "source_sentence": "舍利弗！",
        "from": "T25n1509_045:0388b05_8",
        "context_with_next_sentence": true
    },
    {
        "source_sentence": "是名菩薩摩訶薩發趣大乘。",
        "from": "T25n1509_045:0388b05_9",
        "context_with_next_sentence": true
    },
    {
        "source_sentence": "「復次，菩薩摩訶薩行慈心，作是念：『我當安樂一切眾生；入悲心，我當救濟一切眾生；入喜心，我當度一切眾生；入捨心，我當令一切眾生得諸漏盡。』",
        "from": "T25n1509_045:0388b06_10",
        "context_with_next_sentence": true
    },
    {
        "source_sentence": "是名菩薩摩訶薩行無量心時檀波羅蜜。",
        "from": "T25n1509_045:0388b09_11",
        "context_with_next_sentence": true
    },
    {
        "source_sentence": "復次，菩薩摩訶薩，是諸禪無量心，不向聲聞辟支佛地，但迴向薩婆若，是名菩薩摩訶薩行無量心時尸羅波羅蜜。",
        "from": "T25n1509_045:0388b10_12",
        "context_with_next_sentence": true
    },
    {
        "source_sentence": "復次，舍利弗！",
        "from": "T25n1509_045:0388b13_13",
        "context_with_next_sentence": true
    },
    {
        "source_sentence": "菩薩摩訶薩行四無量心，不貪聲聞、辟支佛地，但忍樂欲薩婆若，是名菩薩摩訶薩行無量心時羼提波羅蜜。",
        "from": "T25n1509_045:0388b13_14",
        "context_with_next_sentence": true
    },
    {
        "source_sentence": "若菩薩摩訶薩應薩婆若心，行四無量心，但行清淨行，是名菩薩摩訶薩行無量心時毘梨耶波羅蜜。",
        "from": "T25n1509_045:0388b16_15",
        "context_with_next_sentence": true
    },
    {
        "source_sentence": "復次，菩薩摩訶薩入禪、入無量心時，亦不隨禪、無量心生，是名菩薩摩訶薩行無量心時方便般若波羅蜜。",
        "from": "T25n1509_045:0388b18_16",
        "context_with_next_sentence": true
    },
    {
        "source_sentence": "舍利弗！",
        "from": "T25n1509_045:0388b20_17",
        "context_with_next_sentence": true
    },
    {
        "source_sentence": "是名菩薩摩訶薩發趣大乘。",
        "from": "T25n1509_045:0388b21_18",
        "context_with_next_sentence": true
    },
    {
        "source_sentence": "「復次，舍利弗！",
        "from": "T25n1509_045:0388b21_19",
        "context_with_next_sentence": true
    },
    {
        "source_sentence": "菩薩摩訶薩發趣大乘，一切種修四念處，乃至一切種修八聖道分；一切種修三解脫門，乃至十八不共法，是名菩薩摩訶薩發趣大乘。",
        "from": "T25n1509_045:0388b22_20",
        "context_with_next_sentence": true
    },
    {
        "source_sentence": "「復次，舍利弗！",
        "from": "T25n1509_045:0388b25_21",
        "context_with_next_sentence": true
    },
    {
        "source_sentence": "菩薩摩訶薩內空中智慧，用無所得故；乃至無法有法空中智慧，用無所得故，是名菩薩摩訶薩發趣大乘。",
        "from": "T25n1509_045:0388b25_22",
        "context_with_next_sentence": true
    },
    {
        "source_sentence": "復次，舍利弗，菩薩摩訶薩一切法中不亂不定智慧，是名菩薩摩訶薩發趣大乘。",
        "from": "T25n1509_045:0388b27_23",
        "context_with_next_sentence": true
    },
    {
        "source_sentence": "「復次，舍利弗！",
        "from": "T25n1509_045:0388b29_24",
        "context_with_next_sentence": true
    },
    {
        "source_sentence": "菩薩摩訶薩發趣大乘，非常、非無常智慧，非樂、非苦，非實、非虛，非我、非無我智慧，是名菩薩摩訶薩發趣大乘，用無所得故。",
        "from": "T25n1509_045:0388b29_25",
        "context_with_next_sentence": true
    },
    {
        "source_sentence": "「復次，舍利弗！",
        "from": "T25n1509_045:0388c03_26",
        "context_with_next_sentence": true
    },
    {
        "source_sentence": "菩薩摩訶薩智，不行過去世、不行未來世、不行現在世，亦非不知三世，是名菩薩摩訶薩發趣大乘，用無所得故。",
        "from": "T25n1509_045:0388c04_0",
        "context_with_next_sentence": true
    },
    {
        "source_sentence": "「復次，菩薩摩訶薩發趣大乘智，不行欲界、不行色界、不行無色界，亦非不知欲界、色界、無色界，用無所得故，是名菩薩摩訶薩發趣大乘。",
        "from": "T25n1509_045:0388c06_1",
        "context_with_next_sentence": true
    },
    {
        "source_sentence": "「復次，菩薩摩訶薩發趣大乘智，不行世間法、不行出世間法，不行有為法、不行無為法，不行有漏法、不行無漏法，亦非不知世間法出世間法、有為無為、有漏無漏法，用無所得故。",
        "from": "T25n1509_045:0388c09_2",
        "context_with_next_sentence": true
    },
    {
        "source_sentence": "舍利弗！",
        "from": "T25n1509_045:0388c13_3",
        "context_with_next_sentence": true
    },
    {
        "source_sentence": "是名菩薩摩訶薩發趣大乘。」",
        "from": "T25n1509_045:0388c13_4",
        "context_with_next_sentence": true
    },
    {
        "source_sentence": "【論】問曰：六波羅蜜中，若逆說，則應說般若波羅蜜，次說禪；若順，應先說檀波羅蜜；今何以乃說禪波羅蜜為首？",
        "from": "T25n1509_045:0388c14_5",
        "context_with_next_sentence": true
    },
    {
        "source_sentence": "答曰：發大莊嚴，無有眾生能破壞者。",
        "from": "T25n1509_045:0388c17_6",
        "context_with_next_sentence": true
    },
    {
        "source_sentence": "若菩薩無禪定，心未離欲，雖行餘波羅蜜則易壞；行禪波羅蜜，能入慈無量，是時無能壞。",
        "from": "T25n1509_045:0388c18_7",
        "context_with_next_sentence": true
    },
    {
        "source_sentence": "如說：行慈三昧者，刀不能傷，水火不害。",
        "from": "T25n1509_045:0388c20_8",
        "context_with_next_sentence": true
    },
    {
        "source_sentence": "亦有神通力種種變化，能發大莊嚴。",
        "from": "T25n1509_045:0388c21_9",
        "context_with_next_sentence": true
    },
    {
        "source_sentence": "如佛說：鳥無兩翼，不能飛翔；菩薩無神通力，不能發大莊嚴。",
        "from": "T25n1509_045:0388c22_10",
        "context_with_next_sentence": true
    },
    {
        "source_sentence": "入禪波羅蜜中，能生慈無量、五神通故，物無能傷。",
        "from": "T25n1509_045:0388c23_11",
        "context_with_next_sentence": true
    },
    {
        "source_sentence": "以是故，今此說禪波羅蜜為首。",
        "from": "T25n1509_045:0388c24_12",
        "context_with_next_sentence": true
    },
    {
        "source_sentence": "問曰：四禪中有種種功德，皆可行六波羅蜜，今何以但說四無量心中行六波羅蜜？",
        "from": "T25n1509_045:0388c25_13",
        "context_with_next_sentence": true
    },
    {
        "source_sentence": "答曰：四無量心，取眾生相，緣眾生，菩薩常為眾生故行道。",
        "from": "T25n1509_045:0388c27_14",
        "context_with_next_sentence": true
    },
    {
        "source_sentence": "是四無量等中有慈悲心，能利益眾生；餘八背捨、九次第等無如是利益。",
        "from": "T25n1509_045:0388c28_15",
        "context_with_next_sentence": true
    },
    {
        "source_sentence": "問曰：菩薩住五神通，能廣利益眾生，何以故不說？",
        "from": "T25n1509_045:0389a01_16",
        "context_with_next_sentence": true
    },
    {
        "source_sentence": "答曰：大悲是菩薩根本。",
        "from": "T25n1509_045:0389a02_17",
        "context_with_next_sentence": true
    },
    {
        "source_sentence": "又五神通先已說，後當說四無量心，未說故今說。",
        "from": "T25n1509_045:0389a03_18",
        "context_with_next_sentence": true
    },
    {
        "source_sentence": "若菩薩但行四無量心，不名發趣大乘；六波羅蜜和合故，名為「發趣大乘」。",
        "from": "T25n1509_045:0389a04_19",
        "context_with_next_sentence": true
    },
    {
        "source_sentence": "四無量心生六波羅蜜，富樓那此中自說因緣。",
        "from": "T25n1509_045:0389a06_20",
        "context_with_next_sentence": true
    },
    {
        "source_sentence": "問曰：云何一切種修四念處乃至十八不共法？",
        "from": "T25n1509_045:0389a07_21",
        "context_with_next_sentence": true
    },
    {
        "source_sentence": "答曰：有二種：信行性，法行性。",
        "from": "T25n1509_045:0389a08_22",
        "context_with_next_sentence": true
    },
    {
        "source_sentence": "信行性觀無常、苦，或但觀無常，或但觀苦；法行性人觀空、無我，或但觀空，或但觀無我。",
        "from": "T25n1509_045:0389a09_23",
        "context_with_next_sentence": true
    },
    {
        "source_sentence": "菩薩度眾生故，一切門皆修皆學。",
        "from": "T25n1509_045:0389a11_24",
        "context_with_next_sentence": true
    },
    {
        "source_sentence": "復次，發大乘者，以十八空破十八種法，亦捨是十八種空智慧。",
        "from": "T25n1509_045:0389a11_25",
        "context_with_next_sentence": true
    },
    {
        "source_sentence": "復次，若菩薩觀諸法常定，亦不取定相，是名「不定不亂智慧」。",
        "from": "T25n1509_045:0389a13_26",
        "context_with_next_sentence": true
    },
    {
        "source_sentence": "復次，畏墮常、樂顛倒故，不觀諸法常、樂等；畏墮斷滅故，不觀無常等。",
        "from": "T25n1509_045:0389a14_27",
        "context_with_next_sentence": true
    },
    {
        "source_sentence": "復次，若菩薩三世、三界中智慧，不觀、不行、不取相，知皆虛妄而不墮無明。",
        "from": "T25n1509_045:0389a16_28",
        "context_with_next_sentence": true
    },
    {
        "source_sentence": "復次，世間、出世間中，亦非智、非不智。",
        "from": "T25n1509_045:0389a18_29",
        "context_with_next_sentence": true
    },
    {
        "source_sentence": "非智者，空故，無空相故，畢竟清淨故。",
        "from": "T25n1509_045:0389a19_30",
        "context_with_next_sentence": true
    },
    {
        "source_sentence": "非不智者，觀無常、苦、空等入般若波羅蜜中故。",
        "from": "T25n1509_045:0389a20_31",
        "context_with_next_sentence": true
    },
    {
        "source_sentence": "非不行智，不行者，遮見、斷法愛，離依止故。",
        "from": "T25n1509_045:0389a21_32",
        "context_with_next_sentence": true
    },
    {
        "source_sentence": "無非智者，是中無愚癡，異於凡夫故。",
        "from": "T25n1509_045:0389a22_33",
        "context_with_next_sentence": true
    },
    {
        "source_sentence": "又行者持戒、修禪定、習諸觀，云何言「非智」？",
        "from": "T25n1509_045:0389a23_34",
        "context_with_next_sentence": true
    },
    {
        "source_sentence": "如《佛利眾生經》中說：　「行者捨諸法，　　亦不依止慧，　　亦無所分別，　　是為決定智！」",
        "from": "T25n1509_045:0389a24_35",
        "context_with_next_sentence": true
    },
    {
        "source_sentence": "(釋第十五品竟)大智度論卷第四十五",
        "from": "T25n1509_045:0389a26_36",
        "context_with_next_sentence": false
    }
]