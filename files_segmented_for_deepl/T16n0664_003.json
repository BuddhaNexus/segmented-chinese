[
    {
        "source_sentence": "合部金光明經卷第三",
        "from": "T16n0664_003:0372c02_0",
        "context_with_next_sentence": true
    },
    {
        "source_sentence": "隋大興善寺沙門釋寶貴合",
        "from": "T16n0664_003:0372c04_0",
        "context_with_next_sentence": true
    },
    {
        "source_sentence": "梁三藏真諦譯",
        "from": "T16n0664_003:0372c05_0",
        "context_with_next_sentence": true
    },
    {
        "source_sentence": "陀羅尼最淨地品第六",
        "from": "T16n0664_003:0372c06_0",
        "context_with_next_sentence": true
    },
    {
        "source_sentence": "是時，師子相無礙光焰菩薩與無量億眾從座俱起，偏袒右肩，右膝著地，合掌恭敬頂禮佛足，以種種華香、寶幢、幡蓋以為供養，而作是言：「以幾因緣得菩提心？",
        "from": "T16n0664_003:0372c07_0",
        "context_with_next_sentence": true
    },
    {
        "source_sentence": "何者是菩提心？",
        "from": "T16n0664_003:0372c10_1",
        "context_with_next_sentence": true
    },
    {
        "source_sentence": "世尊！",
        "from": "T16n0664_003:0372c10_2",
        "context_with_next_sentence": true
    },
    {
        "source_sentence": "於菩提者，現在心不可得、未來心不可得、過去心不可得；離菩提者，菩提心亦不可得。",
        "from": "T16n0664_003:0372c11_3",
        "context_with_next_sentence": true
    },
    {
        "source_sentence": "菩提者，不可言說；心者，亦無色、無相，無事、無業、非可造作；眾生者，亦不可得、亦不可知。",
        "from": "T16n0664_003:0372c13_0",
        "context_with_next_sentence": true
    },
    {
        "source_sentence": "世尊！",
        "from": "T16n0664_003:0372c14_1",
        "context_with_next_sentence": true
    },
    {
        "source_sentence": "云何諸法甚深之義而可得知？」",
        "from": "T16n0664_003:0372c15_2",
        "context_with_next_sentence": true
    },
    {
        "source_sentence": "佛言：「善男子！",
        "from": "T16n0664_003:0372c16_0",
        "context_with_next_sentence": true
    },
    {
        "source_sentence": "菩提，祕密事業造作，不可得知；離菩提，菩提心亦不可得。",
        "from": "T16n0664_003:0372c16_1",
        "context_with_next_sentence": true
    },
    {
        "source_sentence": "菩提者不可言說，心亦無相，眾生亦不可得知。",
        "from": "T16n0664_003:0372c17_2",
        "context_with_next_sentence": true
    },
    {
        "source_sentence": "何以故？",
        "from": "T16n0664_003:0372c18_3",
        "context_with_next_sentence": true
    },
    {
        "source_sentence": "如意，心亦如是；如心，菩提亦如是；如心、如菩提，眾生亦如是；如眾生，一切三世法亦如是。」",
        "from": "T16n0664_003:0372c18_4",
        "context_with_next_sentence": true
    },
    {
        "source_sentence": "佛言：「善男子！",
        "from": "T16n0664_003:0372c21_0",
        "context_with_next_sentence": true
    },
    {
        "source_sentence": "如是，菩薩摩訶薩得名是心通一切法，是說菩提菩提心。",
        "from": "T16n0664_003:0372c21_1",
        "context_with_next_sentence": true
    },
    {
        "source_sentence": "菩提，非過去、非未來、非現在；心亦如是、眾生亦如是，於如此中亦不可得。",
        "from": "T16n0664_003:0372c22_2",
        "context_with_next_sentence": true
    },
    {
        "source_sentence": "何以故？",
        "from": "T16n0664_003:0372c24_3",
        "context_with_next_sentence": true
    },
    {
        "source_sentence": "一切法無生故，菩提不可得、菩提名不可得，眾生、眾生名不可得，聲聞、聲聞名不可得，緣覺、緣覺名不可得，菩薩、菩薩名不可得，佛、佛名不可得，行非行不可得、行非行名不可得。",
        "from": "T16n0664_003:0372c24_4",
        "context_with_next_sentence": true
    },
    {
        "source_sentence": "於一切寂靜法中而得安住、依一切功德善根而得發出，是名初發菩提心。",
        "from": "T16n0664_003:0372c28_5",
        "context_with_next_sentence": true
    },
    {
        "source_sentence": "「譬如寶須彌山王，是名檀波羅蜜因。",
        "from": "T16n0664_003:0373a01_6",
        "context_with_next_sentence": true
    },
    {
        "source_sentence": "「第二發心，譬如大地持一一法事故，是名尸波羅蜜因。",
        "from": "T16n0664_003:0373a02_0",
        "context_with_next_sentence": true
    },
    {
        "source_sentence": "譬如師子臆長毫獸王有大神力，獨步無畏，無有戰怖。",
        "from": "T16n0664_003:0373a03_1",
        "context_with_next_sentence": true
    },
    {
        "source_sentence": "如是，第三心說羼提波羅蜜因。",
        "from": "T16n0664_003:0373a04_2",
        "context_with_next_sentence": true
    },
    {
        "source_sentence": "譬如風輪，那羅延力勇壯速疾。",
        "from": "T16n0664_003:0373a05_3",
        "context_with_next_sentence": true
    },
    {
        "source_sentence": "如是，第四心不退轉，是名毘梨耶波羅蜜因。",
        "from": "T16n0664_003:0373a05_4",
        "context_with_next_sentence": true
    },
    {
        "source_sentence": "譬如七寶樓觀有四階道，清涼之風來吹四門。",
        "from": "T16n0664_003:0373a06_5",
        "context_with_next_sentence": true
    },
    {
        "source_sentence": "如是，第五心上種種功德法藏猶未滿足，是名禪波羅蜜因。",
        "from": "T16n0664_003:0373a07_6",
        "context_with_next_sentence": true
    },
    {
        "source_sentence": "譬如日輪，光耀炎盛。",
        "from": "T16n0664_003:0373a09_7",
        "context_with_next_sentence": true
    },
    {
        "source_sentence": "如是，第六心能破滅生死大闇故，是名般若波羅蜜因。",
        "from": "T16n0664_003:0373a09_8",
        "context_with_next_sentence": true
    },
    {
        "source_sentence": "譬如大富商主能令一切心願滿足。",
        "from": "T16n0664_003:0373a11_0",
        "context_with_next_sentence": true
    },
    {
        "source_sentence": "如是，第七心能令得度生死險惡道故、能令得多功德寶故，是名方便勝智波羅蜜因。",
        "from": "T16n0664_003:0373a11_1",
        "context_with_next_sentence": true
    },
    {
        "source_sentence": "譬如月淨圓滿。",
        "from": "T16n0664_003:0373a13_2",
        "context_with_next_sentence": true
    },
    {
        "source_sentence": "如是，第八心一切境界清淨具足故，是名願波羅蜜因。",
        "from": "T16n0664_003:0373a14_3",
        "context_with_next_sentence": true
    },
    {
        "source_sentence": "譬如轉輪聖王，主兵、寶臣如意處分。",
        "from": "T16n0664_003:0373a15_4",
        "context_with_next_sentence": true
    },
    {
        "source_sentence": "如是，第九心善能莊嚴清淨佛土，功德普洽，廣利一切故，是名力波羅蜜因。",
        "from": "T16n0664_003:0373a16_5",
        "context_with_next_sentence": true
    },
    {
        "source_sentence": "譬如虛空及轉輪聖王。",
        "from": "T16n0664_003:0373a17_6",
        "context_with_next_sentence": true
    },
    {
        "source_sentence": "如是，第十心於一切境界皆悉通達故、於一切法自在至灌頂位故，是名智波羅蜜因。」",
        "from": "T16n0664_003:0373a18_7",
        "context_with_next_sentence": true
    },
    {
        "source_sentence": "佛言：「善男子！",
        "from": "T16n0664_003:0373a20_8",
        "context_with_next_sentence": true
    },
    {
        "source_sentence": "如是，十種菩薩摩訶薩菩提心因。」",
        "from": "T16n0664_003:0373a20_9",
        "context_with_next_sentence": true
    },
    {
        "source_sentence": "佛言：「善男子！",
        "from": "T16n0664_003:0373a22_0",
        "context_with_next_sentence": true
    },
    {
        "source_sentence": "依五種法成就菩薩摩訶薩檀波羅蜜。",
        "from": "T16n0664_003:0373a22_1",
        "context_with_next_sentence": true
    },
    {
        "source_sentence": "何者為五？",
        "from": "T16n0664_003:0373a23_2",
        "context_with_next_sentence": true
    },
    {
        "source_sentence": "一者、信根，二者、慈悲，三者、無求欲心，四者、攝受一切眾生，五者、願求一切智智。",
        "from": "T16n0664_003:0373a23_3",
        "context_with_next_sentence": true
    },
    {
        "source_sentence": "是，善男子！",
        "from": "T16n0664_003:0373a25_4",
        "context_with_next_sentence": true
    },
    {
        "source_sentence": "依是五法檀波羅蜜能得成就。」",
        "from": "T16n0664_003:0373a25_5",
        "context_with_next_sentence": true
    },
    {
        "source_sentence": "佛言：「善男子！",
        "from": "T16n0664_003:0373a26_6",
        "context_with_next_sentence": true
    },
    {
        "source_sentence": "依是五法菩薩摩訶薩成就尸波羅蜜。",
        "from": "T16n0664_003:0373a26_7",
        "context_with_next_sentence": true
    },
    {
        "source_sentence": "何者為五？",
        "from": "T16n0664_003:0373a27_8",
        "context_with_next_sentence": true
    },
    {
        "source_sentence": "一者、三業清淨，二者、不為一切眾生作煩惱因緣，三者、斷諸惡道、開善道門，四者、過於聲聞、緣覺之地，五者、一切功德願滿足故。",
        "from": "T16n0664_003:0373a27_9",
        "context_with_next_sentence": true
    },
    {
        "source_sentence": "善男子！",
        "from": "T16n0664_003:0373b01_10",
        "context_with_next_sentence": true
    },
    {
        "source_sentence": "依是五法尸波羅蜜能得成就。」",
        "from": "T16n0664_003:0373b01_11",
        "context_with_next_sentence": true
    },
    {
        "source_sentence": "佛言：「善男子！",
        "from": "T16n0664_003:0373b03_0",
        "context_with_next_sentence": true
    },
    {
        "source_sentence": "又，依五法菩薩摩訶薩成就羼提波羅蜜。",
        "from": "T16n0664_003:0373b03_1",
        "context_with_next_sentence": true
    },
    {
        "source_sentence": "何者為五？",
        "from": "T16n0664_003:0373b04_2",
        "context_with_next_sentence": true
    },
    {
        "source_sentence": "一者、伏貪、瞋煩惱，二者、不惜身命、不生安樂止息之觀，三者、思惟往業，四者、為欲成熟一切眾生功德善根發慈悲心，五者、為得甚深無生法忍。",
        "from": "T16n0664_003:0373b04_3",
        "context_with_next_sentence": true
    },
    {
        "source_sentence": "善男子！",
        "from": "T16n0664_003:0373b07_4",
        "context_with_next_sentence": true
    },
    {
        "source_sentence": "是名菩薩摩訶薩成就羼提波羅蜜。」",
        "from": "T16n0664_003:0373b07_5",
        "context_with_next_sentence": true
    },
    {
        "source_sentence": "佛言：「善男子！",
        "from": "T16n0664_003:0373b09_0",
        "context_with_next_sentence": true
    },
    {
        "source_sentence": "又，依五法菩薩摩訶薩成就毘梨耶波羅蜜。",
        "from": "T16n0664_003:0373b09_1",
        "context_with_next_sentence": true
    },
    {
        "source_sentence": "何等為五？",
        "from": "T16n0664_003:0373b10_2",
        "context_with_next_sentence": true
    },
    {
        "source_sentence": "一者、與諸煩惱不得共住，二者、福德未具不得安樂，三者、一切難行不生厭心，四者、為欲利益一切眾生成就大慈悲攝受，五者、願求不退轉地。",
        "from": "T16n0664_003:0373b10_3",
        "context_with_next_sentence": true
    },
    {
        "source_sentence": "善男子！",
        "from": "T16n0664_003:0373b13_4",
        "context_with_next_sentence": true
    },
    {
        "source_sentence": "是名菩薩摩訶薩成就毘梨耶波羅蜜。」",
        "from": "T16n0664_003:0373b14_0",
        "context_with_next_sentence": true
    },
    {
        "source_sentence": "佛言：「善男子！",
        "from": "T16n0664_003:0373b15_0",
        "context_with_next_sentence": true
    },
    {
        "source_sentence": "又，依五法成就菩薩摩訶薩禪那波羅蜜。",
        "from": "T16n0664_003:0373b15_1",
        "context_with_next_sentence": true
    },
    {
        "source_sentence": "何等為五？",
        "from": "T16n0664_003:0373b16_2",
        "context_with_next_sentence": true
    },
    {
        "source_sentence": "一者、一切善法攝持不散；二者、解脫生死，二處不著；三者、願得神通，為成就眾生善根故；四者、發心洗浣法界，為清淨心故；五者、為斷眾生一切煩惱根故。",
        "from": "T16n0664_003:0373b16_3",
        "context_with_next_sentence": true
    },
    {
        "source_sentence": "善男子！",
        "from": "T16n0664_003:0373b19_4",
        "context_with_next_sentence": true
    },
    {
        "source_sentence": "是名菩薩摩訶薩成就禪那波羅蜜。」",
        "from": "T16n0664_003:0373b20_5",
        "context_with_next_sentence": true
    },
    {
        "source_sentence": "佛言：「善男子！",
        "from": "T16n0664_003:0373b21_0",
        "context_with_next_sentence": true
    },
    {
        "source_sentence": "又，有五法菩薩摩訶薩成就般若波羅蜜。",
        "from": "T16n0664_003:0373b21_1",
        "context_with_next_sentence": true
    },
    {
        "source_sentence": "云何為五？",
        "from": "T16n0664_003:0373b22_2",
        "context_with_next_sentence": true
    },
    {
        "source_sentence": "一者、一切諸佛、菩薩聰慧大智供養親近，心無厭足；二者、諸佛如來說甚深法，心常樂聞，無有厭足；三者、真俗勝智；四者、見思煩惱如是勝智能分別斷；五者、於世間五明之法皆悉通達。",
        "from": "T16n0664_003:0373b22_3",
        "context_with_next_sentence": true
    },
    {
        "source_sentence": "善男子！",
        "from": "T16n0664_003:0373b26_4",
        "context_with_next_sentence": true
    },
    {
        "source_sentence": "是名菩薩摩訶薩成就般若波羅蜜。」",
        "from": "T16n0664_003:0373b26_5",
        "context_with_next_sentence": true
    },
    {
        "source_sentence": "佛言：「善男子！",
        "from": "T16n0664_003:0373b27_6",
        "context_with_next_sentence": true
    },
    {
        "source_sentence": "又，依五法菩薩摩訶薩成就方便勝智波羅蜜。",
        "from": "T16n0664_003:0373b27_7",
        "context_with_next_sentence": true
    },
    {
        "source_sentence": "何者為五？",
        "from": "T16n0664_003:0373b29_0",
        "context_with_next_sentence": true
    },
    {
        "source_sentence": "一者、於一切眾生意欲、煩惱、行心悉通達；二者、無量對治諸法之門心皆曉了；三者、大慈大悲，入出自在；四者、於摩訶波羅蜜多能修行，成熟滿足，悉皆願求；五者、一切佛法了達攝受，皆悉願求。",
        "from": "T16n0664_003:0373b29_1",
        "context_with_next_sentence": true
    },
    {
        "source_sentence": "善男子！",
        "from": "T16n0664_003:0373c04_2",
        "context_with_next_sentence": true
    },
    {
        "source_sentence": "是名菩薩摩訶薩成就方便勝智波羅蜜。」",
        "from": "T16n0664_003:0373c04_3",
        "context_with_next_sentence": true
    },
    {
        "source_sentence": "佛言：「善男子！",
        "from": "T16n0664_003:0373c06_0",
        "context_with_next_sentence": true
    },
    {
        "source_sentence": "又有五法菩薩摩訶薩成就願波羅蜜。",
        "from": "T16n0664_003:0373c06_1",
        "context_with_next_sentence": true
    },
    {
        "source_sentence": "何者為五？",
        "from": "T16n0664_003:0373c07_2",
        "context_with_next_sentence": true
    },
    {
        "source_sentence": "一者、於一切法本來不生、不滅，不有、不無，心安樂住；二者、觀一切諸法最妙、一切垢清淨，心得安住；三者、過一切相，心如如，無作、無行，不異、不動，安心於如；四者、為利益眾生事於俗諦中得安心住；五者、於奢摩他毘鉢舍那同時能住。",
        "from": "T16n0664_003:0373c07_3",
        "context_with_next_sentence": true
    },
    {
        "source_sentence": "善男子！",
        "from": "T16n0664_003:0373c12_4",
        "context_with_next_sentence": true
    },
    {
        "source_sentence": "是名菩薩摩訶薩成就願波羅蜜。」",
        "from": "T16n0664_003:0373c12_5",
        "context_with_next_sentence": true
    },
    {
        "source_sentence": "佛言：「善男子！",
        "from": "T16n0664_003:0373c14_0",
        "context_with_next_sentence": true
    },
    {
        "source_sentence": "依此五法菩薩摩訶薩成就力波羅蜜。",
        "from": "T16n0664_003:0373c14_1",
        "context_with_next_sentence": true
    },
    {
        "source_sentence": "何者為五？",
        "from": "T16n0664_003:0373c15_2",
        "context_with_next_sentence": true
    },
    {
        "source_sentence": "一者、一切眾生心行險惡智力能解；二者、能令一切眾生入於甚深之法；三者、一切眾生往還生死，隨其因緣如是見知；四者、於一切眾生三聚智力能分別知；五者、如理為種、為熟、為脫，如是說法皆是智力故。",
        "from": "T16n0664_003:0373c15_3",
        "context_with_next_sentence": true
    },
    {
        "source_sentence": "善男子！",
        "from": "T16n0664_003:0373c20_4",
        "context_with_next_sentence": true
    },
    {
        "source_sentence": "是名菩薩摩訶薩成就力波羅蜜。」",
        "from": "T16n0664_003:0373c20_5",
        "context_with_next_sentence": true
    },
    {
        "source_sentence": "佛言：「善男子！",
        "from": "T16n0664_003:0373c22_0",
        "context_with_next_sentence": true
    },
    {
        "source_sentence": "復有五法菩薩摩訶薩修行成就智波羅蜜。",
        "from": "T16n0664_003:0373c22_1",
        "context_with_next_sentence": true
    },
    {
        "source_sentence": "何等為五？",
        "from": "T16n0664_003:0373c23_2",
        "context_with_next_sentence": true
    },
    {
        "source_sentence": "一者、於一切法分別善惡具足智能，二者、於黑白法遠離攝受具足智能，三者、於生死涅槃不厭不喜具足智能，四者、大福德行、大智慧行得度究竟具足智能，五者、一切諸佛不共法等及一切智智具足灌頂智能。",
        "from": "T16n0664_003:0373c23_3",
        "context_with_next_sentence": true
    },
    {
        "source_sentence": "善男子！",
        "from": "T16n0664_003:0373c28_4",
        "context_with_next_sentence": true
    },
    {
        "source_sentence": "是名菩薩摩訶薩成就智波羅蜜。」",
        "from": "T16n0664_003:0373c28_5",
        "context_with_next_sentence": true
    },
    {
        "source_sentence": "佛言：「善男子！",
        "from": "T16n0664_003:0373c29_6",
        "context_with_next_sentence": true
    },
    {
        "source_sentence": "何者波羅蜜義？",
        "from": "T16n0664_003:0373c29_7",
        "context_with_next_sentence": true
    },
    {
        "source_sentence": "行道勝利是波羅蜜義；大甚深智滿足是波羅蜜義；行、非行法，心不執著，是波羅蜜義；生死過失、涅槃功德，正覺、正觀，是波羅蜜義；愚人、智人皆悉攝受，是波羅蜜義；能現種種珍妙法寶，是波羅蜜義；無礙解脫智滿足，是波羅蜜義；法界、眾生界正分別知，是波羅蜜義；檀等及智能令至不退轉地，是波羅蜜義；能令滿足無生法忍，是波羅蜜義；一切眾生功德善根能令成熟，是波羅蜜義；於菩提清涼道場佛慧十力、四無畏、不共法等成就，是波羅蜜義；生死、涅槃皆是妄見，能度無餘，是波羅蜜義；濟度一切，是波羅蜜義；一切外人來相詰難，善能解釋令其降伏，是波羅蜜義；能轉十二行法輪，是波羅蜜義；無所著、無所見，無患累、無異思惟，是波羅蜜義。",
        "from": "T16n0664_003:0374a01_0",
        "context_with_next_sentence": true
    },
    {
        "source_sentence": "「善男子！",
        "from": "T16n0664_003:0374a16_0",
        "context_with_next_sentence": true
    },
    {
        "source_sentence": "初菩薩地是相前現：三千大千世界無量無邊種種寶物等藏皆悉盈滿。",
        "from": "T16n0664_003:0374a16_1",
        "context_with_next_sentence": true
    },
    {
        "source_sentence": "菩薩悉見。",
        "from": "T16n0664_003:0374a17_2",
        "context_with_next_sentence": true
    },
    {
        "source_sentence": "「善男子！",
        "from": "T16n0664_003:0374a19_0",
        "context_with_next_sentence": true
    },
    {
        "source_sentence": "菩薩二地是相前現：三千大千世界地平如掌，無量無數種種妙色清淨之寶、莊嚴之具。",
        "from": "T16n0664_003:0374a19_1",
        "context_with_next_sentence": true
    },
    {
        "source_sentence": "菩薩悉見。",
        "from": "T16n0664_003:0374a21_2",
        "context_with_next_sentence": true
    },
    {
        "source_sentence": "「善男子！",
        "from": "T16n0664_003:0374a22_0",
        "context_with_next_sentence": true
    },
    {
        "source_sentence": "菩薩三地是相前現：自身勇健，鎧仗莊嚴，一切怨賊皆能摧伏。",
        "from": "T16n0664_003:0374a22_1",
        "context_with_next_sentence": true
    },
    {
        "source_sentence": "菩薩悉見。",
        "from": "T16n0664_003:0374a23_2",
        "context_with_next_sentence": true
    },
    {
        "source_sentence": "「善男子！",
        "from": "T16n0664_003:0374a24_0",
        "context_with_next_sentence": true
    },
    {
        "source_sentence": "菩薩四地是相前現：四方風輪、種種妙華悉皆散灑圓滿地上。",
        "from": "T16n0664_003:0374a24_1",
        "context_with_next_sentence": true
    },
    {
        "source_sentence": "菩薩悉見。",
        "from": "T16n0664_003:0374a25_2",
        "context_with_next_sentence": true
    },
    {
        "source_sentence": "「善男子！",
        "from": "T16n0664_003:0374a26_0",
        "context_with_next_sentence": true
    },
    {
        "source_sentence": "菩薩五地是相前現：如寶女人一切莊嚴，其身頂上散多那華，妙寶、瓔珞貫飾身首。",
        "from": "T16n0664_003:0374a26_1",
        "context_with_next_sentence": true
    },
    {
        "source_sentence": "菩薩悉見。",
        "from": "T16n0664_003:0374a28_2",
        "context_with_next_sentence": true
    },
    {
        "source_sentence": "「善男子！",
        "from": "T16n0664_003:0374a29_0",
        "context_with_next_sentence": true
    },
    {
        "source_sentence": "菩薩六地是相前現：七寶華池有四階道，金沙遍滿，清淨無穢，八功德水皆悉盈滿，欝波羅花、拘物頭華、分陀利華莊嚴其池，於華池所自身遊戲，快樂清淨，清涼無比。",
        "from": "T16n0664_003:0374a29_1",
        "context_with_next_sentence": true
    },
    {
        "source_sentence": "菩薩悉見。",
        "from": "T16n0664_003:0374b04_2",
        "context_with_next_sentence": true
    },
    {
        "source_sentence": "「善男子！",
        "from": "T16n0664_003:0374b04_3",
        "context_with_next_sentence": true
    },
    {
        "source_sentence": "菩薩七地是相前現：左邊、右邊應墮地獄，以菩薩力故，還得不墮，無有損傷、無有痛惱。",
        "from": "T16n0664_003:0374b04_4",
        "context_with_next_sentence": true
    },
    {
        "source_sentence": "菩薩悉見。",
        "from": "T16n0664_003:0374b06_5",
        "context_with_next_sentence": true
    },
    {
        "source_sentence": "「善男子！",
        "from": "T16n0664_003:0374b07_0",
        "context_with_next_sentence": true
    },
    {
        "source_sentence": "菩薩八地是相前現：左邊、右邊，師子臆長毫獸王，一切眾獸悉皆怖畏。",
        "from": "T16n0664_003:0374b07_1",
        "context_with_next_sentence": true
    },
    {
        "source_sentence": "菩薩悉見。",
        "from": "T16n0664_003:0374b08_2",
        "context_with_next_sentence": true
    },
    {
        "source_sentence": "「善男子！",
        "from": "T16n0664_003:0374b09_3",
        "context_with_next_sentence": true
    },
    {
        "source_sentence": "菩薩九地是相前現：轉輪聖王無量億眾圍遶供養，頂上白蓋——無量眾寶之所莊嚴——以覆於上。",
        "from": "T16n0664_003:0374b09_4",
        "context_with_next_sentence": true
    },
    {
        "source_sentence": "菩薩悉見。",
        "from": "T16n0664_003:0374b11_5",
        "context_with_next_sentence": true
    },
    {
        "source_sentence": "「善男子！",
        "from": "T16n0664_003:0374b12_0",
        "context_with_next_sentence": true
    },
    {
        "source_sentence": "菩薩十地是相前現：如來之身金色晃耀，無量淨光悉皆圓滿，無量億梵王圍遶恭敬供養，轉於無上微妙法輪。",
        "from": "T16n0664_003:0374b12_1",
        "context_with_next_sentence": true
    },
    {
        "source_sentence": "菩薩悉見。",
        "from": "T16n0664_003:0374b14_2",
        "context_with_next_sentence": true
    },
    {
        "source_sentence": "「善男子！",
        "from": "T16n0664_003:0374b15_0",
        "context_with_next_sentence": true
    },
    {
        "source_sentence": "云何初地而名歡喜？",
        "from": "T16n0664_003:0374b15_1",
        "context_with_next_sentence": true
    },
    {
        "source_sentence": "得出世心，昔所未得而今始得，大事大用，如意所願悉皆成就，大歡喜慶樂故，是故初地名為歡喜地。",
        "from": "T16n0664_003:0374b15_2",
        "context_with_next_sentence": true
    },
    {
        "source_sentence": "「一切微細之罪、破戒過失皆清淨故，是故二地說名無垢地。",
        "from": "T16n0664_003:0374b18_0",
        "context_with_next_sentence": true
    },
    {
        "source_sentence": "「無量智慧光明三昧不可傾動、無能摧伏，聞持陀羅尼為作本故，是故三地說名明地。",
        "from": "T16n0664_003:0374b20_0",
        "context_with_next_sentence": true
    },
    {
        "source_sentence": "「能燒煩惱，以智慧火增長光明，是修行道品依處所故，是故四地說名焰地。",
        "from": "T16n0664_003:0374b22_0",
        "context_with_next_sentence": true
    },
    {
        "source_sentence": "「是修行方便勝智自在難得故、見思煩惱不可伏故，是故五地說名難勝地。",
        "from": "T16n0664_003:0374b23_1",
        "context_with_next_sentence": true
    },
    {
        "source_sentence": "「行法相續，了了顯現，無相、多思惟現前故，是故六地說名現前地。",
        "from": "T16n0664_003:0374b25_2",
        "context_with_next_sentence": true
    },
    {
        "source_sentence": "「無漏、無間、無相思惟解脫三昧，遠修行故，是地清淨，無障、無礙，是故七地說名遠行地。",
        "from": "T16n0664_003:0374b27_0",
        "context_with_next_sentence": true
    },
    {
        "source_sentence": "「無相、正思惟修得自在，諸煩惱行不能令動，是故八地說名不動地。",
        "from": "T16n0664_003:0374b29_0",
        "context_with_next_sentence": true
    },
    {
        "source_sentence": "「說一切種種法而得自在，無患累故、增長智慧自在無礙故，是故九地說名善慧地。",
        "from": "T16n0664_003:0374c02_0",
        "context_with_next_sentence": true
    },
    {
        "source_sentence": "「法身如虛空、智慧如大雲，能令遍滿覆一切故，是故第十名法雲地。",
        "from": "T16n0664_003:0374c04_0",
        "context_with_next_sentence": true
    },
    {
        "source_sentence": "「初地欲行有相道是無明障礙、生死怖畏是無明，依二種麁心是初地障。",
        "from": "T16n0664_003:0374c06_0",
        "context_with_next_sentence": true
    },
    {
        "source_sentence": "「微細罪過因無明、種種業行相因無明，依二種麁心是二地障。",
        "from": "T16n0664_003:0374c08_0",
        "context_with_next_sentence": true
    },
    {
        "source_sentence": "「昔所未得勝利，得故動涌，因無明；不具聞持陀羅尼，因無明。",
        "from": "T16n0664_003:0374c10_0",
        "context_with_next_sentence": true
    },
    {
        "source_sentence": "依二種麁心是三地障。",
        "from": "T16n0664_003:0374c11_1",
        "context_with_next_sentence": true
    },
    {
        "source_sentence": "「味禪定樂生愛著心，因無明；微妙淨法愛，因無明。",
        "from": "T16n0664_003:0374c12_0",
        "context_with_next_sentence": true
    },
    {
        "source_sentence": "依二種麁心是四地障。",
        "from": "T16n0664_003:0374c13_1",
        "context_with_next_sentence": true
    },
    {
        "source_sentence": "「一意欲入涅槃思惟、一意欲入生死思惟。",
        "from": "T16n0664_003:0374c14_0",
        "context_with_next_sentence": true
    },
    {
        "source_sentence": "是涅槃思惟、是生死思惟，無明為因；生死涅槃不平等思惟，無明為因。",
        "from": "T16n0664_003:0374c14_1",
        "context_with_next_sentence": true
    },
    {
        "source_sentence": "依二種麁心是五地障。",
        "from": "T16n0664_003:0374c16_2",
        "context_with_next_sentence": true
    },
    {
        "source_sentence": "「行法相續，了了顯現，無明為因；法相數數，行至於心，無明為因。",
        "from": "T16n0664_003:0374c18_0",
        "context_with_next_sentence": true
    },
    {
        "source_sentence": "依二種麁心是六地障。",
        "from": "T16n0664_003:0374c19_1",
        "context_with_next_sentence": true
    },
    {
        "source_sentence": "「微細諸相，或現、不現，無明；一味熟思惟欲斷未得方便，無明。",
        "from": "T16n0664_003:0374c20_0",
        "context_with_next_sentence": true
    },
    {
        "source_sentence": "依二種麁心是七地障。",
        "from": "T16n0664_003:0374c21_1",
        "context_with_next_sentence": true
    },
    {
        "source_sentence": "「於無相法多用功力，無明；執相自在，難可得度，無明。",
        "from": "T16n0664_003:0374c22_0",
        "context_with_next_sentence": true
    },
    {
        "source_sentence": "依二種麁心是八地障。",
        "from": "T16n0664_003:0374c23_1",
        "context_with_next_sentence": true
    },
    {
        "source_sentence": "「說法無量、名味句無量、智慧分別無量，未能攝持，無明；四無礙辯未得自在，無明。",
        "from": "T16n0664_003:0374c24_0",
        "context_with_next_sentence": true
    },
    {
        "source_sentence": "依二種麁心是九地障。",
        "from": "T16n0664_003:0374c25_1",
        "context_with_next_sentence": true
    },
    {
        "source_sentence": "「最大神通未得如意，無明；微妙祕密之藏修行未足，無明。",
        "from": "T16n0664_003:0374c27_0",
        "context_with_next_sentence": true
    },
    {
        "source_sentence": "依二種麁心是十地障。",
        "from": "T16n0664_003:0374c28_1",
        "context_with_next_sentence": true
    },
    {
        "source_sentence": "「一切境界微細智礙，無明為因；未來是礙不更生，未得不更生智，無明為因。",
        "from": "T16n0664_003:0374c29_0",
        "context_with_next_sentence": true
    },
    {
        "source_sentence": "是如來地障。",
        "from": "T16n0664_003:0375a01_1",
        "context_with_next_sentence": true
    },
    {
        "source_sentence": "「是，善男子！",
        "from": "T16n0664_003:0375a02_0",
        "context_with_next_sentence": true
    },
    {
        "source_sentence": "於初菩薩地行向檀波羅蜜、於二地行向尸波羅蜜、於三地行向羼提波羅蜜、四地行向毘梨耶波羅蜜、五地行向禪那波羅蜜、六地行向般若波羅蜜、七地行向方便勝智波羅蜜、八地行向願波羅蜜、九地行向力波羅蜜、十地行向智波羅蜜。",
        "from": "T16n0664_003:0375a02_1",
        "context_with_next_sentence": true
    },
    {
        "source_sentence": "「善男子！",
        "from": "T16n0664_003:0375a12_0",
        "context_with_next_sentence": true
    },
    {
        "source_sentence": "菩薩摩訶薩初發心名妙寶起三摩提攝受得生、第二發心可愛住三摩提攝受得生、第三發心難動三摩提攝受得生、第四發心不退轉三昧攝受得生、第五發心寶華三昧攝受得生、第六發心日圓光焰三昧攝受得生、第七發心一切願如意成就三昧攝受得生、第八發心現在佛現前證住三昧攝受得生、第九發心智藏三昧攝受得生、第十發心首楞嚴摩伽三昧攝受得生。",
        "from": "T16n0664_003:0375a12_1",
        "context_with_next_sentence": true
    },
    {
        "source_sentence": "「善男子！",
        "from": "T16n0664_003:0375a24_0",
        "context_with_next_sentence": true
    },
    {
        "source_sentence": "是名諸菩薩摩訶薩十種發心。",
        "from": "T16n0664_003:0375a24_1",
        "context_with_next_sentence": true
    },
    {
        "source_sentence": "「善男子！",
        "from": "T16n0664_003:0375a24_2",
        "context_with_next_sentence": true
    },
    {
        "source_sentence": "菩薩摩訶薩於此初地，依功德力名陀羅尼得生。」",
        "from": "T16n0664_003:0375a25_3",
        "context_with_next_sentence": true
    },
    {
        "source_sentence": "爾時，世尊而說呪曰：「◎怛姪他(天可切，後九篇初他字悉同此音)(其一)富樓尼(念履切，後九篇音尼字悉同此音)(其二)那羅弟(吳音呼弟)(其三)頭吼頭吼頭吼(其四)那(移我切)跋修履愈(其五)烏婆娑底(知履切)(其六)那(移我切)跋旃杜魯(其七)弟(吳音呼弟)愈多底(吳音呼底)(其八)多跋鐸洛衫(霜艦切)(其九)但地(圖賣切)波履訶嵐(里含切)(其十)苟留(良吼切)(其十一)鎖訶(虎可切，後九篇末訶字悉同此音)(其十二)「善男子！",
        "from": "T16n0664_003:0375a27_0",
        "context_with_next_sentence": true
    },
    {
        "source_sentence": "是陀羅尼名過一恒河沙數諸佛為救護。",
        "from": "T16n0664_003:0375b05_1",
        "context_with_next_sentence": true
    },
    {
        "source_sentence": "初地菩薩誦持此陀羅尼呪，得度脫一切怖畏、一切惡獸、一切惡鬼，人非人等災橫、諸惱，解脫五障，不忘念初地。",
        "from": "T16n0664_003:0375b06_2",
        "context_with_next_sentence": true
    },
    {
        "source_sentence": "「善男子！",
        "from": "T16n0664_003:0375b09_0",
        "context_with_next_sentence": true
    },
    {
        "source_sentence": "諸菩薩摩訶薩於此二地善安樂住名陀羅尼得生。",
        "from": "T16n0664_003:0375b09_1",
        "context_with_next_sentence": true
    },
    {
        "source_sentence": "「怛姪他(其一)欝坐(殊果切)離(良紙切)(其二)脂履脂履(其三)欝竪羅(留我切)(其四)竪羅(留我切)南(泥感切)(其五)禪斗禪斗欝坐(殊果切)離(良紙切)(其六)吼柳吼柳(其七)鎖訶(虎可切)(其八)「善男子！",
        "from": "T16n0664_003:0375b11_0",
        "context_with_next_sentence": true
    },
    {
        "source_sentence": "是陀羅尼名過二恒河沙數諸佛為救護。",
        "from": "T16n0664_003:0375b14_1",
        "context_with_next_sentence": true
    },
    {
        "source_sentence": "二地菩薩誦持此陀羅尼呪，得度脫一切怖畏、一切惡獸、一切惡鬼，人非人等怨賊、災橫、諸惱，解脫五障，不忘念二地。",
        "from": "T16n0664_003:0375b15_2",
        "context_with_next_sentence": true
    },
    {
        "source_sentence": "「善男子！",
        "from": "T16n0664_003:0375b18_0",
        "context_with_next_sentence": true
    },
    {
        "source_sentence": "菩薩摩訶薩於此三地難勝大力名陀羅尼得生。",
        "from": "T16n0664_003:0375b18_1",
        "context_with_next_sentence": true
    },
    {
        "source_sentence": "「怛姪他(其一)但杝(圖買切)枳(其二)般(方限切)杝(圖買切)枳(其三)柯羅智(知爾切)(其四)高懶(急囀音呼此兩字)智(知爾切)(其五)枳由離(良紙切)(其六)但底(知履切)離(良紙切)(其七)鎖訶(其八)「善男子！",
        "from": "T16n0664_003:0375b20_0",
        "context_with_next_sentence": true
    },
    {
        "source_sentence": "是陀羅尼名過三恒河沙諸佛為救護。",
        "from": "T16n0664_003:0375b23_1",
        "context_with_next_sentence": true
    },
    {
        "source_sentence": "三地菩薩誦持陀羅尼呪，得度脫一切怖畏、一切惡獸虎狼師子、一切惡鬼，人非人等怨賊、災橫、諸有惱害，解脫五障，不忘念三地。",
        "from": "T16n0664_003:0375b24_2",
        "context_with_next_sentence": true
    },
    {
        "source_sentence": "「善男子！",
        "from": "T16n0664_003:0375b27_0",
        "context_with_next_sentence": true
    },
    {
        "source_sentence": "菩薩摩訶薩於此四地大利益難壞名陀羅尼得生。",
        "from": "T16n0664_003:0375b27_1",
        "context_with_next_sentence": true
    },
    {
        "source_sentence": "「怛姪他(其一)尸履尸履(其二)陀彌尼陀彌尼(其三)陀履陀履尼(其四)尸履尸履尼(其五)毘(防履切)捨(申我切)羅(留我切)婆細(吳音呼洒)(其六)波豕那(其七)盤陀訶(虎可切)寐(無死切)底(吳音呼底)(其八)鎖訶(虎可切)(其九)「善男子！",
        "from": "T16n0664_003:0375b29_0",
        "context_with_next_sentence": true
    },
    {
        "source_sentence": "是陀羅尼名過四恒河沙諸佛為救護。",
        "from": "T16n0664_003:0375c04_1",
        "context_with_next_sentence": true
    },
    {
        "source_sentence": "四地菩薩誦持陀羅尼，得度一切怖畏、一切惡獸虎狼師子、一切惡鬼，人非人等怨賊、災橫及諸毒害，解脫五障，不忘念四地。",
        "from": "T16n0664_003:0375c05_2",
        "context_with_next_sentence": true
    },
    {
        "source_sentence": "「善男子！",
        "from": "T16n0664_003:0375c08_0",
        "context_with_next_sentence": true
    },
    {
        "source_sentence": "菩薩摩訶薩於此五地種種功德莊嚴名陀羅尼得生。",
        "from": "T16n0664_003:0375c08_1",
        "context_with_next_sentence": true
    },
    {
        "source_sentence": "「怛姪他(其一)訶里訶里尼(其二)遮履遮履尼(其三)柯羅(留我切)摩尼(其四)僧柯羅(留我切)摩尼(其五)三婆訶沙尼(其六)剡(常琰切)婆訶尼(其七)悉(吳音呼悉)耽婆訶尼(其八)謨訶尼(其九)莎琰部吼陛(吳音呼陛)(其十)鎖訶(虎可切)(其十一)「善男子！",
        "from": "T16n0664_003:0375c10_0",
        "context_with_next_sentence": true
    },
    {
        "source_sentence": "是陀羅尼名過五恒河沙諸佛為救護。",
        "from": "T16n0664_003:0375c14_1",
        "context_with_next_sentence": true
    },
    {
        "source_sentence": "五地菩薩誦持陀羅尼，得度一切怖畏、一切毒害、虎狼師子、一切惡鬼，人非人等怨賊、災橫、諸有惱害，解脫五障，不忘念五地。",
        "from": "T16n0664_003:0375c15_2",
        "context_with_next_sentence": true
    },
    {
        "source_sentence": "「善男子！",
        "from": "T16n0664_003:0375c18_0",
        "context_with_next_sentence": true
    },
    {
        "source_sentence": "是菩薩摩訶薩於此六地圓智等名陀羅尼得生。",
        "from": "T16n0664_003:0375c18_1",
        "context_with_next_sentence": true
    },
    {
        "source_sentence": "「怛姪他(其一)毘頭離(良紙切)毘頭離(同上音)(其二)摩履尼(其三)柯履柯履(其四)苾(蜉必切)頭誘訶底(吳音呼底)(其五)留(良吼切)留留留(三字同上)(其六)周柳周柳(其七)杜魯婆杜魯婆(其八)捨(申我切)捨捨(兩字同上音)者(章我切)(其九)婆栗沙(使下切)(其十)薩(相脫切)活(急囀音呼此兩字)私底(知履切)(其十一)薩婆薩埵南(寧甘切)(其十二)悉遲(直梨切)遐(香家切)斗(其十三)曼(無丹切)多羅波杝(其十四)鎖訶(虎可切)(其十五)「善男子！",
        "from": "T16n0664_003:0375c20_0",
        "context_with_next_sentence": true
    },
    {
        "source_sentence": "是陀羅尼名過六恒河沙諸佛為救護。",
        "from": "T16n0664_003:0375c26_1",
        "context_with_next_sentence": true
    },
    {
        "source_sentence": "六地菩薩誦持陀羅尼，得度一切怖畏、一切毒害、虎狼師子、一切惡鬼，人非人等怨賊、災橫、諸有惱害，解脫五障，不忘念六地。",
        "from": "T16n0664_003:0375c27_2",
        "context_with_next_sentence": true
    },
    {
        "source_sentence": "「善男子！",
        "from": "T16n0664_003:0376a01_0",
        "context_with_next_sentence": true
    },
    {
        "source_sentence": "菩薩摩訶薩於此七地法勝行名陀羅尼得生。",
        "from": "T16n0664_003:0376a01_1",
        "context_with_next_sentence": true
    },
    {
        "source_sentence": "「怛姪他(其一)闍訶闍訶漏(良後切)(其二)闍訶闍訶闍訶漏(同前音)(其三)鞞柳枳鞞柳枳(其四)阿蜜多羅(留我切)伽訶尼(其五)婆力灑尼(其六)鞞柳恥枳(其七)婆柳婆底(其八)鞞提喜(訶履切)枳(其九)頻(防隣切)陀鞞履尼(其十)蜜栗怛底(知履切)枳(其十一)蒲呼箒酉蒲呼箒酉(其十二)鎖訶(虎可切)(其十三)「善男子！",
        "from": "T16n0664_003:0376a03_0",
        "context_with_next_sentence": true
    },
    {
        "source_sentence": "是陀羅尼名過七恒河沙諸佛為救護。",
        "from": "T16n0664_003:0376a08_1",
        "context_with_next_sentence": true
    },
    {
        "source_sentence": "七地菩薩誦持陀羅尼呪，得度一切怖畏、一切惡獸虎狼師子、一切惡鬼，人非人等怨賊、毒害、災橫，解脫五障，不忘念七地。",
        "from": "T16n0664_003:0376a09_2",
        "context_with_next_sentence": true
    },
    {
        "source_sentence": "「善男子！",
        "from": "T16n0664_003:0376a12_0",
        "context_with_next_sentence": true
    },
    {
        "source_sentence": "菩薩摩訶薩於此八地無盡藏名陀羅尼得生。",
        "from": "T16n0664_003:0376a12_1",
        "context_with_next_sentence": true
    },
    {
        "source_sentence": "「怛姪他(其一)矢履(急囀音呼此兩字)矢履(其二)尸履(小緩音呼此兩字)(其三)寐(無死切)底寐(同上音)底(其四)柯履柯履(其五)訶履訶履(其六)醯柳醯柳(其七)周柳周柳(其八)盤陀訶寐(無死切)(其九)鎖訶(其十)「善男子！",
        "from": "T16n0664_003:0376a14_0",
        "context_with_next_sentence": true
    },
    {
        "source_sentence": "是陀羅尼名過八恒河沙諸佛為救護。",
        "from": "T16n0664_003:0376a18_1",
        "context_with_next_sentence": true
    },
    {
        "source_sentence": "八地菩薩誦持陀羅尼，得度一切怖畏、一切惡獸虎狼師子、一切惡鬼，人非人等怨賊、毒害、災橫，解脫五障，不忘念八地。",
        "from": "T16n0664_003:0376a19_2",
        "context_with_next_sentence": true
    },
    {
        "source_sentence": "「善男子！",
        "from": "T16n0664_003:0376a22_0",
        "context_with_next_sentence": true
    },
    {
        "source_sentence": "菩薩摩訶薩於此九地無量門名陀羅尼得生。",
        "from": "T16n0664_003:0376a22_1",
        "context_with_next_sentence": true
    },
    {
        "source_sentence": "「怛姪他(其一)訶履旃地履枳(其二)俱嵐婆羅(留我切)梯(吳音呼弟他弟切)(其三)斗羅(同前音)死(其四)拔吒拔吒死(其五)矢履矢履(其六)柯尸履(其七)柯比尸履(其八)薩(相脫切)活私底(知履切)(其九)薩婆薩埵南(寧甘切)(其十)鎖訶(虎可切)(其十一)「善男子！",
        "from": "T16n0664_003:0376a24_0",
        "context_with_next_sentence": true
    },
    {
        "source_sentence": "是陀羅尼名過九恒河沙諸佛為救護。",
        "from": "T16n0664_003:0376a28_1",
        "context_with_next_sentence": true
    },
    {
        "source_sentence": "九地菩薩誦持陀羅尼，得度一切怖畏、一切惡獸虎狼師子、一切惡鬼，人非人等怨賊、毒害、災橫，解脫五障，不忘念九地。",
        "from": "T16n0664_003:0376a29_2",
        "context_with_next_sentence": true
    },
    {
        "source_sentence": "「善男子！",
        "from": "T16n0664_003:0376b03_0",
        "context_with_next_sentence": true
    },
    {
        "source_sentence": "菩薩摩訶薩於此十地破壞堅固金剛山名陀羅尼得生。",
        "from": "T16n0664_003:0376b03_1",
        "context_with_next_sentence": true
    },
    {
        "source_sentence": "「怛姪他(其一)悉提(吳音呼提)醯(吳音呼弟訶弟切，後三醯字悉同此音)(其二)修悉提(同前音)醯(訶弟切)(其三)姥者禰(吳音呼弟年弟切，後三禰字悉同此音)(其四)姥差(楚解切)禰(其五)毘目底(吳音呼底，後四底字悉同此音)(其六)阿摩詈(吳音呼弟留弟切，後五詈字悉同此音)(其七)毘摩詈(其八)涅摩詈(其九)瞢(望恒切)伽詈(其十)喜懶若(如也切)竭(奇達切)剌(留達切，急囀此音呼此兩字)陛(吳音呼陛)醯(訶弟切)(其十一)何剌那竭(奇達切)剌陛(吳音呼陛)醯(其十二)婆曼多跋渴(喜達切)弟(吳音呼弟)詈(其十三)薩婆賴他(聽我切)娑陀呵(虎可切)禰(其十四)摩那死(其十五)摩訶摩那死(其十六)頞部吼底(其十七)頞哲部吼底(其十八)婆羅弟(同前音)(其十九)毘羅是(其二十)頞周底(其二十一)阿美里底(其二十二)阿羅是(其二十三)毘羅是(其二十四)婆藍訶米(吳音呼弟無弟切)(其二十五)婆藍摩須詈(其二十六)富樓禰(其二十七)富樓那摩怒羅體(吳音呼體)(其二十八)鎖訶(其二十九)「善男子！",
        "from": "T16n0664_003:0376b05_0",
        "context_with_next_sentence": true
    },
    {
        "source_sentence": "是陀羅尼灌頂吉祥句名過十恒河沙諸佛為救護。",
        "from": "T16n0664_003:0376b17_1",
        "context_with_next_sentence": true
    },
    {
        "source_sentence": "十地菩薩誦持陀羅尼呪，得度一切怖畏、一切惡獸虎狼師子、一切惡鬼，人非人等怨賊、毒害、災橫，解脫五障，不忘念十地。」",
        "from": "T16n0664_003:0376b18_2",
        "context_with_next_sentence": true
    },
    {
        "source_sentence": "是時，師子相無礙光炎菩薩即從坐起，偏袒右肩，右膝著地，合掌恭敬頂禮佛足，即以偈頌而讚嘆佛：「敬禮無譬喻，　　說深無相義，　眾生失於見，　　世尊能濟度。",
        "from": "T16n0664_003:0376b22_0",
        "context_with_next_sentence": true
    },
    {
        "source_sentence": "　世尊佛眼故，　　無見一法相；　無上尊法眼，　　見不思議義。",
        "from": "T16n0664_003:0376b27_0",
        "context_with_next_sentence": true
    },
    {
        "source_sentence": "　不能生一法、　　亦不滅一法，　為平等見故，　　尊至無上處。",
        "from": "T16n0664_003:0376b29_0",
        "context_with_next_sentence": true
    },
    {
        "source_sentence": "　不損生死故，　　願尊證涅槃；　過二法見故，　　是故證寂靜。",
        "from": "T16n0664_003:0376c02_0",
        "context_with_next_sentence": true
    },
    {
        "source_sentence": "　世尊智一味，　　淨品、不淨品，　不分別界故，　　獲無上清淨。",
        "from": "T16n0664_003:0376c04_0",
        "context_with_next_sentence": true
    },
    {
        "source_sentence": "　世尊無邊身，　　不說一言字，　一切弟子眾，　　飽滿法雨故。",
        "from": "T16n0664_003:0376c06_0",
        "context_with_next_sentence": true
    },
    {
        "source_sentence": "　眾生相思惟，　　一切種皆無，　困苦諸眾生，　　世尊普救濟。",
        "from": "T16n0664_003:0376c08_0",
        "context_with_next_sentence": true
    },
    {
        "source_sentence": "　苦、樂，常、無常，　　有我、無我等，　如是眾多義，　　世尊慧無著。",
        "from": "T16n0664_003:0376c10_0",
        "context_with_next_sentence": true
    },
    {
        "source_sentence": "　世間不一、異，　　譬如空谷響，　不度亦不滅，　　唯佛能了知。",
        "from": "T16n0664_003:0376c12_0",
        "context_with_next_sentence": true
    },
    {
        "source_sentence": "　法界無分別，　　是故無異乘；　為度眾生故，　　分別說三乘。」",
        "from": "T16n0664_003:0376c14_0",
        "context_with_next_sentence": true
    },
    {
        "source_sentence": "是時，大自在梵王於大會中從坐而起，偏袒右肩，右膝著地，合掌恭敬頂禮佛足而白佛言：「世尊！",
        "from": "T16n0664_003:0376c16_0",
        "context_with_next_sentence": true
    },
    {
        "source_sentence": "希有難量。",
        "from": "T16n0664_003:0376c18_1",
        "context_with_next_sentence": true
    },
    {
        "source_sentence": "是金光明經微妙之義究竟滿足，皆能成就一切佛法、一切佛恩。」",
        "from": "T16n0664_003:0376c18_2",
        "context_with_next_sentence": true
    },
    {
        "source_sentence": "佛言：「如是，如是。",
        "from": "T16n0664_003:0376c20_0",
        "context_with_next_sentence": true
    },
    {
        "source_sentence": "善男子！",
        "from": "T16n0664_003:0376c20_1",
        "context_with_next_sentence": true
    },
    {
        "source_sentence": "如汝所說。",
        "from": "T16n0664_003:0376c20_2",
        "context_with_next_sentence": true
    },
    {
        "source_sentence": "善男子！",
        "from": "T16n0664_003:0376c20_3",
        "context_with_next_sentence": true
    },
    {
        "source_sentence": "若得聽聞是金光明經，一切菩薩不退阿耨多羅三藐三菩提。",
        "from": "T16n0664_003:0376c21_0",
        "context_with_next_sentence": true
    },
    {
        "source_sentence": "何以故？",
        "from": "T16n0664_003:0376c22_1",
        "context_with_next_sentence": true
    },
    {
        "source_sentence": "善男子！",
        "from": "T16n0664_003:0376c22_2",
        "context_with_next_sentence": true
    },
    {
        "source_sentence": "是不退地菩薩成熟善根是第一印，是金光明微妙經典——眾經之王——故得聽聞、受持、讀誦。",
        "from": "T16n0664_003:0376c22_3",
        "context_with_next_sentence": true
    },
    {
        "source_sentence": "何以故？",
        "from": "T16n0664_003:0376c24_4",
        "context_with_next_sentence": true
    },
    {
        "source_sentence": "善男子！",
        "from": "T16n0664_003:0376c24_5",
        "context_with_next_sentence": true
    },
    {
        "source_sentence": "若一切眾生未種善根、未成熟善根、未親近諸佛，不得聽聞是金光明經。",
        "from": "T16n0664_003:0376c25_6",
        "context_with_next_sentence": true
    },
    {
        "source_sentence": "「善男子！",
        "from": "T16n0664_003:0376c26_7",
        "context_with_next_sentence": true
    },
    {
        "source_sentence": "是金光明經以聽聞、受持故，是善男子、善女人一切罪障悉能除滅，得極清淨，常得見佛、不離世尊，常聞妙法、常聽正法，生不退地，師子勝人而得親近、不相遠離。",
        "from": "T16n0664_003:0376c26_8",
        "context_with_next_sentence": true
    },
    {
        "source_sentence": "無盡無減海印出妙功德陀羅尼、無盡無減眾生意行言語通達陀羅尼、無盡無減日圓無垢相光陀羅尼、無盡無減滿月相光陀羅尼、無盡無減能伏一切惑事功德流陀羅尼、無盡無減破壞堅固金剛山陀羅尼、無盡無減說不可說義因緣藏陀羅尼、無盡無減真實語言法則音聲通達陀羅尼、無盡無減虛空無垢心行印陀羅尼、無盡無減無邊佛身能顯現陀羅尼。",
        "from": "T16n0664_003:0377a01_9",
        "context_with_next_sentence": true
    },
    {
        "source_sentence": "「善男子！",
        "from": "T16n0664_003:0377a09_10",
        "context_with_next_sentence": true
    },
    {
        "source_sentence": "如是諸陀羅尼等得成就故，菩薩摩訶薩於十方一切佛土諸化佛身說無上種種正法，於法如如不動，不去、不來，善能成熟一切眾生善根，亦不見一切眾生可成熟者；說種種諸法，於諸言辭不動、不去、不住、不來；能現生滅、向無生滅，說諸行法無所去來，一切法無異故。」",
        "from": "T16n0664_003:0377a10_11",
        "context_with_next_sentence": true
    },
    {
        "source_sentence": "說是金光明經已，三萬億菩薩摩訶薩得無生法忍、無量諸菩薩不退菩提心、無量無邊比丘得法眼淨、無量眾生發菩薩心。",
        "from": "T16n0664_003:0377a16_12",
        "context_with_next_sentence": true
    },
    {
        "source_sentence": "是時世尊而說偈言：「逆生死流道，　　甚深微難見，　貪欲覆眾生，　　愚冥暗不見。」",
        "from": "T16n0664_003:0377a19_0",
        "context_with_next_sentence": true
    },
    {
        "source_sentence": "是時，大會之眾從座而起，偏袒右肩，右膝著地，合掌恭敬頂禮佛足而白佛言：「若有處處講宣此金光明經，是會大眾皆悉往彼為作聽眾。",
        "from": "T16n0664_003:0377a22_0",
        "context_with_next_sentence": true
    },
    {
        "source_sentence": "是說法師種種利益、安樂無障、身心泰然，我等皆當盡心供養，令諸聽眾安隱快樂。",
        "from": "T16n0664_003:0377a25_1",
        "context_with_next_sentence": true
    },
    {
        "source_sentence": "是所國土無諸怨賊恐怖之難、無飢饉畏、無非人畏，人民興盛。",
        "from": "T16n0664_003:0377a27_0",
        "context_with_next_sentence": true
    },
    {
        "source_sentence": "是說法處一切諸天、人非人等及諸眾生，不得從上而過污漫說法之處。",
        "from": "T16n0664_003:0377a28_1",
        "context_with_next_sentence": true
    },
    {
        "source_sentence": "何以故？",
        "from": "T16n0664_003:0377b01_2",
        "context_with_next_sentence": true
    },
    {
        "source_sentence": "說法之處即是其塔，善男子、善女人應當以諸香華、繒綵、幡蓋供養是說法處。",
        "from": "T16n0664_003:0377b01_3",
        "context_with_next_sentence": true
    },
    {
        "source_sentence": "我等為作救護利益、消除一切障礙，隨其所須如意供給，悉令具足。」",
        "from": "T16n0664_003:0377b03_0",
        "context_with_next_sentence": true
    },
    {
        "source_sentence": "佛言：「善男子！",
        "from": "T16n0664_003:0377b04_1",
        "context_with_next_sentence": true
    },
    {
        "source_sentence": "如是，汝等應當精勤修行如此經典，則法久住於世。」",
        "from": "T16n0664_003:0377b04_2",
        "context_with_next_sentence": true
    },
    {
        "source_sentence": "合部金光明經卷第三",
        "from": "T16n0664_003:0377b06_0",
        "context_with_next_sentence": true
    },
    {
        "source_sentence": "「◎生死怖畏，無明故，是初地障。",
        "from": "T16n0664_003:0377b07_0",
        "context_with_next_sentence": true
    },
    {
        "source_sentence": "「礙微細罪過因無明、種種業行相因無明故，是二地障。",
        "from": "T16n0664_003:0377b07_1",
        "context_with_next_sentence": true
    },
    {
        "source_sentence": "「業所未得勝利得故動涌因無明故、不具聞持陀羅尼因無明，是二無明說三地障。",
        "from": "T16n0664_003:0377b09_0",
        "context_with_next_sentence": true
    },
    {
        "source_sentence": "「味禪定樂、生愛著心，無明作因，是四地障。",
        "from": "T16n0664_003:0377b11_0",
        "context_with_next_sentence": true
    },
    {
        "source_sentence": "「一意欲入涅槃思惟、一意欲入生死思惟，是涅槃思惟、是生死思惟無明為因；生死、涅槃不平等思惟，無明為因。",
        "from": "T16n0664_003:0377b12_0",
        "context_with_next_sentence": true
    },
    {
        "source_sentence": "是第五地障。",
        "from": "T16n0664_003:0377b14_1",
        "context_with_next_sentence": true
    },
    {
        "source_sentence": "「行法相續，了了顯現，無明為因；法相數數，行至於心，無明為因。",
        "from": "T16n0664_003:0377b15_0",
        "context_with_next_sentence": true
    },
    {
        "source_sentence": "是第六地障。",
        "from": "T16n0664_003:0377b16_1",
        "context_with_next_sentence": true
    },
    {
        "source_sentence": "「微細諸相，或現、不現，無明為因；一味熟思惟欲斷未得方便，無明為因。",
        "from": "T16n0664_003:0377b16_2",
        "context_with_next_sentence": true
    },
    {
        "source_sentence": "是七地障。",
        "from": "T16n0664_003:0377b18_3",
        "context_with_next_sentence": true
    },
    {
        "source_sentence": "「於無相法多用功力，無明為因；執相自在，難可得度，無明為因。",
        "from": "T16n0664_003:0377b18_4",
        "context_with_next_sentence": true
    },
    {
        "source_sentence": "依二種麁心是八地障。",
        "from": "T16n0664_003:0377b20_5",
        "context_with_next_sentence": true
    },
    {
        "source_sentence": "「說法無量、名味句無量、智慧分別無量，未能攝持，無明為因；四無礙辯未得自在，無明為因。",
        "from": "T16n0664_003:0377b20_6",
        "context_with_next_sentence": true
    },
    {
        "source_sentence": "依二種麁心是第九地障。",
        "from": "T16n0664_003:0377b23_7",
        "context_with_next_sentence": true
    },
    {
        "source_sentence": "「最大神通未得如意，無明為因；微妙祕密之藏修行未足，無明為因。",
        "from": "T16n0664_003:0377b23_8",
        "context_with_next_sentence": true
    },
    {
        "source_sentence": "依二種麁心是第十地障。",
        "from": "T16n0664_003:0377b25_9",
        "context_with_next_sentence": true
    },
    {
        "source_sentence": "「一切境界微細智礙，無明為因；未來是礙不更生，未得不更生智，無明為因。",
        "from": "T16n0664_003:0377b26_10",
        "context_with_next_sentence": true
    },
    {
        "source_sentence": "是如來地障。",
        "from": "T16n0664_003:0377b27_11",
        "context_with_next_sentence": true
    },
    {
        "source_sentence": "「◎哆姪他(天可切，後九句並同此)(一)　富樓抳(念履切，下抳並同此)(二)　那羅提(音弟)(三)　豆(平聲)吼豆吼豆吼(四)　耶(移我切)跋修履瑜(五)　烏婆娑底(知履切)(六)　耶(同上)跋旃陀(上聲)魯(七)　提(同上)瑜多底(八)　哆跋鐸駱懺(霜[月*監]切)(九)　檀地(途買切)波履訶嵐(羅含切)(十)　苟留(良吼切)(十一)　莎(平聲)訶(上聲)(十二)「多姪他(一)欝坐(殊果切)離(音戾)(二)旨(平聲)履旨履(三)欝社邏(去聲)(四)社邏南(上聲)(五)禪斗禪斗(六)欝坐離(同上)(七)吼柳吼柳(八)莎訶(九)「哆姪他(一)檀地(並同前音)枳(二)般(六限切)陀(上聲)枳(三)柯羅智(知爾切)(四)高懶(二合)智(五)枳由詈(六)檀知(上聲)詈(七)莎訶(八)「哆姪他(一)尸利尸利(二)陀彌抳陀彌抳(三)陀履陀履抳(四)尸履尸履抳(五)陛捨(申俄切)邏婆細(音洒)(六)波豕那(七)盤陀訶(上聲)寐(無死切)底(八)莎訶(九)「哆姪他(一)訶里訶里抳(二)遮履遮履尼(三)迦邏摩抳(四)僧迦邏摩抳(五)三婆訶沙抳(六)剡(常琰切)婆訶[打-丁+貳](七)悉耽婆訶抳(八)謨訶抳(九)莎琰部吼陛(十)莎訶(十一)「哆姪他(一)　毘頭詈毘頭詈(二)　摩履抳(三)　柯履柯履(四)　苾(浮必切)頭誘訶底(五)　溜溜溜溜(囀音呼)(六)　周柳周柳(七)　杜魯婆杜魯婆(八)　遮(申俄切)遮遮(同上)者(章我切)(九)　婆栗沙(使下切)(十)　薩(相脫切)活(二合急呼)祇底(知履切)(十一)　薩婆薩埵南(十二)　悉遲遐(香家切)斗(十三)　曼(無丹切)多羅波拖(十四)　莎訶(十五)「哆姪他(一)闍訶闍訶漏(良後切)(二)闍訶闍訶闍訶漏(同上)(三)鞞柳枳鞞柳枳(四)阿蜜多邏伽訶多抳(五)婆力灑抳(六)鞞柳恥枳(七)婆柳波底(八)鞞提喜枳(九)頻陀鞞履抳(十)蜜栗呾底枳(十一)蒲呼箒酉蒲呼箒酉(十二)莎訶(十三)「哆姪他(一)死履(二合急呼)死履(二)始履(小緩呼)尼(三)寐(無死切)底寐底(四)柯履柯履(五)訶履訶履(六)醯柳醯柳(七)周柳周柳(八)伴(平聲)陀訶寐(同上)(九)莎訶(十)「哆姪他(一)　訶履旃柁(徒可切)履枳(二)　俱嵐婆邏梯(他弟切)(三)　斗邏死(四)　拔吒拔吒死(五)　死履死履(六)　柯死履(七)　柯補(音比)修履(八)　薩(相脫切)活(二合)祇底(九)　薩婆薩埵南(平聲)(十)　莎訶(十一)「哆姪他(一)　悉提醯(訶弟切，下三同)(二)　修悉提醯(三)　姥者禰(年弟切)(四)　姥差(楚解切)禰(同上)(五)　毘目底(六)　阿摩詈(留弟切，下同)(七)　毘摩詈(八)　涅摩詈(九)　瞢(望恒切)伽詈(十)　喜懶若(如也切)竭(奇達切)刺(留達切，二合急呼)陛醯(十一)　何刺那竭刺陛醯(十二)　娑曼多跋竭提詈(十三)　薩跋刺他(聽我切)娑陀呵(虎可切)禰(十四)　摩那死(十五)　摩訶摩那死(十六)　遏部吼底(十七)　遏哲部吼底(十八)　婆邏提(上聲)(十九)　毘邏提(二十)　遏周底(二十一)　阿美里底(二十二)　阿邏是(二十三)　毘邏是(二十四)　婆覽訶寐(忘己切)(二十五)　婆覽摩須詈(二十六)　富婁禰(二十七)　富婁那摩怒邏體(二十八)　莎訶(二十九)」",
        "from": "T16n0664_003:0377b29_0",
        "context_with_next_sentence": false
    }
]