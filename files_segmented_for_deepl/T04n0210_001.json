[
    {
        "source_sentence": "法句經卷上",
        "from": "T04n0210_001:0559a03_0",
        "context_with_next_sentence": true
    },
    {
        "source_sentence": "尊者法救撰",
        "from": "T04n0210_001:0559a05_0",
        "context_with_next_sentence": true
    },
    {
        "source_sentence": "吳天竺沙門維祇難等譯",
        "from": "T04n0210_001:0559a06_0",
        "context_with_next_sentence": true
    },
    {
        "source_sentence": "無常品第一二十有一章",
        "from": "T04n0210_001:0559a07_0",
        "context_with_next_sentence": true
    },
    {
        "source_sentence": "無常品者，寤欲昏亂，榮命難保，唯道是真。",
        "from": "T04n0210_001:0559a08_0",
        "context_with_next_sentence": true
    },
    {
        "source_sentence": "　睡眠解寤，　　宜歡喜思，　　聽我所說，　撰記佛言。",
        "from": "T04n0210_001:0559a10_0",
        "context_with_next_sentence": true
    },
    {
        "source_sentence": "　　所行非常，　　謂興衰法，　夫生輙死，　　此滅為樂。",
        "from": "T04n0210_001:0559a11_1",
        "context_with_next_sentence": true
    },
    {
        "source_sentence": "　　譬如陶家，　埏埴作器，　　一切要壞；　　人命亦然。",
        "from": "T04n0210_001:0559a12_2",
        "context_with_next_sentence": true
    },
    {
        "source_sentence": "　如河駛流，　　往而不返；　　人命如是，　逝者不還。",
        "from": "T04n0210_001:0559a14_0",
        "context_with_next_sentence": true
    },
    {
        "source_sentence": "　　譬人操杖，　　行牧食牛；　老死猶然，　　亦養命去。",
        "from": "T04n0210_001:0559a15_1",
        "context_with_next_sentence": true
    },
    {
        "source_sentence": "　　千百非一，　族姓男女，　　貯聚財產，　　無不衰喪。",
        "from": "T04n0210_001:0559a16_2",
        "context_with_next_sentence": true
    },
    {
        "source_sentence": "　生者日夜，　　命自攻削，　　壽之消盡，　如[榮木+巾][雨/井]水。",
        "from": "T04n0210_001:0559a18_0",
        "context_with_next_sentence": true
    },
    {
        "source_sentence": "　　常者皆盡，　　高者亦墮，　合會有離，　　生者有死。",
        "from": "T04n0210_001:0559a19_1",
        "context_with_next_sentence": true
    },
    {
        "source_sentence": "　　眾生相剋，　以喪其命，　　隨行所墮，　　自受殃福。",
        "from": "T04n0210_001:0559a20_2",
        "context_with_next_sentence": true
    },
    {
        "source_sentence": "　老見苦痛，　　死則意去；　　樂家縛獄，　貪世不斷。",
        "from": "T04n0210_001:0559a22_0",
        "context_with_next_sentence": true
    },
    {
        "source_sentence": "　　咄嗟老至，　　色變作耄；　少時如意，　　老見蹈藉。",
        "from": "T04n0210_001:0559a23_1",
        "context_with_next_sentence": true
    },
    {
        "source_sentence": "　　雖壽百歲，　亦死過去；　　為老所厭，　　病條至際。",
        "from": "T04n0210_001:0559a24_2",
        "context_with_next_sentence": true
    },
    {
        "source_sentence": "　是日已過，　　命則隨減，　　如少水魚，　斯有何樂？",
        "from": "T04n0210_001:0559a26_0",
        "context_with_next_sentence": true
    },
    {
        "source_sentence": "　　老則色衰，　　所病自壞，　形敗腐朽，　　命終自然。",
        "from": "T04n0210_001:0559a27_1",
        "context_with_next_sentence": true
    },
    {
        "source_sentence": "　　是身何用？",
        "from": "T04n0210_001:0559a28_2",
        "context_with_next_sentence": true
    },
    {
        "source_sentence": "　恒漏臭處，　　為病所困，　　有老死患。",
        "from": "T04n0210_001:0559a29_0",
        "context_with_next_sentence": true
    },
    {
        "source_sentence": "　嗜欲自恣，　　非法是增，　　不見聞變，　壽命無常。",
        "from": "T04n0210_001:0559b01_0",
        "context_with_next_sentence": true
    },
    {
        "source_sentence": "　　非有子恃，　　亦非父兄，　為死所迫，　　無親可怙。",
        "from": "T04n0210_001:0559b02_1",
        "context_with_next_sentence": true
    },
    {
        "source_sentence": "　　晝夜慢惰，　老不止婬，　　有財不施，　　不受佛言。",
        "from": "T04n0210_001:0559b03_2",
        "context_with_next_sentence": true
    },
    {
        "source_sentence": "　有此四弊，　　為自侵欺。",
        "from": "T04n0210_001:0559b05_0",
        "context_with_next_sentence": true
    },
    {
        "source_sentence": "　非空非海中，　　非入山石間，　無有地方所，　　脫之不受死。",
        "from": "T04n0210_001:0559b06_0",
        "context_with_next_sentence": true
    },
    {
        "source_sentence": "　是務是吾作，　　當作令致是，　人為此[跳兆+參]擾，　　履踐老死憂。",
        "from": "T04n0210_001:0559b08_0",
        "context_with_next_sentence": true
    },
    {
        "source_sentence": "　知此能自淨，　　如是見生盡，　比丘厭魔兵，　　從生死得度。",
        "from": "T04n0210_001:0559b10_0",
        "context_with_next_sentence": true
    },
    {
        "source_sentence": "教學品法句經第二二十有九章",
        "from": "T04n0210_001:0559b12_0",
        "context_with_next_sentence": true
    },
    {
        "source_sentence": "教學品者，導以所行，釋己愚闇，得見道明。",
        "from": "T04n0210_001:0559b13_0",
        "context_with_next_sentence": true
    },
    {
        "source_sentence": "　咄哉！",
        "from": "T04n0210_001:0559b15_0",
        "context_with_next_sentence": true
    },
    {
        "source_sentence": "何為寐？",
        "from": "T04n0210_001:0559b15_1",
        "context_with_next_sentence": true
    },
    {
        "source_sentence": "　　螉螺蜯蠧類，　隱弊以不淨，　　迷惑計為身。",
        "from": "T04n0210_001:0559b15_2",
        "context_with_next_sentence": true
    },
    {
        "source_sentence": "　焉有被斫創，　　心如嬰疾痛，　遘于眾厄難，　　而反為用眠？",
        "from": "T04n0210_001:0559b17_0",
        "context_with_next_sentence": true
    },
    {
        "source_sentence": "　思而不放逸，　　為仁學仁迹，　從是無有憂，　　常念自滅意。",
        "from": "T04n0210_001:0559b19_0",
        "context_with_next_sentence": true
    },
    {
        "source_sentence": "　正見學務增，　　是為世間明，　所生福千倍，　　終不墮惡道。",
        "from": "T04n0210_001:0559b21_0",
        "context_with_next_sentence": true
    },
    {
        "source_sentence": "　莫學小道，　　以信邪見，　　莫習放蕩，　令增欲意；　　善修法行，　　學誦莫犯，　行道無憂，　　世世常安。",
        "from": "T04n0210_001:0559b23_0",
        "context_with_next_sentence": true
    },
    {
        "source_sentence": "　　慜學攝身，　常慎思言，　　是到不死，　　行滅得安。",
        "from": "T04n0210_001:0559b25_1",
        "context_with_next_sentence": true
    },
    {
        "source_sentence": "　非務勿學，　　是務宜行，　　已知可念，　則漏得滅。",
        "from": "T04n0210_001:0559b27_0",
        "context_with_next_sentence": true
    },
    {
        "source_sentence": "　　見法利身，　　夫到善方，　知利健行，　　是謂賢明。",
        "from": "T04n0210_001:0559b28_1",
        "context_with_next_sentence": true
    },
    {
        "source_sentence": "　　起覺義者，　學滅以固，　　着滅自恣，　　損而不興。",
        "from": "T04n0210_001:0559b29_2",
        "context_with_next_sentence": true
    },
    {
        "source_sentence": "　是向以強，　　是學得中，　　從是解義，　宜憶念行。",
        "from": "T04n0210_001:0559c02_0",
        "context_with_next_sentence": true
    },
    {
        "source_sentence": "　　學先斷母，　　率君二臣，　廢諸營從，　　是上道人。",
        "from": "T04n0210_001:0559c03_1",
        "context_with_next_sentence": true
    },
    {
        "source_sentence": "　　學無朋類，　不得善友，　　寧獨守善，　　不與愚偕。",
        "from": "T04n0210_001:0559c04_2",
        "context_with_next_sentence": true
    },
    {
        "source_sentence": "　樂戒學行，　　奚用伴為？",
        "from": "T04n0210_001:0559c06_0",
        "context_with_next_sentence": true
    },
    {
        "source_sentence": "　　獨善無憂，　如空野象。",
        "from": "T04n0210_001:0559c06_1",
        "context_with_next_sentence": true
    },
    {
        "source_sentence": "　　戒聞俱善，　　二者孰賢？",
        "from": "T04n0210_001:0559c07_2",
        "context_with_next_sentence": true
    },
    {
        "source_sentence": "　方戒稱聞，　　宜諦學行。",
        "from": "T04n0210_001:0559c08_0",
        "context_with_next_sentence": true
    },
    {
        "source_sentence": "　　學先護戒，　開閉必固，　　施而無受，　　仂行勿臥。",
        "from": "T04n0210_001:0559c08_1",
        "context_with_next_sentence": true
    },
    {
        "source_sentence": "　若人壽百歲，　　邪學志不善，　不如生一日，　　精進受正法。",
        "from": "T04n0210_001:0559c10_0",
        "context_with_next_sentence": true
    },
    {
        "source_sentence": "　若人壽百歲，　　奉火修異術，　不如須臾頃，　　事戒者福稱。",
        "from": "T04n0210_001:0559c12_0",
        "context_with_next_sentence": true
    },
    {
        "source_sentence": "　能行說之可，　　不能勿空語，　虛偽無誠信，　　智者所屏棄。",
        "from": "T04n0210_001:0559c14_0",
        "context_with_next_sentence": true
    },
    {
        "source_sentence": "　學當先求解，　　觀察別是非，　受諦應誨彼，　　慧然不復惑。",
        "from": "T04n0210_001:0559c16_0",
        "context_with_next_sentence": true
    },
    {
        "source_sentence": "　被髮學邪道，　　草衣內貪濁，　曚曚不識真，　　如聾聽五音。",
        "from": "T04n0210_001:0559c18_0",
        "context_with_next_sentence": true
    },
    {
        "source_sentence": "　學能捨三惡，　　以藥消眾毒，　健夫度生死，　　如蛇脫故皮。",
        "from": "T04n0210_001:0559c20_0",
        "context_with_next_sentence": true
    },
    {
        "source_sentence": "　學而多聞、　　持戒不失，　　兩世見譽，　所願者得；　　學而寡聞、　　持戒不完，　兩世受痛，　　喪其本願。",
        "from": "T04n0210_001:0559c22_0",
        "context_with_next_sentence": true
    },
    {
        "source_sentence": "　　夫學有二：　常親多聞、　　安諦解義，　　雖困不邪。",
        "from": "T04n0210_001:0559c24_1",
        "context_with_next_sentence": true
    },
    {
        "source_sentence": "　稊稗害禾，　　多欲妨學，　　耘除眾惡，　成收必多。",
        "from": "T04n0210_001:0560a01_0",
        "context_with_next_sentence": true
    },
    {
        "source_sentence": "　　慮而後言，　　辭不強梁，　法說義說，　　言而莫違。",
        "from": "T04n0210_001:0560a02_1",
        "context_with_next_sentence": true
    },
    {
        "source_sentence": "　　善學無犯，　畏法曉忌，　　見微知者，　　誡無後患。",
        "from": "T04n0210_001:0560a03_2",
        "context_with_next_sentence": true
    },
    {
        "source_sentence": "　遠捨罪福，　　務成梵行，　　終身自攝，　是名善學。",
        "from": "T04n0210_001:0560a05_0",
        "context_with_next_sentence": true
    },
    {
        "source_sentence": "多聞品法句經第三十有九章",
        "from": "T04n0210_001:0560a07_0",
        "context_with_next_sentence": true
    },
    {
        "source_sentence": "多聞品者，亦勸聞學，積聞成聖，自致正覺。",
        "from": "T04n0210_001:0560a08_0",
        "context_with_next_sentence": true
    },
    {
        "source_sentence": "　多聞能持固，　　奉法為垣牆，　精進難踰毀，　　從是戒慧成；　多聞令志明，　　已明智慧增，　智則博解義，　　見義行法安；　多聞能除憂，　　能以定為歡，　善說甘露法，　　自致得泥洹。",
        "from": "T04n0210_001:0560a10_0",
        "context_with_next_sentence": true
    },
    {
        "source_sentence": "　聞為知法律，　　解疑亦見正，　從聞捨非法，　　行到不死處。",
        "from": "T04n0210_001:0560a16_0",
        "context_with_next_sentence": true
    },
    {
        "source_sentence": "　為能師現道，　　解疑令學明，　亦興清淨本，　　能奉持法藏。",
        "from": "T04n0210_001:0560a18_0",
        "context_with_next_sentence": true
    },
    {
        "source_sentence": "　能攝為解義，　　解則義不穿，　受法猗法者，　　從是疾得安。",
        "from": "T04n0210_001:0560a20_0",
        "context_with_next_sentence": true
    },
    {
        "source_sentence": "　若多少有聞，　　自大以憍人，　是如盲執燭，　　炤彼不自明。",
        "from": "T04n0210_001:0560a22_0",
        "context_with_next_sentence": true
    },
    {
        "source_sentence": "　夫求爵位財，　　尊貴升天福，　辯慧世間悍，　　斯聞為第一。",
        "from": "T04n0210_001:0560a24_0",
        "context_with_next_sentence": true
    },
    {
        "source_sentence": "　帝王聘禮聞，　　天上天亦然，　聞為第一藏，　　最富旅力強。",
        "from": "T04n0210_001:0560a26_0",
        "context_with_next_sentence": true
    },
    {
        "source_sentence": "　智者為聞屈，　　好道者亦樂，　王者盡心事，　　雖釋梵亦然。",
        "from": "T04n0210_001:0560a28_0",
        "context_with_next_sentence": true
    },
    {
        "source_sentence": "　仙人常敬聞，　　況貴巨富人？",
        "from": "T04n0210_001:0560b01_0",
        "context_with_next_sentence": true
    },
    {
        "source_sentence": "　是以慧為貴，　　可禮無過是。",
        "from": "T04n0210_001:0560b02_0",
        "context_with_next_sentence": true
    },
    {
        "source_sentence": "　事日為明故，　　事父為恩故，　事君以力故，　　聞故事道人。",
        "from": "T04n0210_001:0560b03_0",
        "context_with_next_sentence": true
    },
    {
        "source_sentence": "　人為命事醫，　　欲勝依豪強，　法在智慧處，　　福行世世明。",
        "from": "T04n0210_001:0560b05_0",
        "context_with_next_sentence": true
    },
    {
        "source_sentence": "　察友在為謀，　　別伴在急時；　觀妻在房樂，　　欲知智在說。",
        "from": "T04n0210_001:0560b07_0",
        "context_with_next_sentence": true
    },
    {
        "source_sentence": "　聞為今世利，　　妻子、昆弟、友，　亦致後世福，　　積聞成聖智。",
        "from": "T04n0210_001:0560b09_0",
        "context_with_next_sentence": true
    },
    {
        "source_sentence": "　是能散憂恚，　　亦除不祥衰，　欲得安隱吉，　　當事多聞者。",
        "from": "T04n0210_001:0560b11_0",
        "context_with_next_sentence": true
    },
    {
        "source_sentence": "　斫創無過憂，　　射箭無過愚，　是壯莫能拔，　　唯從多聞除。",
        "from": "T04n0210_001:0560b13_0",
        "context_with_next_sentence": true
    },
    {
        "source_sentence": "　盲從是得眼，　　闇者從得燭，　亦導世間人，　　如目將無目。",
        "from": "T04n0210_001:0560b15_0",
        "context_with_next_sentence": true
    },
    {
        "source_sentence": "　是故可捨癡，　　離慢豪富樂，　務學事聞者，　　是名積聚德。",
        "from": "T04n0210_001:0560b17_0",
        "context_with_next_sentence": true
    },
    {
        "source_sentence": "篤信品法句經第四十有八章",
        "from": "T04n0210_001:0560b19_0",
        "context_with_next_sentence": true
    },
    {
        "source_sentence": "篤信品者，立道之根，果於因正見，行不回顧。",
        "from": "T04n0210_001:0560b20_0",
        "context_with_next_sentence": true
    },
    {
        "source_sentence": "　信慚戒意財，　　是法雅士譽，　斯道明智說，　　如是昇天世。",
        "from": "T04n0210_001:0560b22_0",
        "context_with_next_sentence": true
    },
    {
        "source_sentence": "　愚不修天行，　　亦不譽布施，　信施助善者，　　從是到彼安。",
        "from": "T04n0210_001:0560b24_0",
        "context_with_next_sentence": true
    },
    {
        "source_sentence": "　信者真人長，　　念法所住安；　近者意得上，　　智壽壽中賢。",
        "from": "T04n0210_001:0560b26_0",
        "context_with_next_sentence": true
    },
    {
        "source_sentence": "　信能得道，　　法致滅度，　　從聞得智，　所到有明；　　信能度淵，　　攝為船師，　精進除苦，　　慧到彼岸。",
        "from": "T04n0210_001:0560b28_0",
        "context_with_next_sentence": true
    },
    {
        "source_sentence": "　　士有信行，　為聖所譽，　　樂無為者，　　一切縛解。",
        "from": "T04n0210_001:0560c01_1",
        "context_with_next_sentence": true
    },
    {
        "source_sentence": "　信之與戒，　　慧意能行，　　健夫度恚，　從是脫淵。",
        "from": "T04n0210_001:0560c03_0",
        "context_with_next_sentence": true
    },
    {
        "source_sentence": "　　信使戒誠，　　亦受智慧，　在在能行、　　處處見養。",
        "from": "T04n0210_001:0560c04_1",
        "context_with_next_sentence": true
    },
    {
        "source_sentence": "　　比方世利，　慧信為明，　　是財上寶，　　家產非常。",
        "from": "T04n0210_001:0560c05_2",
        "context_with_next_sentence": true
    },
    {
        "source_sentence": "　欲見諸真，　　樂聽講法，　　能捨慳垢，　此之為信。",
        "from": "T04n0210_001:0560c07_0",
        "context_with_next_sentence": true
    },
    {
        "source_sentence": "　　信能度河，　　其福難奪，　能禁止盜，　　野沙門樂。",
        "from": "T04n0210_001:0560c08_1",
        "context_with_next_sentence": true
    },
    {
        "source_sentence": "　　無信不習，　好剝正言，　　如拙取水，　　掘泉揚泥。",
        "from": "T04n0210_001:0560c09_2",
        "context_with_next_sentence": true
    },
    {
        "source_sentence": "　賢夫習智，　　樂仰清流，　　如善取水，　思令不擾。",
        "from": "T04n0210_001:0560c11_0",
        "context_with_next_sentence": true
    },
    {
        "source_sentence": "　　信不染他，　　唯賢與人，　可好則學、　　非好則遠。",
        "from": "T04n0210_001:0560c12_1",
        "context_with_next_sentence": true
    },
    {
        "source_sentence": "　　信為我輿，　莫知斯載，　　如大象調，　　自調最勝。",
        "from": "T04n0210_001:0560c13_2",
        "context_with_next_sentence": true
    },
    {
        "source_sentence": "　信財、戒財，　　慚、愧亦財，　　聞財、施財、　慧為七財。",
        "from": "T04n0210_001:0560c15_0",
        "context_with_next_sentence": true
    },
    {
        "source_sentence": "　　從信守戒，　　常淨觀法，　慧而利行，　　奉敬不忘。",
        "from": "T04n0210_001:0560c16_1",
        "context_with_next_sentence": true
    },
    {
        "source_sentence": "　　生有此財，　不問男女，　　終以不貧，　　賢者識真。",
        "from": "T04n0210_001:0560c17_2",
        "context_with_next_sentence": true
    },
    {
        "source_sentence": "戒慎品法句經第五十有六章",
        "from": "T04n0210_001:0560c19_0",
        "context_with_next_sentence": true
    },
    {
        "source_sentence": "誡慎品者，授與善道，禁制邪非，後無所悔也。",
        "from": "T04n0210_001:0560c20_0",
        "context_with_next_sentence": true
    },
    {
        "source_sentence": "　人而常清，　　奉律至終，　　淨修善行，　如是戒成。",
        "from": "T04n0210_001:0560c22_0",
        "context_with_next_sentence": true
    },
    {
        "source_sentence": "　　慧人護戒，　　福致三寶，　名聞得利，　　後上天樂。",
        "from": "T04n0210_001:0560c23_1",
        "context_with_next_sentence": true
    },
    {
        "source_sentence": "　　常見法處，　護戒為明，　　得成真見，　　輩中吉祥。",
        "from": "T04n0210_001:0560c24_2",
        "context_with_next_sentence": true
    },
    {
        "source_sentence": "　持戒者安，　　令身無惱，　　夜臥恬淡，　寤則常歡。",
        "from": "T04n0210_001:0560c26_0",
        "context_with_next_sentence": true
    },
    {
        "source_sentence": "　　修戒、布施，　　作福為福，　從是適彼，　　常到安處。",
        "from": "T04n0210_001:0560c27_1",
        "context_with_next_sentence": true
    },
    {
        "source_sentence": "　　何終為善？",
        "from": "T04n0210_001:0560c28_2",
        "context_with_next_sentence": true
    },
    {
        "source_sentence": "　何善安止？",
        "from": "T04n0210_001:0560c29_0",
        "context_with_next_sentence": true
    },
    {
        "source_sentence": "　　何為人寶？",
        "from": "T04n0210_001:0560c29_1",
        "context_with_next_sentence": true
    },
    {
        "source_sentence": "　　何盜不取？",
        "from": "T04n0210_001:0560c29_2",
        "context_with_next_sentence": true
    },
    {
        "source_sentence": "　戒終老安，　　戒善安止，　　慧為人寶，　福盜不取。",
        "from": "T04n0210_001:0561a01_0",
        "context_with_next_sentence": true
    },
    {
        "source_sentence": "　　比丘立戒，　　守攝諸根，　食知自節，　　悟意令應。",
        "from": "T04n0210_001:0561a02_1",
        "context_with_next_sentence": true
    },
    {
        "source_sentence": "　　以戒降心，　守意正定，　　內學正觀，　　無忘正智。",
        "from": "T04n0210_001:0561a03_2",
        "context_with_next_sentence": true
    },
    {
        "source_sentence": "　明哲守戒，　　內思正智，　　行道如應，　自清除苦。",
        "from": "T04n0210_001:0561a05_0",
        "context_with_next_sentence": true
    },
    {
        "source_sentence": "　　蠲除諸垢，　　盡慢勿生，　終身求法，　　勿暫離聖。",
        "from": "T04n0210_001:0561a06_1",
        "context_with_next_sentence": true
    },
    {
        "source_sentence": "　　戒、定、慧解，　是當善惟，　　都已離垢，　　無禍除有。",
        "from": "T04n0210_001:0561a07_2",
        "context_with_next_sentence": true
    },
    {
        "source_sentence": "　着解則度，　　餘不復生，　　越諸魔界，　如日清明。",
        "from": "T04n0210_001:0561a09_0",
        "context_with_next_sentence": true
    },
    {
        "source_sentence": "　　狂惑自恣，　　已常外避，　戒、定、慧行，　　求滿勿離。",
        "from": "T04n0210_001:0561a10_1",
        "context_with_next_sentence": true
    },
    {
        "source_sentence": "　　持戒清淨，　心不自恣，　　正智已解，　　不覩邪部。",
        "from": "T04n0210_001:0561a11_2",
        "context_with_next_sentence": true
    },
    {
        "source_sentence": "　是往吉處，　　為無上道，　　亦捨非道，　離諸魔界。",
        "from": "T04n0210_001:0561a13_0",
        "context_with_next_sentence": true
    },
    {
        "source_sentence": "惟念品法句經第六十有二章",
        "from": "T04n0210_001:0561a15_0",
        "context_with_next_sentence": true
    },
    {
        "source_sentence": "惟念品者，守微之始，內思安般，必解道紀。",
        "from": "T04n0210_001:0561a16_0",
        "context_with_next_sentence": true
    },
    {
        "source_sentence": "　出息、入息念，　　具滿諦思惟，　從初竟通利，　　安如佛所說。",
        "from": "T04n0210_001:0561a18_0",
        "context_with_next_sentence": true
    },
    {
        "source_sentence": "　是則炤世間，　　如雲解月現，　起止學思惟，　　坐臥不廢忘。",
        "from": "T04n0210_001:0561a20_0",
        "context_with_next_sentence": true
    },
    {
        "source_sentence": "　比丘立是念，　　前利後則勝，　始得終必勝，　　逝不覩生死。",
        "from": "T04n0210_001:0561a22_0",
        "context_with_next_sentence": true
    },
    {
        "source_sentence": "　若見身所住，　　六更以為最，　比丘常一心，　　便自知泥洹。",
        "from": "T04n0210_001:0561a24_0",
        "context_with_next_sentence": true
    },
    {
        "source_sentence": "　已有是諸念，　　自身常建行，　若其不如是，　　終不得意行。",
        "from": "T04n0210_001:0561a26_0",
        "context_with_next_sentence": true
    },
    {
        "source_sentence": "　是隨本行者，　　如是度愛勞，　若能悟意念，　　知解一心樂。",
        "from": "T04n0210_001:0561a28_0",
        "context_with_next_sentence": true
    },
    {
        "source_sentence": "　應時等行法，　　是度老死惱，　比丘悟意行，　　當令應是念。",
        "from": "T04n0210_001:0561b01_0",
        "context_with_next_sentence": true
    },
    {
        "source_sentence": "　諸念生死棄，　　為能作苦際，　常當聽微妙，　　自覺悟其意。",
        "from": "T04n0210_001:0561b03_0",
        "context_with_next_sentence": true
    },
    {
        "source_sentence": "　能覺者為賢，　　終始無所會，　以覺意能應，　　日夜務學行，　當解甘露要，　　令諸漏得盡。",
        "from": "T04n0210_001:0561b05_0",
        "context_with_next_sentence": true
    },
    {
        "source_sentence": "　夫人得善利，　　乃來自歸佛，　是故當晝夜，　　常念佛法眾。",
        "from": "T04n0210_001:0561b08_0",
        "context_with_next_sentence": true
    },
    {
        "source_sentence": "　己知自覺意，　　是為佛弟子，　常當晝夜念，　　佛與法及僧。",
        "from": "T04n0210_001:0561b10_0",
        "context_with_next_sentence": true
    },
    {
        "source_sentence": "　念身、念非常、　　念戒、布施德，　空、不願、無相，　　晝夜當念是。",
        "from": "T04n0210_001:0561b12_0",
        "context_with_next_sentence": true
    },
    {
        "source_sentence": "慈仁品法句經第七十有八章",
        "from": "T04n0210_001:0561b14_0",
        "context_with_next_sentence": true
    },
    {
        "source_sentence": "慈仁品者，是謂大人、聖人所履，德普無量。",
        "from": "T04n0210_001:0561b15_0",
        "context_with_next_sentence": true
    },
    {
        "source_sentence": "　為仁不殺，　　常能攝身，　　是處不死，　所適無患；　　不殺為仁，　　慎言守心，　是處不死，　　所適無患。",
        "from": "T04n0210_001:0561b17_0",
        "context_with_next_sentence": true
    },
    {
        "source_sentence": "　　彼亂已整，　守以慈仁，　　見怒能忍，　　是為梵行；　至誠安徐，　　口無麤言，　　不瞋彼所，　是謂梵行；　　垂拱無為，　　不害眾生，　無所嬈惱，　　是應梵行。",
        "from": "T04n0210_001:0561b19_1",
        "context_with_next_sentence": true
    },
    {
        "source_sentence": "　　常以慈哀，　淨如佛教，　　知足、知止，　　是度生死。",
        "from": "T04n0210_001:0561b23_2",
        "context_with_next_sentence": true
    },
    {
        "source_sentence": "　少欲好學，　　不惑於利，　　仁而不犯，　世上所稱。",
        "from": "T04n0210_001:0561b25_0",
        "context_with_next_sentence": true
    },
    {
        "source_sentence": "　　仁壽無犯，　　不興變快，　人為諍擾，　　慧以默安。",
        "from": "T04n0210_001:0561b26_1",
        "context_with_next_sentence": true
    },
    {
        "source_sentence": "　　普憂賢友，　哀加眾生，　　常行慈心，　　所適者安。",
        "from": "T04n0210_001:0561b27_2",
        "context_with_next_sentence": true
    },
    {
        "source_sentence": "　仁儒不邪，　　安止無憂，　　上天衛之；　智者樂慈，　　晝夜念慈，　　心無尅伐，　不害眾生。",
        "from": "T04n0210_001:0561b29_0",
        "context_with_next_sentence": true
    },
    {
        "source_sentence": "　　是行無仇，　　不慈則殺，　違戒言妄，　　過不與他。",
        "from": "T04n0210_001:0561c02_1",
        "context_with_next_sentence": true
    },
    {
        "source_sentence": "　　不觀眾生，　酒致失志，　　為放逸行，　　後墮惡道。",
        "from": "T04n0210_001:0561c03_2",
        "context_with_next_sentence": true
    },
    {
        "source_sentence": "　無誠不真，　　履仁行慈，　　博愛濟眾，　有十一譽：　　福常隨身、　　臥安、覺安、　不見惡夢、　　天護、人愛、　　不毒、不兵、　水火不喪、　　在所得利、　　死昇梵天，　是為十一。",
        "from": "T04n0210_001:0561c05_0",
        "context_with_next_sentence": true
    },
    {
        "source_sentence": "　　若念慈心，　　無量不廢，　生死漸薄，　　得利度世。",
        "from": "T04n0210_001:0561c09_1",
        "context_with_next_sentence": true
    },
    {
        "source_sentence": "　　仁無亂志，　慈最可行，　　愍傷眾生，　　此福無量。",
        "from": "T04n0210_001:0561c10_2",
        "context_with_next_sentence": true
    },
    {
        "source_sentence": "　假令盡壽命，　　懃事天下人，　象馬以祠天，　　不如行一慈。",
        "from": "T04n0210_001:0561c12_0",
        "context_with_next_sentence": true
    },
    {
        "source_sentence": "言語品法句經第八十有二章",
        "from": "T04n0210_001:0561c14_0",
        "context_with_next_sentence": true
    },
    {
        "source_sentence": "言語品者，所以戒口，發說、談論當用道理。",
        "from": "T04n0210_001:0561c15_0",
        "context_with_next_sentence": true
    },
    {
        "source_sentence": "　惡言罵詈，　　憍陵蔑人，　　興起是行，　疾怨滋生；　　遜言順辭，　　尊敬於人，　棄結忍惡，　　疾怨自滅。",
        "from": "T04n0210_001:0561c17_0",
        "context_with_next_sentence": true
    },
    {
        "source_sentence": "　　夫士之生，　斧在口中，　　所以斬身，　　由其惡言。",
        "from": "T04n0210_001:0561c19_1",
        "context_with_next_sentence": true
    },
    {
        "source_sentence": "　諍為少利，　　如掩失財，　　從彼致諍，　令意向惡。",
        "from": "T04n0210_001:0561c21_0",
        "context_with_next_sentence": true
    },
    {
        "source_sentence": "　譽惡、惡所譽，　　是二俱為惡，　好以口儈鬪，　　是後皆無安。",
        "from": "T04n0210_001:0561c23_0",
        "context_with_next_sentence": true
    },
    {
        "source_sentence": "　無道墮惡道，　　自增地獄苦，　遠愚修忍意，　　念諦則無犯。",
        "from": "T04n0210_001:0561c25_0",
        "context_with_next_sentence": true
    },
    {
        "source_sentence": "　從善得解脫，　　為惡不得解，　善解者為賢，　　是為脫惡惱。",
        "from": "T04n0210_001:0561c27_0",
        "context_with_next_sentence": true
    },
    {
        "source_sentence": "　解自抱損意，　　不躁言得中，　義說如法說，　　是言柔軟甘。",
        "from": "T04n0210_001:0561c29_0",
        "context_with_next_sentence": true
    },
    {
        "source_sentence": "　是以言語者，　　必使己無患，　亦不尅眾人，　　是為能善言。",
        "from": "T04n0210_001:0562a02_0",
        "context_with_next_sentence": true
    },
    {
        "source_sentence": "　言使投意可，　　亦令得歡喜，　不使至惡意，　　出言眾悉可。",
        "from": "T04n0210_001:0562a04_0",
        "context_with_next_sentence": true
    },
    {
        "source_sentence": "　至誠甘露說，　　如法而無過，　諦如義、如法，　　是為近道立。",
        "from": "T04n0210_001:0562a06_0",
        "context_with_next_sentence": true
    },
    {
        "source_sentence": "　說如佛言者，　　是吉得滅度，　為能作浩際，　　是謂言中上。",
        "from": "T04n0210_001:0562a08_0",
        "context_with_next_sentence": true
    },
    {
        "source_sentence": "雙要品法句經第九二十有二章",
        "from": "T04n0210_001:0562a10_0",
        "context_with_next_sentence": true
    },
    {
        "source_sentence": "雙要品者，兩兩相明，善惡有對，舉義不單。",
        "from": "T04n0210_001:0562a11_0",
        "context_with_next_sentence": true
    },
    {
        "source_sentence": "　心為法本，　　心尊心使，　　中心念惡，　即言即行，　　罪苦自追，　　車轢于轍；　心為法本，　　心尊心使，　　中心念善，　即言即行，　　福樂自追，　　如影隨形。",
        "from": "T04n0210_001:0562a13_0",
        "context_with_next_sentence": true
    },
    {
        "source_sentence": "　隨亂意行，　　拘愚入冥，　　自大無法，　何解善言？",
        "from": "T04n0210_001:0562a17_0",
        "context_with_next_sentence": true
    },
    {
        "source_sentence": "　　隨正意行，　　開解清明，　不為妬嫉，　　敏達善言。",
        "from": "T04n0210_001:0562a18_1",
        "context_with_next_sentence": true
    },
    {
        "source_sentence": "　　慍於怨者，　未甞無怨；　　不慍自除，　　是道可宗。",
        "from": "T04n0210_001:0562a19_2",
        "context_with_next_sentence": true
    },
    {
        "source_sentence": "　不好責彼，　　務自省身，　　如有知此，　永滅無患。",
        "from": "T04n0210_001:0562a21_0",
        "context_with_next_sentence": true
    },
    {
        "source_sentence": "　　行見身淨，　　不攝諸根，　飲食不節，　　慢墮怯弱，　　為邪所制，　如風靡草；　　觀身不淨，　　能攝諸根，　食知節度，　　常樂精進，　　不為邪動，　如風大山。",
        "from": "T04n0210_001:0562a22_1",
        "context_with_next_sentence": true
    },
    {
        "source_sentence": "　　不吐毒態，　　欲心馳騁，　未能自調，　　不應法衣；　　能吐毒態，　戒意安靜，　　降心已調，　　此應法衣。",
        "from": "T04n0210_001:0562a26_2",
        "context_with_next_sentence": true
    },
    {
        "source_sentence": "　以真為偽、　　以偽為真，　　是為邪計，　不得真利；　　知真為真、　　見偽知偽，　是為正計，　　必得真利。",
        "from": "T04n0210_001:0562a29_0",
        "context_with_next_sentence": true
    },
    {
        "source_sentence": "　　蓋屋不密，　天雨則漏，　　意不惟行，　　淫泆為穿；　蓋屋善密，　　雨則不漏，　　攝意惟行，　淫泆不生。",
        "from": "T04n0210_001:0562b02_1",
        "context_with_next_sentence": true
    },
    {
        "source_sentence": "　　鄙夫染人，　　如近臭物，　漸迷習非，　　不覺成惡；　　賢夫染人，　如近香熏，　　進智習善，　　行成潔芳。",
        "from": "T04n0210_001:0562b05_2",
        "context_with_next_sentence": true
    },
    {
        "source_sentence": "　造憂後憂，　　行惡兩憂，　　彼憂惟懼，　見罪心懅；　　造喜後喜，　　行善兩喜，　彼喜惟歡，　　見福心安；　　今悔後悔，　為惡兩悔，　　厥為自殃，　　受罪熱惱；　今歡後歡，　　為善兩歡，　　厥為自祐，　受福悅豫。",
        "from": "T04n0210_001:0562b08_0",
        "context_with_next_sentence": true
    },
    {
        "source_sentence": "　　巧言多求，　　放蕩無戒，　懷婬怒癡，　　不惟止觀，　　聚如群牛，　非佛弟子；　　時言少求，　　行道如法，　除婬怒癡，　　覺正意解，　　見對不起，　是佛弟子。",
        "from": "T04n0210_001:0562b13_1",
        "context_with_next_sentence": true
    },
    {
        "source_sentence": "放逸品法句經第十有二十章",
        "from": "T04n0210_001:0562b18_0",
        "context_with_next_sentence": true
    },
    {
        "source_sentence": "放逸品者，引律戒情，防邪撿失，以道勸賢。",
        "from": "T04n0210_001:0562b19_0",
        "context_with_next_sentence": true
    },
    {
        "source_sentence": "　戒為甘露道，　　放逸為死徑，　不貪則不死，　　失道為自喪；　慧智守道勝，　　終不為放逸，　不貪致歡喜，　　從是得道樂。",
        "from": "T04n0210_001:0562b21_0",
        "context_with_next_sentence": true
    },
    {
        "source_sentence": "　常當惟念道，　　自強守正行，　健者得度世，　　吉祥無有上。",
        "from": "T04n0210_001:0562b25_0",
        "context_with_next_sentence": true
    },
    {
        "source_sentence": "　正念常興起，　　行淨惡易滅，　自制以法壽，　　不犯善名增。",
        "from": "T04n0210_001:0562b27_0",
        "context_with_next_sentence": true
    },
    {
        "source_sentence": "　發行不放逸，　　約以自調心，　慧能作定明，　　不返冥淵中。",
        "from": "T04n0210_001:0562b29_0",
        "context_with_next_sentence": true
    },
    {
        "source_sentence": "　愚人意難解，　　貪亂好諍訟，　上智常重慎，　　護斯為寶尊。",
        "from": "T04n0210_001:0562c02_0",
        "context_with_next_sentence": true
    },
    {
        "source_sentence": "　莫貪、莫好諍、　　亦莫嗜欲樂，　思心不放逸，　　可以獲大安。",
        "from": "T04n0210_001:0562c04_0",
        "context_with_next_sentence": true
    },
    {
        "source_sentence": "　放逸如自禁，　　能却之為賢，　已昇智慧閣，　　去危為即安。",
        "from": "T04n0210_001:0562c06_0",
        "context_with_next_sentence": true
    },
    {
        "source_sentence": "　明智觀於愚，　　譬如山與地，　居亂而身正，　　彼為獨覺悟，　是力過師子，　　棄惡為大智。",
        "from": "T04n0210_001:0562c08_0",
        "context_with_next_sentence": true
    },
    {
        "source_sentence": "　睡眠重若山，　　癡冥為所弊，　安臥不計苦，　　是以常受胎。",
        "from": "T04n0210_001:0562c11_0",
        "context_with_next_sentence": true
    },
    {
        "source_sentence": "　不為時自恣，　　能制漏得盡，　自恣魔得便，　　如師子搏鹿。",
        "from": "T04n0210_001:0562c13_0",
        "context_with_next_sentence": true
    },
    {
        "source_sentence": "　能不自恣者，　　是為戒比丘，　彼思正淨者，　　常當自護心。",
        "from": "T04n0210_001:0562c15_0",
        "context_with_next_sentence": true
    },
    {
        "source_sentence": "　比丘謹慎樂，　　放逸多憂愆，　變諍小致大，　　積惡入火焰。",
        "from": "T04n0210_001:0562c17_0",
        "context_with_next_sentence": true
    },
    {
        "source_sentence": "　守戒福致善，　　犯戒有懼心，　能斷三界漏，　　此乃近泥洹。",
        "from": "T04n0210_001:0562c19_0",
        "context_with_next_sentence": true
    },
    {
        "source_sentence": "　若前放逸，　　後能自禁，　　是炤世間，　念定其宜；　　過失為惡，　　追覆以善，　是炤世間，　　念善其宜；　　少壯捨家，　盛修佛教，　　是炤世間，　　如月雲消；　人前為惡，　　後止不犯，　　是炤世間，　如月雲消。",
        "from": "T04n0210_001:0562c21_0",
        "context_with_next_sentence": true
    },
    {
        "source_sentence": "　　生不施惱、　　死而不慼，　是見道悍，　　應中勿憂。",
        "from": "T04n0210_001:0562c26_1",
        "context_with_next_sentence": true
    },
    {
        "source_sentence": "　　斷濁黑法，　學惟清白，　　度淵不反，　　棄猗行止，　不復染樂，　　欲斷無憂。",
        "from": "T04n0210_001:0562c27_2",
        "context_with_next_sentence": true
    },
    {
        "source_sentence": "心意品法句經第十一十有二章",
        "from": "T04n0210_001:0563a01_0",
        "context_with_next_sentence": true
    },
    {
        "source_sentence": "心意品者，說意精神雖空無形，造作無竭。",
        "from": "T04n0210_001:0563a02_0",
        "context_with_next_sentence": true
    },
    {
        "source_sentence": "　意使作狗，　　難護、難禁，　　慧正其本，　其明乃大。",
        "from": "T04n0210_001:0563a04_0",
        "context_with_next_sentence": true
    },
    {
        "source_sentence": "　　輕躁難持，　　唯欲是從，　制意為善，　　自調則寧。",
        "from": "T04n0210_001:0563a05_1",
        "context_with_next_sentence": true
    },
    {
        "source_sentence": "　　意微難見，　隨欲而行，　　慧常自護，　　能守即安。",
        "from": "T04n0210_001:0563a06_2",
        "context_with_next_sentence": true
    },
    {
        "source_sentence": "　獨行遠逝，　　覆藏無形，　　損意近道，　魔繫乃解。",
        "from": "T04n0210_001:0563a08_0",
        "context_with_next_sentence": true
    },
    {
        "source_sentence": "　　心無住息，　　亦不知法，　迷於世事，　　無有正智。",
        "from": "T04n0210_001:0563a09_1",
        "context_with_next_sentence": true
    },
    {
        "source_sentence": "　　念無適止，　不絕無邊，　　福能遏惡，　　覺者為賢。",
        "from": "T04n0210_001:0563a10_2",
        "context_with_next_sentence": true
    },
    {
        "source_sentence": "　佛說心法，　　雖微非真，　　當覺逸意，　莫隨放心。",
        "from": "T04n0210_001:0563a12_0",
        "context_with_next_sentence": true
    },
    {
        "source_sentence": "　　見法最安，　　所願得成，　慧護微意，　　斷苦因緣。",
        "from": "T04n0210_001:0563a13_1",
        "context_with_next_sentence": true
    },
    {
        "source_sentence": "　　有身不久，　皆當歸土，　　形壞神去，　　寄住何貪？",
        "from": "T04n0210_001:0563a14_2",
        "context_with_next_sentence": true
    },
    {
        "source_sentence": "　心豫造處，　　往來無端，　　念多邪僻，　自為招惡。",
        "from": "T04n0210_001:0563a16_0",
        "context_with_next_sentence": true
    },
    {
        "source_sentence": "　　是意自造，　　非父母為，　可勉向正，　　為福勿回。",
        "from": "T04n0210_001:0563a17_1",
        "context_with_next_sentence": true
    },
    {
        "source_sentence": "　　藏六如龜，　防意如城，　　慧與魔戰，　　勝則無患。",
        "from": "T04n0210_001:0563a18_2",
        "context_with_next_sentence": true
    },
    {
        "source_sentence": "華香品法句經第十二十有七章",
        "from": "T04n0210_001:0563a20_0",
        "context_with_next_sentence": true
    },
    {
        "source_sentence": "華香品者，明學當行，因華見實，使偽反真。",
        "from": "T04n0210_001:0563a21_0",
        "context_with_next_sentence": true
    },
    {
        "source_sentence": "　孰能擇地，　　捨鑑取天？",
        "from": "T04n0210_001:0563a23_0",
        "context_with_next_sentence": true
    },
    {
        "source_sentence": "　　誰說法句，　如擇善華？",
        "from": "T04n0210_001:0563a23_1",
        "context_with_next_sentence": true
    },
    {
        "source_sentence": "　　學者擇地，　　捨鑑取天；　善說法句，　　能採德華。",
        "from": "T04n0210_001:0563a24_2",
        "context_with_next_sentence": true
    },
    {
        "source_sentence": "　　知世坏喻，　幻法忽有，　　斷魔華敷，　　不覩生死；　見身如沫，　　幻法自然，　　斷魔華敷，　不覩生死。",
        "from": "T04n0210_001:0563a25_3",
        "context_with_next_sentence": true
    },
    {
        "source_sentence": "　　身病則萎，　　若華零落；　死命來至，　　如水湍驟。",
        "from": "T04n0210_001:0563a28_4",
        "context_with_next_sentence": true
    },
    {
        "source_sentence": "　　貪欲無厭，　消散人念，　　邪致之財，　　為自侵欺。",
        "from": "T04n0210_001:0563a29_5",
        "context_with_next_sentence": true
    },
    {
        "source_sentence": "　如蜂集華，　　不嬈色香，　　但取味去，　仁入聚然。",
        "from": "T04n0210_001:0563b02_0",
        "context_with_next_sentence": true
    },
    {
        "source_sentence": "　　不務觀彼，　　作與不作，　常自省身，　　知正不正。",
        "from": "T04n0210_001:0563b03_1",
        "context_with_next_sentence": true
    },
    {
        "source_sentence": "　　如可意華，　色好無香，　　工語如是，　　不行無得；　如可意華，　　色美且香，　　工語有行，　必得其福。",
        "from": "T04n0210_001:0563b04_2",
        "context_with_next_sentence": true
    },
    {
        "source_sentence": "　　多作寶花，　　結步搖綺，　廣積德者，　　所生轉好。",
        "from": "T04n0210_001:0563b07_3",
        "context_with_next_sentence": true
    },
    {
        "source_sentence": "　　奇草芳花，　不逆風熏，　　近道敷開，　　德人逼香。",
        "from": "T04n0210_001:0563b08_4",
        "context_with_next_sentence": true
    },
    {
        "source_sentence": "　旃檀多香，　　青蓮芳花，　　雖曰是真，　不如戒香。",
        "from": "T04n0210_001:0563b10_0",
        "context_with_next_sentence": true
    },
    {
        "source_sentence": "　　華香氣微，　　不可謂真，　持戒之香，　　到天殊勝。",
        "from": "T04n0210_001:0563b11_1",
        "context_with_next_sentence": true
    },
    {
        "source_sentence": "　　戒具成就，　行無放逸，　　定意度脫，　　長離魔道。",
        "from": "T04n0210_001:0563b12_2",
        "context_with_next_sentence": true
    },
    {
        "source_sentence": "　如作田溝，　　近于大道，　　中生蓮華，　香潔可意。",
        "from": "T04n0210_001:0563b14_0",
        "context_with_next_sentence": true
    },
    {
        "source_sentence": "　　有生死然，　　凡夫處邊，　慧者樂出，　　為佛弟子。",
        "from": "T04n0210_001:0563b15_1",
        "context_with_next_sentence": true
    },
    {
        "source_sentence": "愚闇品法句經第十三二十有一章",
        "from": "T04n0210_001:0563b17_0",
        "context_with_next_sentence": true
    },
    {
        "source_sentence": "愚闇品者，將以開曚，故陳其態，欲使闚明。",
        "from": "T04n0210_001:0563b18_0",
        "context_with_next_sentence": true
    },
    {
        "source_sentence": "　不寐夜長、　　疲惓道長、　　愚生死長，　莫知正法。",
        "from": "T04n0210_001:0563b20_0",
        "context_with_next_sentence": true
    },
    {
        "source_sentence": "　　癡意常冥，　　逝如流川，　在一行彊，　　獨而無偶。",
        "from": "T04n0210_001:0563b21_1",
        "context_with_next_sentence": true
    },
    {
        "source_sentence": "　　愚人着數，　憂慼久長，　　與愚居苦，　　於我猶怨。",
        "from": "T04n0210_001:0563b22_2",
        "context_with_next_sentence": true
    },
    {
        "source_sentence": "　有子、有財，　　愚惟汲汲，　　我且非我，　何憂子財？",
        "from": "T04n0210_001:0563b24_0",
        "context_with_next_sentence": true
    },
    {
        "source_sentence": "　　暑當止此、　　寒當止此，　愚多務慮，　　莫知來變。",
        "from": "T04n0210_001:0563b25_1",
        "context_with_next_sentence": true
    },
    {
        "source_sentence": "　　愚曚愚極，　自謂我智，　　愚而勝智，　　是謂極愚。",
        "from": "T04n0210_001:0563b26_2",
        "context_with_next_sentence": true
    },
    {
        "source_sentence": "　頑闇近智，　　如瓢斟味，　　雖久狎習，　猶不知法；　　開達近智，　　如舌甞味，　雖須臾習，　　即解道要。",
        "from": "T04n0210_001:0563b28_0",
        "context_with_next_sentence": true
    },
    {
        "source_sentence": "　　愚人施行，　為身招患，　　快心作惡，　　自致重殃。",
        "from": "T04n0210_001:0563c01_1",
        "context_with_next_sentence": true
    },
    {
        "source_sentence": "　行為不善，　　退見悔悋，　　致涕流面，　報由宿習；　　行為德善，　　進覩歡喜，　應來受福，　　喜笑悅習。",
        "from": "T04n0210_001:0563c03_0",
        "context_with_next_sentence": true
    },
    {
        "source_sentence": "　　過罪未熟，　愚以恬惔，　　至其熟處，　　自受大罪。",
        "from": "T04n0210_001:0563c05_1",
        "context_with_next_sentence": true
    },
    {
        "source_sentence": "　愚所望處，　　不謂適苦，　　臨墮厄地，　乃知不善。",
        "from": "T04n0210_001:0563c07_0",
        "context_with_next_sentence": true
    },
    {
        "source_sentence": "　　愚憃作惡，　　不能自解，　殃追自焚，　　罪成熾燃。",
        "from": "T04n0210_001:0563c08_1",
        "context_with_next_sentence": true
    },
    {
        "source_sentence": "　　愚好美食，　月月滋甚，　　於十六分，　　未一思法。",
        "from": "T04n0210_001:0563c09_2",
        "context_with_next_sentence": true
    },
    {
        "source_sentence": "　愚生念慮，　　至終無利，　　自招刀杖，　報有印章。",
        "from": "T04n0210_001:0563c11_0",
        "context_with_next_sentence": true
    },
    {
        "source_sentence": "　觀處知其愚，　　不施而廣求，　所墮無道智，　　往往有惡行。",
        "from": "T04n0210_001:0563c13_0",
        "context_with_next_sentence": true
    },
    {
        "source_sentence": "　遠道近欲者，　　為食在學名，　貪猗家居故，　　多取供異姓。",
        "from": "T04n0210_001:0563c15_0",
        "context_with_next_sentence": true
    },
    {
        "source_sentence": "　學莫墮二望，　　莫作家沙門，　貪家違聖教，　　為後自匱乏。",
        "from": "T04n0210_001:0563c17_0",
        "context_with_next_sentence": true
    },
    {
        "source_sentence": "　此行與愚同，　　但令欲慢增，　利求之願異，　　求道意亦異。",
        "from": "T04n0210_001:0563c19_0",
        "context_with_next_sentence": true
    },
    {
        "source_sentence": "　是以有識者，　　出為佛弟子，　棄愛捨世習，　　終不墮生死。",
        "from": "T04n0210_001:0563c21_0",
        "context_with_next_sentence": true
    },
    {
        "source_sentence": "明哲品法句經第十四",
        "from": "T04n0210_001:0563c23_0",
        "context_with_next_sentence": true
    },
    {
        "source_sentence": "明哲品者，舉智行者，修福進道，法為明鏡。",
        "from": "T04n0210_001:0563c24_0",
        "context_with_next_sentence": true
    },
    {
        "source_sentence": "　深觀善惡，　　心知畏忌，　　畏而不犯，　終吉無憂。",
        "from": "T04n0210_001:0564a01_0",
        "context_with_next_sentence": true
    },
    {
        "source_sentence": "　　故世有福，　　念思紹行，　善致其願，　　福祿轉勝。",
        "from": "T04n0210_001:0564a02_1",
        "context_with_next_sentence": true
    },
    {
        "source_sentence": "　　信善作福，　積行不厭，　　信知陰德，　　久而必彰。",
        "from": "T04n0210_001:0564a03_2",
        "context_with_next_sentence": true
    },
    {
        "source_sentence": "　常避無義，　　不親愚人，　　思從賢友，　押附上士。",
        "from": "T04n0210_001:0564a05_0",
        "context_with_next_sentence": true
    },
    {
        "source_sentence": "　　喜法臥安，　　心悅意清，　聖人演法，　　慧常樂行。",
        "from": "T04n0210_001:0564a06_1",
        "context_with_next_sentence": true
    },
    {
        "source_sentence": "　　仁人智者，　齋戒奉道，　　如星中月，　　照明世間。",
        "from": "T04n0210_001:0564a07_2",
        "context_with_next_sentence": true
    },
    {
        "source_sentence": "　弓工調角、　　水人調船、　　材匠調木、　智者調身。",
        "from": "T04n0210_001:0564a09_0",
        "context_with_next_sentence": true
    },
    {
        "source_sentence": "　　譬如厚石，　　風不能移，　智者意重，　　毀譽不傾；　　譬如深淵，　澄靜清明，　　慧人聞道，　　心淨歡然。",
        "from": "T04n0210_001:0564a10_1",
        "context_with_next_sentence": true
    },
    {
        "source_sentence": "　大人體無欲，　　在所照然明，　雖或遭苦樂，　　不高現其智。",
        "from": "T04n0210_001:0564a13_0",
        "context_with_next_sentence": true
    },
    {
        "source_sentence": "　大賢無世事，　　不願子財國，　常守戒慧道，　　不貪邪富貴。",
        "from": "T04n0210_001:0564a15_0",
        "context_with_next_sentence": true
    },
    {
        "source_sentence": "　智人知動搖，　　譬如沙中樹，　朋友志未強，　　隨色染其素。",
        "from": "T04n0210_001:0564a17_0",
        "context_with_next_sentence": true
    },
    {
        "source_sentence": "　世皆沒淵，　　鮮尅度岸，　　如或有人，　欲度必奔。",
        "from": "T04n0210_001:0564a19_0",
        "context_with_next_sentence": true
    },
    {
        "source_sentence": "　　誠貪道者，　　覽受正教，　此近彼岸，　　脫死為上。",
        "from": "T04n0210_001:0564a20_1",
        "context_with_next_sentence": true
    },
    {
        "source_sentence": "　　斷五陰法，　靜思智慧，　　不反入淵，　　棄猗其明。",
        "from": "T04n0210_001:0564a21_2",
        "context_with_next_sentence": true
    },
    {
        "source_sentence": "　抑制情欲，　　絕樂無為，　　能自拯濟，　使意為慧。",
        "from": "T04n0210_001:0564a23_0",
        "context_with_next_sentence": true
    },
    {
        "source_sentence": "　　學取正智，　　意惟正道，　一心受諦，　　不起為樂，　　漏盡習除，　是得度世。",
        "from": "T04n0210_001:0564a24_1",
        "context_with_next_sentence": true
    },
    {
        "source_sentence": "羅漢品法句經第十五有十章",
        "from": "T04n0210_001:0564a27_0",
        "context_with_next_sentence": true
    },
    {
        "source_sentence": "羅漢品者，言真人性脫欲、無着、心不渝變。",
        "from": "T04n0210_001:0564a28_0",
        "context_with_next_sentence": true
    },
    {
        "source_sentence": "　去離憂患，　　脫於一切，　　縛結已解，　冷而無煖。",
        "from": "T04n0210_001:0564b01_0",
        "context_with_next_sentence": true
    },
    {
        "source_sentence": "　　心淨得念，　　無所貪樂，　已度癡淵，　　如鴈棄池。",
        "from": "T04n0210_001:0564b02_1",
        "context_with_next_sentence": true
    },
    {
        "source_sentence": "　　量腹而食，　無所藏積，　　心空無想，　　度眾行地。",
        "from": "T04n0210_001:0564b03_2",
        "context_with_next_sentence": true
    },
    {
        "source_sentence": "　如空中鳥，　　遠逝無礙，　　世間習盡，　不復仰食。",
        "from": "T04n0210_001:0564b05_0",
        "context_with_next_sentence": true
    },
    {
        "source_sentence": "　　虛心無患，　　已到脫處，　譬如飛鳥，　　暫下輒逝。",
        "from": "T04n0210_001:0564b06_1",
        "context_with_next_sentence": true
    },
    {
        "source_sentence": "　　制根從止，　如馬調御，　　捨憍慢習，　　為天所敬。",
        "from": "T04n0210_001:0564b07_2",
        "context_with_next_sentence": true
    },
    {
        "source_sentence": "　不怒如地、　　不動如山，　　真人無垢，　生死世絕。",
        "from": "T04n0210_001:0564b09_0",
        "context_with_next_sentence": true
    },
    {
        "source_sentence": "　　心已休息，　　言行亦正，　從正解脫，　　寂然歸滅。",
        "from": "T04n0210_001:0564b10_1",
        "context_with_next_sentence": true
    },
    {
        "source_sentence": "　　棄欲無着，　缺三界障，　　望意已絕，　　是謂上人。",
        "from": "T04n0210_001:0564b11_2",
        "context_with_next_sentence": true
    },
    {
        "source_sentence": "　在聚若野，　　平地高岸，　　應真所過，　莫不蒙祐。",
        "from": "T04n0210_001:0564b13_0",
        "context_with_next_sentence": true
    },
    {
        "source_sentence": "　　彼樂空閑，　　眾人不能，　快哉無望，　　無所欲求。",
        "from": "T04n0210_001:0564b14_1",
        "context_with_next_sentence": true
    },
    {
        "source_sentence": "述千品法句經第十六十有六章",
        "from": "T04n0210_001:0564b16_0",
        "context_with_next_sentence": true
    },
    {
        "source_sentence": "述千品者，示學者經多而不要，不如約明。",
        "from": "T04n0210_001:0564b17_0",
        "context_with_next_sentence": true
    },
    {
        "source_sentence": "　雖誦千言，　　句義不正，　　不如一要，　聞可滅意；　　雖誦千言，　　不義何益？",
        "from": "T04n0210_001:0564b19_0",
        "context_with_next_sentence": true
    },
    {
        "source_sentence": "　不如一義，　　聞行可度；　　雖多誦經，　不解何益？",
        "from": "T04n0210_001:0564b21_0",
        "context_with_next_sentence": true
    },
    {
        "source_sentence": "　　解一法句，　　行可得道。",
        "from": "T04n0210_001:0564b22_1",
        "context_with_next_sentence": true
    },
    {
        "source_sentence": "　千千為敵，　　一夫勝之，　　未若自勝，　為戰中上。",
        "from": "T04n0210_001:0564b23_0",
        "context_with_next_sentence": true
    },
    {
        "source_sentence": "　　自勝最賢，　　故曰人雄，　護意調身，　　自損至終。",
        "from": "T04n0210_001:0564b24_1",
        "context_with_next_sentence": true
    },
    {
        "source_sentence": "　　雖曰尊天，　神魔梵釋，　　皆莫能勝，　　自勝之人。",
        "from": "T04n0210_001:0564b25_2",
        "context_with_next_sentence": true
    },
    {
        "source_sentence": "　月千反祠，　　終身不輟，　　不如須臾，　一心念法，　　一念道福，　　勝彼終身；　雖終百歲，　　奉事火祠，　　不如須臾，　供養三尊，　　一供養福，　　勝彼百年。",
        "from": "T04n0210_001:0564b27_0",
        "context_with_next_sentence": true
    },
    {
        "source_sentence": "　祭神以求福，　　從後觀其報，　四分未望一，　　不如禮賢者。",
        "from": "T04n0210_001:0564c02_0",
        "context_with_next_sentence": true
    },
    {
        "source_sentence": "　能善行禮節，　　常敬長老者，　四福自然增，　　色力壽而安。",
        "from": "T04n0210_001:0564c04_0",
        "context_with_next_sentence": true
    },
    {
        "source_sentence": "　若人壽百歲，　　遠正不持戒，　不如生一日，　　守戒正意禪；　若人壽百歲，　　邪偽無有智，　不如生一日，　　一心學正智；　若人壽百歲，　　懈怠不精進，　不如生一日，　　勉力行精進；　若人壽百歲，　　不知成敗事，　不如生一日，　　見微知所忌；　若人壽百歲，　　不見甘露道，　不如生一日，　　服行甘露味；　若人壽百歲，　　不知大道義，　不如生一日，　　學推佛法要。",
        "from": "T04n0210_001:0564c06_0",
        "context_with_next_sentence": true
    },
    {
        "source_sentence": "惡行品法句經第十七二十有二章",
        "from": "T04n0210_001:0564c18_0",
        "context_with_next_sentence": true
    },
    {
        "source_sentence": "惡行品者，感切惡人動有罪報，不行無患。",
        "from": "T04n0210_001:0564c19_0",
        "context_with_next_sentence": true
    },
    {
        "source_sentence": "　見善不從，　　反隨惡心，　　求福不正，　反樂邪婬。",
        "from": "T04n0210_001:0564c21_0",
        "context_with_next_sentence": true
    },
    {
        "source_sentence": "　　凡人為惡，　　不能自覺，　愚癡快意，　　令後欝毒。",
        "from": "T04n0210_001:0564c22_1",
        "context_with_next_sentence": true
    },
    {
        "source_sentence": "　　凶人行虐，　沈漸數數，　　快欲為人，　　罪報自然；　吉人行德，　　相隨積增，　　甘心為之，　福應自然。",
        "from": "T04n0210_001:0564c23_2",
        "context_with_next_sentence": true
    },
    {
        "source_sentence": "　　妖[卄/(阿可+辛)/女]見福，　　其惡未熟，　至其惡熟，　　自受罪虐；　　貞祥見禍，　其善未熟，　　至其善熟，　　必受其福。",
        "from": "T04n0210_001:0564c26_3",
        "context_with_next_sentence": true
    },
    {
        "source_sentence": "　擊人得擊、　　行怨得怨、　　罵人得罵、　施怒得怒。",
        "from": "T04n0210_001:0564c29_0",
        "context_with_next_sentence": true
    },
    {
        "source_sentence": "　　世人無聞，　　不知正法。",
        "from": "T04n0210_001:0565a01_1",
        "context_with_next_sentence": true
    },
    {
        "source_sentence": "　生此壽少，　　何宜為惡？",
        "from": "T04n0210_001:0565a02_0",
        "context_with_next_sentence": true
    },
    {
        "source_sentence": "　　莫輕小惡，　以為無殃，　　水渧雖微，　　漸盈大器，　凡罪充滿，　　從小積成；　　莫輕小善，　以為無福，　　水滴雖微，　　漸盈大器，　凡福充滿，　　從纖纖積。",
        "from": "T04n0210_001:0565a02_1",
        "context_with_next_sentence": true
    },
    {
        "source_sentence": "　　夫士為行，　好之與惡，　　各自為身，　　終不敗亡。",
        "from": "T04n0210_001:0565a06_2",
        "context_with_next_sentence": true
    },
    {
        "source_sentence": "　好取之士，　　自以為可，　　沒取彼者，　人亦沒之。",
        "from": "T04n0210_001:0565a08_0",
        "context_with_next_sentence": true
    },
    {
        "source_sentence": "　　惡不即時，　　如搆牛乳，　罪在陰祠，　　如灰覆火。",
        "from": "T04n0210_001:0565a09_1",
        "context_with_next_sentence": true
    },
    {
        "source_sentence": "　　戲笑為惡，　以作身行，　　號泣受報，　　隨行罪至。",
        "from": "T04n0210_001:0565a10_2",
        "context_with_next_sentence": true
    },
    {
        "source_sentence": "　作惡不覆，　　如兵所截，　　牽往乃知，　已墮惡行。",
        "from": "T04n0210_001:0565a12_0",
        "context_with_next_sentence": true
    },
    {
        "source_sentence": "　　後受苦報，　　如前所習。",
        "from": "T04n0210_001:0565a13_1",
        "context_with_next_sentence": true
    },
    {
        "source_sentence": "　如毒摩瘡，　　船入洄澓，　　惡行流衍，　靡不傷尅。",
        "from": "T04n0210_001:0565a14_0",
        "context_with_next_sentence": true
    },
    {
        "source_sentence": "　加惡誣罔人，　　清白猶不污，　愚殃反自及，　　如塵逆風坌。",
        "from": "T04n0210_001:0565a16_0",
        "context_with_next_sentence": true
    },
    {
        "source_sentence": "　過失犯非惡，　　能追悔為善，　是明照世間，　　如日無雲曀。",
        "from": "T04n0210_001:0565a18_0",
        "context_with_next_sentence": true
    },
    {
        "source_sentence": "　夫士所以行，　　然後身自見，　為善則得善、　　為惡則得惡。",
        "from": "T04n0210_001:0565a20_0",
        "context_with_next_sentence": true
    },
    {
        "source_sentence": "　有識墮胞胎、　　惡者入地獄、　行善上昇天、　　無為得泥洹。",
        "from": "T04n0210_001:0565a22_0",
        "context_with_next_sentence": true
    },
    {
        "source_sentence": "　非空、非海中、　　非隱山石間，　莫能於此處，　　避免宿惡殃。",
        "from": "T04n0210_001:0565a24_0",
        "context_with_next_sentence": true
    },
    {
        "source_sentence": "　眾生有苦惱，　　不得免老死，　唯有仁智者，　　不念人非惡。",
        "from": "T04n0210_001:0565a26_0",
        "context_with_next_sentence": true
    },
    {
        "source_sentence": "刀杖品法句經第十八十有四章",
        "from": "T04n0210_001:0565a28_0",
        "context_with_next_sentence": true
    },
    {
        "source_sentence": "刀杖品者，教習慈仁，無行刀杖賊害眾生。",
        "from": "T04n0210_001:0565a29_0",
        "context_with_next_sentence": true
    },
    {
        "source_sentence": "　一切皆懼死，　　莫不畏杖痛，　恕己可為譬，　　勿殺勿行杖。",
        "from": "T04n0210_001:0565b02_0",
        "context_with_next_sentence": true
    },
    {
        "source_sentence": "　能常安群生，　　不加諸楚毒，　現世不逢害，　　後世長安隱。",
        "from": "T04n0210_001:0565b04_0",
        "context_with_next_sentence": true
    },
    {
        "source_sentence": "　不當麤言，　　言當畏報，　　惡往禍來，　刀杖歸軀；　　出言以善，　　如叩鐘磬，　身無論議，　　度世則易。",
        "from": "T04n0210_001:0565b06_0",
        "context_with_next_sentence": true
    },
    {
        "source_sentence": "　　歐杖良善、　妄讒無罪，　　其殃十倍，　　災迅無赦：　生受酷痛；　　形體毀折；　　自然惱病；　失意恍惚；　　人所誣咎；　　或縣官厄；　財產耗盡；　　親戚離別；　　舍宅所有，　災火焚燒；　　死入地獄。",
        "from": "T04n0210_001:0565b08_1",
        "context_with_next_sentence": true
    },
    {
        "source_sentence": "　　如是為十。",
        "from": "T04n0210_001:0565b13_2",
        "context_with_next_sentence": true
    },
    {
        "source_sentence": "　雖倮剪髮，　　長服草衣，　　沐浴踞石，　奈癡結何？",
        "from": "T04n0210_001:0565b14_0",
        "context_with_next_sentence": true
    },
    {
        "source_sentence": "　　不伐殺燒，　　亦不求勝，　人愛天下，　　所適無怨。",
        "from": "T04n0210_001:0565b15_1",
        "context_with_next_sentence": true
    },
    {
        "source_sentence": "　　世黨有人，　能知慚愧，　　是名誘進，　　如策良馬、　如策善馬，　　進道能遠。",
        "from": "T04n0210_001:0565b16_2",
        "context_with_next_sentence": true
    },
    {
        "source_sentence": "　　人有信戒，　定意精進，　　受道慧成，　　便滅眾苦。",
        "from": "T04n0210_001:0565b18_3",
        "context_with_next_sentence": true
    },
    {
        "source_sentence": "　自嚴以修法，　　滅損受淨行，　杖不加群生，　　是沙門道人。",
        "from": "T04n0210_001:0565b20_0",
        "context_with_next_sentence": true
    },
    {
        "source_sentence": "　無害於天下，　　終身不遇害，　常慈於一切，　　孰能與為怨？",
        "from": "T04n0210_001:0565b22_0",
        "context_with_next_sentence": true
    },
    {
        "source_sentence": "老耗品法句經第十九十有四章",
        "from": "T04n0210_001:0565b24_0",
        "context_with_next_sentence": true
    },
    {
        "source_sentence": "老耗品者，誨人懃仂，不與命競，老悔何益？",
        "from": "T04n0210_001:0565b25_0",
        "context_with_next_sentence": true
    },
    {
        "source_sentence": "　何喜？",
        "from": "T04n0210_001:0565b27_0",
        "context_with_next_sentence": true
    },
    {
        "source_sentence": "何笑？",
        "from": "T04n0210_001:0565b27_1",
        "context_with_next_sentence": true
    },
    {
        "source_sentence": "　　命常熾然，　　深弊幽冥，　如不求錠。",
        "from": "T04n0210_001:0565b27_2",
        "context_with_next_sentence": true
    },
    {
        "source_sentence": "　　見身形範，　　倚以為安，　多想致病，　　豈知非真？",
        "from": "T04n0210_001:0565b28_3",
        "context_with_next_sentence": true
    },
    {
        "source_sentence": "　　老則色衰，　病無光澤，　　皮緩肌縮，　　死命近促。",
        "from": "T04n0210_001:0565b29_4",
        "context_with_next_sentence": true
    },
    {
        "source_sentence": "　身死神徙，　　如御棄車，　　肉消骨散，　身何可怙？",
        "from": "T04n0210_001:0565c02_0",
        "context_with_next_sentence": true
    },
    {
        "source_sentence": "　　身為如城，　　骨幹肉塗，　生至老死，　　但藏恚慢。",
        "from": "T04n0210_001:0565c03_1",
        "context_with_next_sentence": true
    },
    {
        "source_sentence": "　　老則形變，　喻如故車，　　法能除苦，　　宜以仂學。",
        "from": "T04n0210_001:0565c04_2",
        "context_with_next_sentence": true
    },
    {
        "source_sentence": "　人之無聞，　　老若特牛，　　但長肌肥，　無有福慧。",
        "from": "T04n0210_001:0565c06_0",
        "context_with_next_sentence": true
    },
    {
        "source_sentence": "　　生死無聊，　　往來艱難，　意猗貪身，　　生苦無端。",
        "from": "T04n0210_001:0565c07_1",
        "context_with_next_sentence": true
    },
    {
        "source_sentence": "　　慧以見苦，　是故棄身，　　滅意斷行，　　愛盡無生。",
        "from": "T04n0210_001:0565c08_2",
        "context_with_next_sentence": true
    },
    {
        "source_sentence": "　不修梵行、　　又不富財，　　老如白鷺，　守伺空池。",
        "from": "T04n0210_001:0565c10_0",
        "context_with_next_sentence": true
    },
    {
        "source_sentence": "　　既不守戒、　　又不積財，　老羸氣竭，　　思故何逮？",
        "from": "T04n0210_001:0565c11_1",
        "context_with_next_sentence": true
    },
    {
        "source_sentence": "　　老如秋葉，　何穢鑑錄？",
        "from": "T04n0210_001:0565c12_2",
        "context_with_next_sentence": true
    },
    {
        "source_sentence": "　　命疾脫至，　　亦用後悔。",
        "from": "T04n0210_001:0565c13_3",
        "context_with_next_sentence": true
    },
    {
        "source_sentence": "　命欲日夜盡，　　及時可懃力，　世間諦非常，　　莫惑墮冥中。",
        "from": "T04n0210_001:0565c14_0",
        "context_with_next_sentence": true
    },
    {
        "source_sentence": "　當學燃意燈，　　自練求智慧，　離垢勿染污，　　執燭觀道地。",
        "from": "T04n0210_001:0565c16_0",
        "context_with_next_sentence": true
    },
    {
        "source_sentence": "愛身品法句經第二十十有三章",
        "from": "T04n0210_001:0565c18_0",
        "context_with_next_sentence": true
    },
    {
        "source_sentence": "愛身品者，所以勸學，終有益己——滅罪、興福。",
        "from": "T04n0210_001:0565c19_0",
        "context_with_next_sentence": true
    },
    {
        "source_sentence": "　自愛身者，　　慎護所守，　　悕望欲解，　學正不寐。",
        "from": "T04n0210_001:0565c21_0",
        "context_with_next_sentence": true
    },
    {
        "source_sentence": "　　為身第一，　　常自勉學，　利乃誨人，　　不惓則智。",
        "from": "T04n0210_001:0565c22_1",
        "context_with_next_sentence": true
    },
    {
        "source_sentence": "　　學先自正，　然後正人，　　調身入慧，　　必遷為上。",
        "from": "T04n0210_001:0565c23_2",
        "context_with_next_sentence": true
    },
    {
        "source_sentence": "　身不能利，　　安能利人？",
        "from": "T04n0210_001:0566a02_0",
        "context_with_next_sentence": true
    },
    {
        "source_sentence": "　　心調體正，　何願不至？",
        "from": "T04n0210_001:0566a02_1",
        "context_with_next_sentence": true
    },
    {
        "source_sentence": "　　本我所造，　　後我自受，　為惡自更，　　如剛鑽珠。",
        "from": "T04n0210_001:0566a03_2",
        "context_with_next_sentence": true
    },
    {
        "source_sentence": "　　人不持戒，　滋蔓如藤，　　逞情極欲，　　惡行日增。",
        "from": "T04n0210_001:0566a04_3",
        "context_with_next_sentence": true
    },
    {
        "source_sentence": "　惡行危身，　　愚以為易；　　善最安身，　愚以為難。",
        "from": "T04n0210_001:0566a06_0",
        "context_with_next_sentence": true
    },
    {
        "source_sentence": "　　如真人教，　　以道法身，　愚者疾之，　　見而為惡。",
        "from": "T04n0210_001:0566a07_1",
        "context_with_next_sentence": true
    },
    {
        "source_sentence": "　　行惡得惡，　如種苦種，　　惡自受罪、　　善自受福，　亦各須熟，　　彼不自代；　　習善得善，　亦如種甜，　　自利利人，　　益而不費，　欲知利身，　　戒聞為最。",
        "from": "T04n0210_001:0566a08_2",
        "context_with_next_sentence": true
    },
    {
        "source_sentence": "　　如有自憂，　欲生天上，　　敬樂聞法，　　當念佛教。",
        "from": "T04n0210_001:0566a12_3",
        "context_with_next_sentence": true
    },
    {
        "source_sentence": "　凡用必豫慮，　　勿以損所務，　如是意日修，　　事務不失時。",
        "from": "T04n0210_001:0566a14_0",
        "context_with_next_sentence": true
    },
    {
        "source_sentence": "　夫治事之士，　　能至終成利，　真見身應行，　　如是得所欲。",
        "from": "T04n0210_001:0566a16_0",
        "context_with_next_sentence": true
    },
    {
        "source_sentence": "世俗品法句經第二十一十有四章",
        "from": "T04n0210_001:0566a18_0",
        "context_with_next_sentence": true
    },
    {
        "source_sentence": "世俗品者，說世幻夢，當捨浮華，勉修道用。",
        "from": "T04n0210_001:0566a19_0",
        "context_with_next_sentence": true
    },
    {
        "source_sentence": "　如車行道，　　捨平大途，　　從邪徑敗，　生折軸憂。",
        "from": "T04n0210_001:0566a21_0",
        "context_with_next_sentence": true
    },
    {
        "source_sentence": "　　離法如是，　　從非法增，　愚守至死，　　亦有折患。",
        "from": "T04n0210_001:0566a22_1",
        "context_with_next_sentence": true
    },
    {
        "source_sentence": "　　順行正道，　勿隨邪業，　　行住臥安，　　世世無患。",
        "from": "T04n0210_001:0566a23_2",
        "context_with_next_sentence": true
    },
    {
        "source_sentence": "　萬物如泡，　　意如野馬，　　居世若幻，　奈何樂此？",
        "from": "T04n0210_001:0566a25_0",
        "context_with_next_sentence": true
    },
    {
        "source_sentence": "　　若能斷此，　　伐其樹根，　日夜如是，　　必至于定。",
        "from": "T04n0210_001:0566a26_1",
        "context_with_next_sentence": true
    },
    {
        "source_sentence": "　　一施如信，　如樂之人，　　或從惱意，　　以飯食眾。",
        "from": "T04n0210_001:0566a27_2",
        "context_with_next_sentence": true
    },
    {
        "source_sentence": "　此輩日夜，　　不得定意，　　世俗無眼，　莫見道真。",
        "from": "T04n0210_001:0566a29_0",
        "context_with_next_sentence": true
    },
    {
        "source_sentence": "　　如少見明，　　當養善意，　如鴈將群，　　避羅高翔。",
        "from": "T04n0210_001:0566b01_1",
        "context_with_next_sentence": true
    },
    {
        "source_sentence": "　　明人導世，　度脫邪眾。",
        "from": "T04n0210_001:0566b02_2",
        "context_with_next_sentence": true
    },
    {
        "source_sentence": "　　世皆有死，　　三界無安，　諸天雖樂，　　福盡亦喪。",
        "from": "T04n0210_001:0566b03_3",
        "context_with_next_sentence": true
    },
    {
        "source_sentence": "　　觀諸世間，　無生不終，　　欲離生死，　　當行道真。",
        "from": "T04n0210_001:0566b04_4",
        "context_with_next_sentence": true
    },
    {
        "source_sentence": "　癡覆天下，　　貪令不見，　　邪疑却道，　苦愚從是。",
        "from": "T04n0210_001:0566b06_0",
        "context_with_next_sentence": true
    },
    {
        "source_sentence": "　　一法脫過，　　謂妄語人，　不免後世，　　靡惡不更。",
        "from": "T04n0210_001:0566b07_1",
        "context_with_next_sentence": true
    },
    {
        "source_sentence": "　雖多積珍寶，　　嵩高至于天，　如是滿世間，　　不如見道迹。",
        "from": "T04n0210_001:0566b09_0",
        "context_with_next_sentence": true
    },
    {
        "source_sentence": "　不善像如善，　　愛如似無愛，　以苦為樂像，　　狂夫為所厭。",
        "from": "T04n0210_001:0566b11_0",
        "context_with_next_sentence": true
    },
    {
        "source_sentence": "法句經卷上",
        "from": "T04n0210_001:0566b13_0",
        "context_with_next_sentence": true
    },
    {
        "source_sentence": "法句經序",
        "from": "T04n0210_001:0566b14_0",
        "context_with_next_sentence": true
    },
    {
        "source_sentence": "曇鉢偈者，眾經之要義；曇之言法，鉢者句也。",
        "from": "T04n0210_001:0566b15_0",
        "context_with_next_sentence": true
    },
    {
        "source_sentence": "而《法句經》別有數部，有九百偈，或七百偈及五百偈。",
        "from": "T04n0210_001:0566b16_1",
        "context_with_next_sentence": true
    },
    {
        "source_sentence": "偈者，結語，猶詩頌也；是佛見事而作，非一時言，各有本末，布在諸經。",
        "from": "T04n0210_001:0566b17_2",
        "context_with_next_sentence": true
    },
    {
        "source_sentence": "佛一切智，厥性大仁，愍傷天下，出興于世，開顯道義。",
        "from": "T04n0210_001:0566b19_3",
        "context_with_next_sentence": true
    },
    {
        "source_sentence": "所以解人，凡十二部經，總括其要，別為數部。",
        "from": "T04n0210_001:0566b20_4",
        "context_with_next_sentence": true
    },
    {
        "source_sentence": "四部阿含，佛去世後阿難所傳，卷無大小，皆稱聞如是，處佛所在，究暢其說。",
        "from": "T04n0210_001:0566b21_5",
        "context_with_next_sentence": true
    },
    {
        "source_sentence": "是後五部，沙門各自鈔眾經中四句、六句之偈，比次其義條別為品，於十二部經靡不斟酌，無所適名，故曰法句。",
        "from": "T04n0210_001:0566b23_6",
        "context_with_next_sentence": true
    },
    {
        "source_sentence": "諸經為法言，法句者，由法言也。",
        "from": "T04n0210_001:0566b26_7",
        "context_with_next_sentence": true
    },
    {
        "source_sentence": "近世葛氏傳七百偈，偈義致深，譯人出之頗使其渾。",
        "from": "T04n0210_001:0566b27_8",
        "context_with_next_sentence": true
    },
    {
        "source_sentence": "惟佛難值，其文難聞，又諸佛興皆在天竺，天竺言語與漢異音，云其書為天書、語為天語，名物不同，傳實不易。",
        "from": "T04n0210_001:0566b28_9",
        "context_with_next_sentence": true
    },
    {
        "source_sentence": "唯昔藍調安侯世高、都尉佛調，譯梵為秦，實得其體，斯已難繼。",
        "from": "T04n0210_001:0566c02_10",
        "context_with_next_sentence": true
    },
    {
        "source_sentence": "後之傳者，雖不能密，猶常貴其寶，粗得大趣。",
        "from": "T04n0210_001:0566c03_11",
        "context_with_next_sentence": true
    },
    {
        "source_sentence": "始者維祇難，出自天竺，以黃武三年來適武昌，僕從受此五百偈本，請其同道竺將焰為譯。",
        "from": "T04n0210_001:0566c04_12",
        "context_with_next_sentence": true
    },
    {
        "source_sentence": "將焰雖善天竺語，未備曉漢，其所傳言，或得梵語、或以義出音迎，質真樸。",
        "from": "T04n0210_001:0566c07_13",
        "context_with_next_sentence": true
    },
    {
        "source_sentence": "初謙其為辭不雅，維祇難曰：「佛言：『依其義不用飾、取其法不以嚴。』",
        "from": "T04n0210_001:0566c09_14",
        "context_with_next_sentence": true
    },
    {
        "source_sentence": "其傳經者令易曉，勿失厥義，是則為善。」",
        "from": "T04n0210_001:0566c10_15",
        "context_with_next_sentence": true
    },
    {
        "source_sentence": "坐中咸曰：「老氏稱：『美言不信、信言不美。』",
        "from": "T04n0210_001:0566c11_16",
        "context_with_next_sentence": true
    },
    {
        "source_sentence": "仲尼亦云：『書不盡言、言不盡意。』",
        "from": "T04n0210_001:0566c12_17",
        "context_with_next_sentence": true
    },
    {
        "source_sentence": "明聖人意深邃無極，今傳梵義，實宜經達。」",
        "from": "T04n0210_001:0566c13_18",
        "context_with_next_sentence": true
    },
    {
        "source_sentence": "是以自偈受譯人口，因修本旨不加文飾，譯所不解則闕不傳，故有脫失多不出者。",
        "from": "T04n0210_001:0566c14_19",
        "context_with_next_sentence": true
    },
    {
        "source_sentence": "然此雖辭朴而旨深，文約而義博，事鈎眾經，章有本句、有義說。",
        "from": "T04n0210_001:0566c16_20",
        "context_with_next_sentence": true
    },
    {
        "source_sentence": "其在天竺，始進業者不學《法句》，謂之越敘。",
        "from": "T04n0210_001:0566c18_21",
        "context_with_next_sentence": true
    },
    {
        "source_sentence": "此乃始進者之洪漸、深入者之奧藏也，可以啟曚、辯惑、誘人自立，學之功微而所苞者廣，寔可謂妙要也哉。",
        "from": "T04n0210_001:0566c19_22",
        "context_with_next_sentence": true
    },
    {
        "source_sentence": "昔傳此時，有所不解，會將焰來，更從諮問。",
        "from": "T04n0210_001:0566c22_23",
        "context_with_next_sentence": true
    },
    {
        "source_sentence": "受此偈輩，復得十三品，并校往古，有所增定，第其品目合為一部三十九篇，大凡偈七百五十二章，庶有補益，共廣問焉。",
        "from": "T04n0210_001:0566c23_24",
        "context_with_next_sentence": false
    }
]