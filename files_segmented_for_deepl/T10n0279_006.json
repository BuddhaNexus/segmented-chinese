[
    {
        "source_sentence": "大方廣佛華嚴經卷第六",
        "from": "T10n0279_006:0026a16_0",
        "context_with_next_sentence": true
    },
    {
        "source_sentence": "于闐國三藏實叉難陀奉　制譯",
        "from": "T10n0279_006:0026a18_0",
        "context_with_next_sentence": true
    },
    {
        "source_sentence": "如來現相品第二",
        "from": "T10n0279_006:0026a19_0",
        "context_with_next_sentence": true
    },
    {
        "source_sentence": "爾時，諸菩薩及一切世間主，作是思惟：「云何是諸佛地？",
        "from": "T10n0279_006:0026a20_0",
        "context_with_next_sentence": true
    },
    {
        "source_sentence": "云何是諸佛境界？",
        "from": "T10n0279_006:0026a21_1",
        "context_with_next_sentence": true
    },
    {
        "source_sentence": "云何是諸佛加持？",
        "from": "T10n0279_006:0026a21_2",
        "context_with_next_sentence": true
    },
    {
        "source_sentence": "云何是諸佛所行？",
        "from": "T10n0279_006:0026a22_3",
        "context_with_next_sentence": true
    },
    {
        "source_sentence": "云何是諸佛力？",
        "from": "T10n0279_006:0026a22_4",
        "context_with_next_sentence": true
    },
    {
        "source_sentence": "云何是諸佛無所畏？",
        "from": "T10n0279_006:0026a22_5",
        "context_with_next_sentence": true
    },
    {
        "source_sentence": "云何是諸佛三昧？",
        "from": "T10n0279_006:0026a23_6",
        "context_with_next_sentence": true
    },
    {
        "source_sentence": "云何是諸佛神通？",
        "from": "T10n0279_006:0026a23_7",
        "context_with_next_sentence": true
    },
    {
        "source_sentence": "云何是諸佛自在？",
        "from": "T10n0279_006:0026a23_8",
        "context_with_next_sentence": true
    },
    {
        "source_sentence": "云何是諸佛無能攝取？",
        "from": "T10n0279_006:0026a23_9",
        "context_with_next_sentence": true
    },
    {
        "source_sentence": "云何是諸佛眼？",
        "from": "T10n0279_006:0026a24_10",
        "context_with_next_sentence": true
    },
    {
        "source_sentence": "云何是諸佛耳？",
        "from": "T10n0279_006:0026a24_11",
        "context_with_next_sentence": true
    },
    {
        "source_sentence": "云何是諸佛鼻？",
        "from": "T10n0279_006:0026a25_0",
        "context_with_next_sentence": true
    },
    {
        "source_sentence": "云何是諸佛舌？",
        "from": "T10n0279_006:0026a25_1",
        "context_with_next_sentence": true
    },
    {
        "source_sentence": "云何是諸佛身？",
        "from": "T10n0279_006:0026a25_2",
        "context_with_next_sentence": true
    },
    {
        "source_sentence": "云何是諸佛意？",
        "from": "T10n0279_006:0026a26_3",
        "context_with_next_sentence": true
    },
    {
        "source_sentence": "云何是諸佛身光？",
        "from": "T10n0279_006:0026a26_4",
        "context_with_next_sentence": true
    },
    {
        "source_sentence": "云何是諸佛光明？",
        "from": "T10n0279_006:0026a26_5",
        "context_with_next_sentence": true
    },
    {
        "source_sentence": "云何是諸佛聲？",
        "from": "T10n0279_006:0026a27_6",
        "context_with_next_sentence": true
    },
    {
        "source_sentence": "云何是諸佛智？",
        "from": "T10n0279_006:0026a27_7",
        "context_with_next_sentence": true
    },
    {
        "source_sentence": "唯願世尊，哀愍我等，開示演說！",
        "from": "T10n0279_006:0026a28_0",
        "context_with_next_sentence": true
    },
    {
        "source_sentence": "又，十方世界海一切諸佛，皆為諸菩薩說世界海、眾生海、法海、安立海、佛海、佛波羅蜜海、佛解脫海、佛變化海、佛演說海、佛名號海、佛壽量海，及一切菩薩誓願海、一切菩薩發趣海、一切菩薩助道海、一切菩薩乘海、一切菩薩行海，一切菩薩出離海、一切菩薩神通海、一切菩薩波羅蜜海、一切菩薩地海、一切菩薩智海。",
        "from": "T10n0279_006:0026a28_1",
        "context_with_next_sentence": true
    },
    {
        "source_sentence": "願佛世尊，亦為我等，如是而說！」",
        "from": "T10n0279_006:0026b06_2",
        "context_with_next_sentence": true
    },
    {
        "source_sentence": "爾時，諸菩薩威神力故，於一切供養具雲中，自然出音而說頌言：「無量劫中修行滿，　　菩提樹下成正覺，　為度眾生普現身，　　如雲充遍盡未來。",
        "from": "T10n0279_006:0026b07_3",
        "context_with_next_sentence": true
    },
    {
        "source_sentence": "　眾生有疑皆使斷，　　廣大信解悉令發，　無邊際苦普使除，　　諸佛安樂咸令證。",
        "from": "T10n0279_006:0026b11_0",
        "context_with_next_sentence": true
    },
    {
        "source_sentence": "　菩薩無數等剎塵，　　俱來此會同瞻仰，　願隨其意所應受，　　演說妙法除疑惑！",
        "from": "T10n0279_006:0026b13_0",
        "context_with_next_sentence": true
    },
    {
        "source_sentence": "　云何了知諸佛地？",
        "from": "T10n0279_006:0026b15_0",
        "context_with_next_sentence": true
    },
    {
        "source_sentence": "　　云何觀察如來境？",
        "from": "T10n0279_006:0026b15_1",
        "context_with_next_sentence": true
    },
    {
        "source_sentence": "　佛所加持無有邊，　　願示此法令清淨！",
        "from": "T10n0279_006:0026b16_0",
        "context_with_next_sentence": true
    },
    {
        "source_sentence": "　云何是佛所行處，　　而以智慧能明入？",
        "from": "T10n0279_006:0026b17_0",
        "context_with_next_sentence": true
    },
    {
        "source_sentence": "　佛力清淨廣無邊，　　為諸菩薩應開示！",
        "from": "T10n0279_006:0026b18_0",
        "context_with_next_sentence": true
    },
    {
        "source_sentence": "　云何廣大諸三昧？",
        "from": "T10n0279_006:0026b19_0",
        "context_with_next_sentence": true
    },
    {
        "source_sentence": "　　云何淨治無畏法？",
        "from": "T10n0279_006:0026b19_1",
        "context_with_next_sentence": true
    },
    {
        "source_sentence": "　神通力用不可量，　　願隨眾生心樂說！",
        "from": "T10n0279_006:0026b20_0",
        "context_with_next_sentence": true
    },
    {
        "source_sentence": "　諸佛法王如世主，　　所行自在無能制，　及餘一切廣大法，　　為利益故當開演！",
        "from": "T10n0279_006:0026b21_0",
        "context_with_next_sentence": true
    },
    {
        "source_sentence": "　佛眼云何無有量？",
        "from": "T10n0279_006:0026b23_0",
        "context_with_next_sentence": true
    },
    {
        "source_sentence": "　　耳鼻舌身亦復然？",
        "from": "T10n0279_006:0026b23_1",
        "context_with_next_sentence": true
    },
    {
        "source_sentence": "　意無有量復云何？",
        "from": "T10n0279_006:0026b24_0",
        "context_with_next_sentence": true
    },
    {
        "source_sentence": "　　願示能知此方便！",
        "from": "T10n0279_006:0026b24_1",
        "context_with_next_sentence": true
    },
    {
        "source_sentence": "　如諸剎海眾生海，　　法界所有安立海，　及諸佛海亦無邊，　　願為佛子咸開暢！",
        "from": "T10n0279_006:0026b25_0",
        "context_with_next_sentence": true
    },
    {
        "source_sentence": "　永出思議眾度海，　　普入解脫方便海，　所有一切法門海，　　此道場中願宣說！」",
        "from": "T10n0279_006:0026b27_0",
        "context_with_next_sentence": true
    },
    {
        "source_sentence": "爾時，世尊知諸菩薩心之所念，即於面門眾齒之間，放佛剎微塵數光明，所謂：眾寶華遍照光明、出種種音莊嚴法界光明、垂布微妙雲光明、十方佛坐道場現神變光明、一切寶焰雲蓋光明、充滿法界無礙光明、遍莊嚴一切佛剎光明、逈建立清淨金剛寶幢光明、普莊嚴菩薩眾會道場光明、妙音稱揚一切佛名號光明……。",
        "from": "T10n0279_006:0026b29_0",
        "context_with_next_sentence": true
    },
    {
        "source_sentence": "如是等佛剎微塵數，一一復有佛剎微塵數光明以為眷屬，其光悉具眾妙寶色，普照十方各一億佛剎微塵數世界海。",
        "from": "T10n0279_006:0026c07_1",
        "context_with_next_sentence": true
    },
    {
        "source_sentence": "彼世界海諸菩薩眾，於光明中，各得見此華藏莊嚴世界海。",
        "from": "T10n0279_006:0026c10_0",
        "context_with_next_sentence": true
    },
    {
        "source_sentence": "以佛神力，其光於彼一切菩薩眾會之前而說頌言：「無量劫中修行海，　　供養十方諸佛海，　化度一切眾生海，　　今成妙覺遍照尊。",
        "from": "T10n0279_006:0026c11_1",
        "context_with_next_sentence": true
    },
    {
        "source_sentence": "　毛孔之中出化雲，　　光明普照於十方，　應受化者咸開覺，　　令趣菩提淨無礙。",
        "from": "T10n0279_006:0026c15_0",
        "context_with_next_sentence": true
    },
    {
        "source_sentence": "　佛昔往來諸趣中，　　教化成熟諸群生，　神通自在無邊量，　　一念皆令得解脫。",
        "from": "T10n0279_006:0026c17_0",
        "context_with_next_sentence": true
    },
    {
        "source_sentence": "　摩尼妙寶菩提樹，　　種種莊嚴悉殊特，　佛於其下成正覺，　　放大光明普威耀。",
        "from": "T10n0279_006:0026c19_0",
        "context_with_next_sentence": true
    },
    {
        "source_sentence": "　大音震吼遍十方，　　普為弘宣寂滅法，　隨諸眾生心所樂，　　種種方便令開曉。",
        "from": "T10n0279_006:0026c21_0",
        "context_with_next_sentence": true
    },
    {
        "source_sentence": "　往修諸度皆圓滿，　　等於千剎微塵數，　一切諸力悉已成，　　汝等應往同瞻禮。",
        "from": "T10n0279_006:0026c23_0",
        "context_with_next_sentence": true
    },
    {
        "source_sentence": "　十方佛子等剎塵，　　悉共歡喜而來集，　已雨諸雲為供養，　　今在佛前專覲仰。",
        "from": "T10n0279_006:0026c25_0",
        "context_with_next_sentence": true
    },
    {
        "source_sentence": "　如來一音無有量，　　能演契經深大海，　普雨妙法應群心，　　彼兩足尊宜往見。",
        "from": "T10n0279_006:0026c27_0",
        "context_with_next_sentence": true
    },
    {
        "source_sentence": "　三世諸佛所有願，　　菩提樹下皆宣說，　一剎那中悉現前，　　汝可速詣如來所。",
        "from": "T10n0279_006:0026c29_0",
        "context_with_next_sentence": true
    },
    {
        "source_sentence": "　毘盧遮那大智海，　　面門舒光無不見，　今待眾集將演音，　　汝可往觀聞所說。」",
        "from": "T10n0279_006:0027a02_0",
        "context_with_next_sentence": true
    },
    {
        "source_sentence": "爾時，十方世界海一切眾會，蒙佛光明所開覺已，各共來詣毘盧遮那如來所，親近供養。",
        "from": "T10n0279_006:0027a04_0",
        "context_with_next_sentence": true
    },
    {
        "source_sentence": "所謂——此華藏莊嚴世界海東，次有世界海，名：清淨光蓮華莊嚴。",
        "from": "T10n0279_006:0027a06_0",
        "context_with_next_sentence": true
    },
    {
        "source_sentence": "彼世界種中，有國土，名：摩尼瓔珞金剛藏，佛號：法水覺虛空無邊王。",
        "from": "T10n0279_006:0027a07_1",
        "context_with_next_sentence": true
    },
    {
        "source_sentence": "於彼如來大眾海中，有菩薩摩訶薩，名：觀察勝法蓮華幢，與世界海微塵數諸菩薩俱，來詣佛所，各現十種菩薩身相雲，遍滿虛空而不散滅；復現十種雨一切寶蓮華光明雲，復現十種須彌寶峯雲，復現十種日輪光雲，復現十種寶華瓔珞雲，復現十種一切音樂雲，復現十種末香樹雲，復現十種塗香燒香眾色相雲，復現十種一切香樹雲……如是等世界海微塵數諸供養雲，悉遍虛空而不散滅。",
        "from": "T10n0279_006:0027a09_0",
        "context_with_next_sentence": true
    },
    {
        "source_sentence": "現是雲已，向佛作禮，以為供養。",
        "from": "T10n0279_006:0027a18_0",
        "context_with_next_sentence": true
    },
    {
        "source_sentence": "即於東方，各化作種種華光明藏師子之座，於其座上，結跏趺坐。",
        "from": "T10n0279_006:0027a18_1",
        "context_with_next_sentence": true
    },
    {
        "source_sentence": "此華藏世界海南，次有世界海，名：一切寶月光明莊嚴藏。",
        "from": "T10n0279_006:0027a20_2",
        "context_with_next_sentence": true
    },
    {
        "source_sentence": "彼世界種中，有國土，名：無邊光圓滿莊嚴，佛號：普智光明德須彌王。",
        "from": "T10n0279_006:0027a21_3",
        "context_with_next_sentence": true
    },
    {
        "source_sentence": "於彼如來大眾海中，有菩薩摩訶薩，名：普照法海慧，與世界海微塵數諸菩薩俱，來詣佛所，各現十種一切莊嚴光明藏摩尼王雲，遍滿虛空而不散滅；復現十種雨一切寶莊嚴具普照耀摩尼王雲，復現十種寶焰熾然稱揚佛名號摩尼王雲，復現十種說一切佛法摩尼王雲，復現十種眾妙樹莊嚴道場摩尼王雲，復現十種寶光普照現眾化佛摩尼王雲，復現十種普現一切道場莊嚴像摩尼王雲，復現十種密焰燈說諸佛境界摩尼王雲，復現十種不思議佛剎宮殿像摩尼王雲，復現十種普現三世佛身像摩尼王雲……如是等世界海微塵數摩尼王雲，悉遍虛空而不散滅。",
        "from": "T10n0279_006:0027a23_4",
        "context_with_next_sentence": true
    },
    {
        "source_sentence": "現是雲已，向佛作禮，以為供養。",
        "from": "T10n0279_006:0027b07_5",
        "context_with_next_sentence": true
    },
    {
        "source_sentence": "即於南方，各化作帝青寶閻浮檀金蓮華藏師子之座，於其座上，結跏趺坐。",
        "from": "T10n0279_006:0027b08_6",
        "context_with_next_sentence": true
    },
    {
        "source_sentence": "此華藏世界海西，次有世界海，名：可愛樂寶光明。",
        "from": "T10n0279_006:0027b10_0",
        "context_with_next_sentence": true
    },
    {
        "source_sentence": "彼世界種中，有國土，名：出生上妙資身具，佛號：香焰功德寶莊嚴。",
        "from": "T10n0279_006:0027b11_1",
        "context_with_next_sentence": true
    },
    {
        "source_sentence": "於彼如來大眾海中，有菩薩摩訶薩，名：月光香焰普莊嚴，與世界海微塵數諸菩薩俱，來詣佛所，各現十種一切寶香眾妙華樓閣雲，遍滿虛空而不散滅；復現十種無邊色相眾寶王樓閣雲，復現十種寶燈香焰樓閣雲，復現十種一切真珠樓閣雲，復現十種一切寶華樓閣雲，復現十種寶瓔珞莊嚴樓閣雲，復現十種普現十方一切莊嚴光明藏樓閣雲，復現十種眾寶末間錯莊嚴樓閣雲，復現十種周遍十方一切莊嚴樓閣雲，復現十種華門鐸網樓閣雲……如是等世界海微塵數樓閣雲，悉遍虛空而不散滅。",
        "from": "T10n0279_006:0027b12_2",
        "context_with_next_sentence": true
    },
    {
        "source_sentence": "現是雲已，向佛作禮，以為供養。",
        "from": "T10n0279_006:0027b24_3",
        "context_with_next_sentence": true
    },
    {
        "source_sentence": "即於西方，各化作真金葉大寶藏師子之座，於其座上，結跏趺坐。",
        "from": "T10n0279_006:0027b25_0",
        "context_with_next_sentence": true
    },
    {
        "source_sentence": "此華藏世界海北，次有世界海，名：毘瑠璃蓮華光圓滿藏。",
        "from": "T10n0279_006:0027b26_1",
        "context_with_next_sentence": true
    },
    {
        "source_sentence": "彼世界種中，有國土，名：優鉢羅華莊嚴，佛號：普智幢音王。",
        "from": "T10n0279_006:0027b27_2",
        "context_with_next_sentence": true
    },
    {
        "source_sentence": "於彼如來大眾海中，有菩薩摩訶薩，名：師子奮迅光明，與世界海微塵數諸菩薩俱，來詣佛所，各現十種一切香摩尼眾妙樹雲，遍滿虛空而不散滅；復現十種密葉妙香莊嚴樹雲，復現十種化現一切無邊色相樹莊嚴樹雲，復現十種一切華周布莊嚴樹雲，復現十種一切寶焰圓滿光莊嚴樹雲，復現十種現一切栴檀香菩薩身莊嚴樹雲，復現十種現往昔道場處不思議莊嚴樹雲，復現十種眾寶衣服藏如日光明樹雲，復現十種普發一切悅意音聲樹雲……如是等世界海微塵數樹雲，悉遍虛空而不散滅。",
        "from": "T10n0279_006:0027b29_3",
        "context_with_next_sentence": true
    },
    {
        "source_sentence": "現是雲已，向佛作禮，以為供養。",
        "from": "T10n0279_006:0027c11_4",
        "context_with_next_sentence": true
    },
    {
        "source_sentence": "即於北方，各化作摩尼燈蓮華藏師子之座，於其座上，結跏趺坐。",
        "from": "T10n0279_006:0027c12_5",
        "context_with_next_sentence": true
    },
    {
        "source_sentence": "此華藏世界海東北方，次有世界海，名：閻浮檀金玻瓈色幢。",
        "from": "T10n0279_006:0027c14_0",
        "context_with_next_sentence": true
    },
    {
        "source_sentence": "彼世界種中，有國土，名：眾寶莊嚴，佛號：一切法無畏燈。",
        "from": "T10n0279_006:0027c15_1",
        "context_with_next_sentence": true
    },
    {
        "source_sentence": "於彼如來大眾海中，有菩薩摩訶薩，名：最勝光明燈無盡功德藏，與世界海微塵數諸菩薩俱，來詣佛所，各現十種無邊色相寶蓮華藏師子座雲，遍滿虛空而不散滅；復現十種摩尼王光明藏師子座雲，復現十種一切莊嚴具種種校飾師子座雲，復現十種眾寶鬘燈焰藏師子座雲，復現十種普雨寶瓔珞師子座雲，復現十種一切香華寶瓔珞藏師子座雲，復現十種示現一切佛座莊嚴摩尼王藏師子座雲，復現十種戶牖階砌及諸瓔珞一切莊嚴師子座雲，復現十種一切摩尼樹寶枝莖藏師子座雲，復現十種寶香間飾日光明藏師子座雲……如是等世界海微塵數師子座雲，悉遍虛空而不散滅。",
        "from": "T10n0279_006:0027c16_2",
        "context_with_next_sentence": true
    },
    {
        "source_sentence": "現是雲已，向佛作禮，以為供養。",
        "from": "T10n0279_006:0028a01_3",
        "context_with_next_sentence": true
    },
    {
        "source_sentence": "即於東北方，各化作寶蓮華摩尼光幢師子之座，於其座上，結跏趺坐。",
        "from": "T10n0279_006:0028a02_0",
        "context_with_next_sentence": true
    },
    {
        "source_sentence": "此華藏世界海東南方，次有世界海，名：金莊嚴瑠璃光普照。",
        "from": "T10n0279_006:0028a03_1",
        "context_with_next_sentence": true
    },
    {
        "source_sentence": "彼世界種中，有國土，名：清淨香光明，佛號：普喜深信王。",
        "from": "T10n0279_006:0028a05_0",
        "context_with_next_sentence": true
    },
    {
        "source_sentence": "於彼如來大眾海中，有菩薩摩訶薩，名：慧燈普明，與世界海微塵數諸菩薩俱，來詣佛所，各現十種一切如意王摩尼帳雲，遍滿虛空而不散滅；復現十種帝青寶一切華莊嚴帳雲，復現十種一切香摩尼帳雲，復現十種寶焰燈帳雲，復現十種示現佛神通說法摩尼王帳雲，復現十種現一切衣服莊嚴色像摩尼帳雲，復現十種一切寶華叢光明帳雲，復現十種寶網鈴鐸音帳雲，復現十種摩尼為臺蓮華為網帳雲，復現十種現一切不思議莊嚴具色像帳雲……如是等世界海微塵數眾寶帳雲，悉遍虛空而不散滅。",
        "from": "T10n0279_006:0028a06_1",
        "context_with_next_sentence": true
    },
    {
        "source_sentence": "現是雲已，向佛作禮，以為供養。",
        "from": "T10n0279_006:0028a17_2",
        "context_with_next_sentence": true
    },
    {
        "source_sentence": "即於東南方，各化作寶蓮華藏師子之座，於其座上，結跏趺坐。",
        "from": "T10n0279_006:0028a18_3",
        "context_with_next_sentence": true
    },
    {
        "source_sentence": "此華藏世界海西南方，次有世界海，名：日光遍照。",
        "from": "T10n0279_006:0028a20_0",
        "context_with_next_sentence": true
    },
    {
        "source_sentence": "彼世界種中，有國土，名：師子日光明，佛號：普智光明音。",
        "from": "T10n0279_006:0028a21_1",
        "context_with_next_sentence": true
    },
    {
        "source_sentence": "於彼如來大眾海中，有菩薩摩訶薩，名：普華光焰髻，與世界海微塵數諸菩薩俱，來詣佛所，各現十種眾妙莊嚴寶蓋雲，遍滿虛空而不散滅；復現十種光明莊嚴華蓋雲，復現十種無邊色真珠藏蓋雲，復現十種出一切菩薩悲愍音摩尼王蓋雲，復現十種眾妙寶焰鬘蓋雲，復現十種妙寶嚴飾垂網鐸蓋雲，復現十種摩尼樹枝莊嚴蓋雲，復現十種日光普照摩尼王蓋雲，復現十種一切塗香燒香蓋雲，復現十種栴檀藏蓋雲，復現十種廣大佛境界普光明莊嚴蓋雲……如是等世界海微塵數眾寶蓋雲，悉遍虛空而不散滅。",
        "from": "T10n0279_006:0028a22_2",
        "context_with_next_sentence": true
    },
    {
        "source_sentence": "現是雲已，向佛作禮，以為供養。",
        "from": "T10n0279_006:0028b05_3",
        "context_with_next_sentence": true
    },
    {
        "source_sentence": "即於西南方，各化作帝青寶光焰莊嚴藏師子之座，於其座上，結跏趺坐。",
        "from": "T10n0279_006:0028b05_4",
        "context_with_next_sentence": true
    },
    {
        "source_sentence": "此華藏世界海西北方，次有世界海，名：寶光照耀。",
        "from": "T10n0279_006:0028b07_5",
        "context_with_next_sentence": true
    },
    {
        "source_sentence": "彼世界種中，有國土，名：眾香莊嚴，佛號：無量功德海光明。",
        "from": "T10n0279_006:0028b08_6",
        "context_with_next_sentence": true
    },
    {
        "source_sentence": "於彼如來大眾海中，有菩薩摩訶薩，名：無盡光摩尼王，與世界海微塵數諸菩薩俱，來詣佛所，各現十種一切寶圓滿光雲，遍滿虛空而不散滅；復現十種一切寶焰圓滿光雲，復現十種一切妙華圓滿光雲，復現十種一切化佛圓滿光雲，復現十種十方佛土圓滿光雲，復現十種佛境界雷聲寶樹圓滿光雲，復現十種一切瑠璃寶摩尼王圓滿光雲，復現十種一念中現無邊眾生相圓滿光雲，復現十種演一切如來大願音圓滿光雲，復現十種演化一切眾生音摩尼王圓滿光雲……如是等世界海微塵數圓滿光雲，悉遍虛空而不散滅。",
        "from": "T10n0279_006:0028b10_0",
        "context_with_next_sentence": true
    },
    {
        "source_sentence": "現是雲已，向佛作禮，以為供養。",
        "from": "T10n0279_006:0028b22_1",
        "context_with_next_sentence": true
    },
    {
        "source_sentence": "即於西北方，各化作無盡光明威德藏師子之座，於其座上，結跏趺坐。",
        "from": "T10n0279_006:0028b22_2",
        "context_with_next_sentence": true
    },
    {
        "source_sentence": "此華藏世界海下方，次有世界海，名：蓮華香妙德藏。",
        "from": "T10n0279_006:0028b24_3",
        "context_with_next_sentence": true
    },
    {
        "source_sentence": "彼世界種中，有國土，名：寶師子光明照耀，佛號：法界光明。",
        "from": "T10n0279_006:0028b25_4",
        "context_with_next_sentence": true
    },
    {
        "source_sentence": "於彼如來大眾海中，有菩薩摩訶薩，名：法界光焰慧，與世界海微塵數諸菩薩俱，來詣佛所，各現十種一切摩尼藏光明雲，遍滿虛空而不散滅；復現十種一切香光明雲，復現十種一切寶焰光明雲，復現十種出一切佛說法音光明雲，復現十種現一切佛土莊嚴光明雲，復現十種一切妙華樓閣光明雲，復現十種現一切劫中諸佛教化眾生事光明雲，復現十種一切無盡寶華蘂光明雲，復現十種一切莊嚴座光明雲……如是等世界海微塵數光明雲，悉遍虛空而不散滅。",
        "from": "T10n0279_006:0028b26_5",
        "context_with_next_sentence": true
    },
    {
        "source_sentence": "現是雲已，向佛作禮，以為供養。",
        "from": "T10n0279_006:0028c08_6",
        "context_with_next_sentence": true
    },
    {
        "source_sentence": "即於下方，各化作寶焰燈蓮華藏師子之座，於其座上，結跏趺坐。",
        "from": "T10n0279_006:0028c09_7",
        "context_with_next_sentence": true
    },
    {
        "source_sentence": "此華藏世界海上方，次有世界海，名：摩尼寶照耀莊嚴。",
        "from": "T10n0279_006:0028c10_8",
        "context_with_next_sentence": true
    },
    {
        "source_sentence": "彼世界種中，有國土，名：無相妙光明，佛號：無礙功德光明王。",
        "from": "T10n0279_006:0028c12_9",
        "context_with_next_sentence": true
    },
    {
        "source_sentence": "於彼如來大眾海中，有菩薩摩訶薩，名：無礙力精進慧，與世界海微塵數諸菩薩俱，來詣佛所，各現十種無邊色相寶光焰雲，遍滿虛空而不散滅；復現十種摩尼寶網光焰雲，復現十種一切廣大佛土莊嚴光焰雲，復現十種一切妙香光焰雲，復現十種一切莊嚴光焰雲，復現十種諸佛變化光焰雲，復現十種眾妙樹華光焰雲，復現十種一切金剛光焰雲，復現十種說無邊菩薩行摩尼光焰雲，復現十種一切真珠燈光焰雲……如是等世界海微塵數光焰雲，悉遍虛空而不散滅。",
        "from": "T10n0279_006:0028c13_10",
        "context_with_next_sentence": true
    },
    {
        "source_sentence": "現是雲已，向佛作禮，以為供養。",
        "from": "T10n0279_006:0028c24_11",
        "context_with_next_sentence": true
    },
    {
        "source_sentence": "即於上方，各化作演佛音聲光明蓮華藏師子之座，於其座上，結跏趺坐。",
        "from": "T10n0279_006:0028c25_12",
        "context_with_next_sentence": true
    },
    {
        "source_sentence": "如是等十億佛剎微塵數世界海中，有十億佛剎微塵數菩薩摩訶薩，一一各有世界海微塵數諸菩薩眾前後圍遶而來集會。",
        "from": "T10n0279_006:0028c26_13",
        "context_with_next_sentence": true
    },
    {
        "source_sentence": "是諸菩薩，一一各現世界海微塵數種種莊嚴諸供養雲，悉遍虛空而不散滅。",
        "from": "T10n0279_006:0028c29_14",
        "context_with_next_sentence": true
    },
    {
        "source_sentence": "現是雲已，向佛作禮，以為供養。",
        "from": "T10n0279_006:0029a02_15",
        "context_with_next_sentence": true
    },
    {
        "source_sentence": "隨所來方，各化作種種寶莊嚴師子之座，於其座上，結跏趺坐。",
        "from": "T10n0279_006:0029a03_16",
        "context_with_next_sentence": true
    },
    {
        "source_sentence": "如是坐已，其諸菩薩身毛孔中，一一各現十世界海微塵數一切寶種種色光明；一一光中，悉現十世界海微塵數諸菩薩，皆坐蓮華藏師子之座。",
        "from": "T10n0279_006:0029a04_17",
        "context_with_next_sentence": true
    },
    {
        "source_sentence": "此諸菩薩，悉能遍入一切法界諸安立海所有微塵；彼一一塵中，皆有十佛世界微塵數諸廣大剎；一一剎中，皆有三世諸佛世尊。",
        "from": "T10n0279_006:0029a08_18",
        "context_with_next_sentence": true
    },
    {
        "source_sentence": "此諸菩薩，悉能遍往親近供養；於念念中，以夢自在，示現法門，開悟世界海微塵數眾生；念念中，以示現一切諸天沒生法門，開悟世界海微塵數眾生；念念中，以說一切菩薩行法門，開悟世界海微塵數眾生；念念中，以普震動一切剎歎佛功德神變法門，開悟世界海微塵數眾生；念念中，以嚴淨一切佛國土顯示一切大願海法門，開悟世界海微塵數眾生；念念中，以普攝一切眾生言辭佛音聲法門，開悟世界海微塵數眾生；念念中，以能雨一切佛法雲法門，開悟世界海微塵數眾生；念念中，以光明普照十方國土周遍法界示現神變法門，開悟世界海微塵數眾生；念念中，以普現佛身充遍法界一切如來解脫力法門，開悟世界海微塵數眾生；念念中，以普賢菩薩建立一切眾會道場海法門，開悟世界海微塵數眾生。",
        "from": "T10n0279_006:0029a11_19",
        "context_with_next_sentence": true
    },
    {
        "source_sentence": "如是普遍一切法界，隨眾生心，悉令開悟。",
        "from": "T10n0279_006:0029a27_20",
        "context_with_next_sentence": true
    },
    {
        "source_sentence": "念念中，一一國土，各令如須彌山微塵數眾生墮惡道者，永離其苦；各令如須彌山微塵數眾生住邪定者，入正定聚；各令如須彌山微塵數眾生，隨其所樂生於天上；各令如須彌山微塵數眾生，安住聲聞、辟支佛地；各令如須彌山微塵數眾生，事善知識具眾福行；各令如須彌山微塵數眾生，發於無上菩提之心；各令如須彌山微塵數眾生，趣於菩薩不退轉地；各令如須彌山微塵數眾生，得淨智眼，見於如來所見一切諸平等法；各令如須彌山微塵數眾生，安住諸力諸願海中，以無盡智而為方便淨諸佛國；各令如須彌山微塵數眾生，皆得安住毘盧遮那廣大願海，生如來家。",
        "from": "T10n0279_006:0029a28_21",
        "context_with_next_sentence": true
    },
    {
        "source_sentence": "爾時，諸菩薩光明中同時發聲，說此頌言：「諸光明中出妙音，　　普遍十方一切國，　演說佛子諸功德，　　能入菩提之妙道。",
        "from": "T10n0279_006:0029b13_0",
        "context_with_next_sentence": true
    },
    {
        "source_sentence": "　劫海修行無厭倦，　　令苦眾生得解脫，　心無下劣及勞疲，　　佛子善入斯方便。",
        "from": "T10n0279_006:0029b16_0",
        "context_with_next_sentence": true
    },
    {
        "source_sentence": "　盡諸劫海修方便，　　無量無邊無有餘，　一切法門無不入，　　而恒說彼性寂滅。",
        "from": "T10n0279_006:0029b18_0",
        "context_with_next_sentence": true
    },
    {
        "source_sentence": "　三世諸佛所有願，　　一切修治悉令盡，　即以利益諸眾生，　　而為自行清淨業。",
        "from": "T10n0279_006:0029b20_0",
        "context_with_next_sentence": true
    },
    {
        "source_sentence": "　一切諸佛眾會中，　　普遍十方無不往，　皆以甚深智慧海，　　入彼如來寂滅法。",
        "from": "T10n0279_006:0029b22_0",
        "context_with_next_sentence": true
    },
    {
        "source_sentence": "　一一光明無有邊，　　悉入難思諸國土，　清淨智眼普能見，　　是諸菩薩所行境。",
        "from": "T10n0279_006:0029b24_0",
        "context_with_next_sentence": true
    },
    {
        "source_sentence": "　菩薩能住一毛端，　　遍動十方諸國土，　不令眾生有怖想，　　是其清淨方便地。",
        "from": "T10n0279_006:0029b26_0",
        "context_with_next_sentence": true
    },
    {
        "source_sentence": "　一一塵中無量身，　　復現種種莊嚴剎，　一念沒生普令見，　　獲無礙意莊嚴者。",
        "from": "T10n0279_006:0029b28_0",
        "context_with_next_sentence": true
    },
    {
        "source_sentence": "　三世所有一切劫，　　一剎那中悉能現，　知身如幻無體相，　　證明法性無礙者。",
        "from": "T10n0279_006:0029c01_0",
        "context_with_next_sentence": true
    },
    {
        "source_sentence": "　普賢勝行皆能入，　　一切眾生悉樂見，　佛子能住此法門，　　諸光明中大音吼。」",
        "from": "T10n0279_006:0029c03_0",
        "context_with_next_sentence": true
    },
    {
        "source_sentence": "爾時，世尊欲令一切菩薩大眾得於如來無邊境界神通力故，放眉間光，此光名：一切菩薩智光明，普照耀十方藏。",
        "from": "T10n0279_006:0029c05_0",
        "context_with_next_sentence": true
    },
    {
        "source_sentence": "其狀猶如寶色燈雲，遍照十方一切佛剎，其中國土及以眾生悉令顯現。",
        "from": "T10n0279_006:0029c07_1",
        "context_with_next_sentence": true
    },
    {
        "source_sentence": "又普震動諸世界網，一一塵中現無數佛。",
        "from": "T10n0279_006:0029c09_2",
        "context_with_next_sentence": true
    },
    {
        "source_sentence": "隨諸眾生性欲不同，普雨三世一切諸佛妙法輪雲，顯示如來波羅蜜海；又雨無量諸出離雲，令諸眾生永度生死；復雨諸佛大願之雲，顯示十方諸世界中。",
        "from": "T10n0279_006:0029c10_3",
        "context_with_next_sentence": true
    },
    {
        "source_sentence": "普賢菩薩道場眾會，作是事已，右遶於佛，從足下入。",
        "from": "T10n0279_006:0029c13_4",
        "context_with_next_sentence": true
    },
    {
        "source_sentence": "爾時，佛前有大蓮華，忽然出現。",
        "from": "T10n0279_006:0029c14_5",
        "context_with_next_sentence": true
    },
    {
        "source_sentence": "其華具有十種莊嚴，一切蓮華所不能及。",
        "from": "T10n0279_006:0029c15_6",
        "context_with_next_sentence": true
    },
    {
        "source_sentence": "所謂：眾寶間錯以為其莖；摩尼寶王以為其藏；法界眾寶普作其葉；諸香摩尼而作其鬚；閻浮檀金莊瑩其臺；妙網覆上，光色清淨；於一念中，示現無邊諸佛神變；普能發起一切音聲；摩尼寶王影現佛身；於音聲中，普能演說一切菩薩所修行願。",
        "from": "T10n0279_006:0029c16_7",
        "context_with_next_sentence": true
    },
    {
        "source_sentence": "此華生已，一念之間，於如來白毫相中，有菩薩摩訶薩，名：一切法勝音，與世界海微塵數諸菩薩眾，俱時而出，右遶如來，經無量匝，禮佛足已。",
        "from": "T10n0279_006:0029c22_8",
        "context_with_next_sentence": true
    },
    {
        "source_sentence": "時，勝音菩薩坐蓮華臺，諸菩薩眾坐蓮華鬚，各於其上，次第而住。",
        "from": "T10n0279_006:0029c25_9",
        "context_with_next_sentence": true
    },
    {
        "source_sentence": "其一切法勝音菩薩，了深法界，生大歡喜；入佛所行，智無凝滯；入不可測佛法身海，往一切剎諸如來所；身諸毛孔悉現神通，念念普觀一切法界；十方諸佛，共與其力，令普安住一切三昧，盡未來劫，常見諸佛無邊法界功德海身，乃至一切三昧解脫、神通變化。",
        "from": "T10n0279_006:0029c27_10",
        "context_with_next_sentence": true
    },
    {
        "source_sentence": "即於眾中，承佛威神，觀察十方而說頌曰：「佛身充滿於法界，　　普現一切眾生前，　隨緣赴感靡不周，　　而恒處此菩提座。",
        "from": "T10n0279_006:0030a04_11",
        "context_with_next_sentence": true
    },
    {
        "source_sentence": "　如來一一毛孔中，　　一切剎塵諸佛坐，　菩薩眾會共圍遶，　　演說普賢之勝行。",
        "from": "T10n0279_006:0030a08_0",
        "context_with_next_sentence": true
    },
    {
        "source_sentence": "　如來安處菩提座，　　一毛示現多剎海，　一一毛現悉亦然，　　如是普周於法界。",
        "from": "T10n0279_006:0030a10_0",
        "context_with_next_sentence": true
    },
    {
        "source_sentence": "　一一剎中悉安立，　　一切剎土皆周遍，　十方菩薩如雲集，　　莫不咸來詣道場。",
        "from": "T10n0279_006:0030a12_0",
        "context_with_next_sentence": true
    },
    {
        "source_sentence": "　一切剎土微塵數，　　功德光明菩薩海，　普在如來眾會中，　　乃至法界咸充遍。",
        "from": "T10n0279_006:0030a14_0",
        "context_with_next_sentence": true
    },
    {
        "source_sentence": "　法界微塵諸剎土，　　一切眾中皆出現，　如是分身智境界，　　普賢行中能建立。",
        "from": "T10n0279_006:0030a16_0",
        "context_with_next_sentence": true
    },
    {
        "source_sentence": "　一切諸佛眾會中，　　勝智菩薩僉然坐，　各各聽法生歡喜，　　處處修行無量劫。",
        "from": "T10n0279_006:0030a18_0",
        "context_with_next_sentence": true
    },
    {
        "source_sentence": "　已入普賢廣大願，　　各各出生眾佛法，　毘盧遮那法海中，　　修行克證如來地。",
        "from": "T10n0279_006:0030a20_0",
        "context_with_next_sentence": true
    },
    {
        "source_sentence": "　普賢菩薩所開覺，　　一切如來同讚喜，　已獲諸佛大神通，　　法界周流無不遍。",
        "from": "T10n0279_006:0030a22_0",
        "context_with_next_sentence": true
    },
    {
        "source_sentence": "　一切剎土微塵數，　　常現身雲悉充滿，　普為眾生放大光，　　各雨法雨稱其心。」",
        "from": "T10n0279_006:0030a24_0",
        "context_with_next_sentence": true
    },
    {
        "source_sentence": "爾時，眾中復有菩薩摩訶薩，名：觀察一切勝法蓮華光慧王，承佛威神，觀察十方而說頌曰：「如來甚深智，　　普入於法界，　能隨三世轉，　　與世為明導。",
        "from": "T10n0279_006:0030a26_0",
        "context_with_next_sentence": true
    },
    {
        "source_sentence": "　諸佛同法身，　　無依無差別，　隨諸眾生意，　　令見佛色形。",
        "from": "T10n0279_006:0030b02_0",
        "context_with_next_sentence": true
    },
    {
        "source_sentence": "　具足一切智，　　遍知一切法，　一切國土中，　　一切無不現。",
        "from": "T10n0279_006:0030b04_0",
        "context_with_next_sentence": true
    },
    {
        "source_sentence": "　佛身及光明，　　色相不思議，　眾生信樂者，　　隨應悉令見。",
        "from": "T10n0279_006:0030b06_0",
        "context_with_next_sentence": true
    },
    {
        "source_sentence": "　於一佛身上，　　化為無量佛，　雷音遍眾剎，　　演法深如海。",
        "from": "T10n0279_006:0030b08_0",
        "context_with_next_sentence": true
    },
    {
        "source_sentence": "　一一毛孔中，　　光網遍十方，　演佛妙音聲，　　調彼難調者。",
        "from": "T10n0279_006:0030b10_0",
        "context_with_next_sentence": true
    },
    {
        "source_sentence": "　如來光明中，　　常出深妙音，　讚佛功德海，　　及菩薩所行。",
        "from": "T10n0279_006:0030b12_0",
        "context_with_next_sentence": true
    },
    {
        "source_sentence": "　佛轉正法輪，　　無量無有邊，　所說法無等，　　淺智不能測。",
        "from": "T10n0279_006:0030b14_0",
        "context_with_next_sentence": true
    },
    {
        "source_sentence": "　一切世界中，　　現身成正覺，　各各起神變，　　法界悉充滿。",
        "from": "T10n0279_006:0030b16_0",
        "context_with_next_sentence": true
    },
    {
        "source_sentence": "　如來一一身，　　現佛等眾生，　一切微塵剎，　　普現神通力。」",
        "from": "T10n0279_006:0030b18_0",
        "context_with_next_sentence": true
    },
    {
        "source_sentence": "爾時，眾中復有菩薩摩訶薩，名：法喜慧光明，承佛威神，觀察十方而說頌曰：「佛身常顯現，　　法界悉充滿，　恒演廣大音，　　普震十方國。",
        "from": "T10n0279_006:0030b20_0",
        "context_with_next_sentence": true
    },
    {
        "source_sentence": "　如來普現身，　　遍入於世間，　隨眾生樂欲，　　顯示神通力。",
        "from": "T10n0279_006:0030b24_0",
        "context_with_next_sentence": true
    },
    {
        "source_sentence": "　佛隨眾生心，　　普現於其前，　眾生所見者，　　皆是佛神力。",
        "from": "T10n0279_006:0030b26_0",
        "context_with_next_sentence": true
    },
    {
        "source_sentence": "　光明無有邊，　　說法亦無量，　佛子隨其智，　　能入能觀察。",
        "from": "T10n0279_006:0030b28_0",
        "context_with_next_sentence": true
    },
    {
        "source_sentence": "　佛身無有生，　　而能示出生，　法性如虛空，　　諸佛於中住。",
        "from": "T10n0279_006:0030c01_0",
        "context_with_next_sentence": true
    },
    {
        "source_sentence": "　無住亦無去，　　處處皆見佛，　光明靡不周，　　名稱悉遠聞。",
        "from": "T10n0279_006:0030c03_0",
        "context_with_next_sentence": true
    },
    {
        "source_sentence": "　無體無住處，　　亦無生可得，　無相亦無形，　　所現皆如影。",
        "from": "T10n0279_006:0030c05_0",
        "context_with_next_sentence": true
    },
    {
        "source_sentence": "　佛隨眾生心，　　為興大法雲，　種種方便門，　　示悟而調伏。",
        "from": "T10n0279_006:0030c07_0",
        "context_with_next_sentence": true
    },
    {
        "source_sentence": "　一切世界中，　　見佛坐道場，　大眾所圍遶，　　照耀十方國。",
        "from": "T10n0279_006:0030c09_0",
        "context_with_next_sentence": true
    },
    {
        "source_sentence": "　一切諸佛身，　　皆有無盡相，　示現雖無量，　　色相終不盡。」",
        "from": "T10n0279_006:0030c11_0",
        "context_with_next_sentence": true
    },
    {
        "source_sentence": "爾時，眾中復有菩薩摩訶薩，名：香焰光普明慧，承佛威神，觀察十方而說頌曰：「此會諸菩薩，　　入佛難思地，　一一皆能見，　　一切佛神力。",
        "from": "T10n0279_006:0030c13_0",
        "context_with_next_sentence": true
    },
    {
        "source_sentence": "　智身能遍入，　　一切剎微塵，　見身在彼中，　　普見於諸佛。",
        "from": "T10n0279_006:0030c17_0",
        "context_with_next_sentence": true
    },
    {
        "source_sentence": "　如影現眾剎，　　一切如來所，　於彼一切中，　　悉現神通事。",
        "from": "T10n0279_006:0030c19_0",
        "context_with_next_sentence": true
    },
    {
        "source_sentence": "　普賢諸行願，　　修治已明潔，　能於一切剎，　　普見佛神變。",
        "from": "T10n0279_006:0030c21_0",
        "context_with_next_sentence": true
    },
    {
        "source_sentence": "　身住一切處，　　一切皆平等，　智能如是行，　　入佛之境界。",
        "from": "T10n0279_006:0030c23_0",
        "context_with_next_sentence": true
    },
    {
        "source_sentence": "　已證如來智，　　等照於法界，　普入佛毛孔，　　一切諸剎海。",
        "from": "T10n0279_006:0030c25_0",
        "context_with_next_sentence": true
    },
    {
        "source_sentence": "　一切佛國土，　　皆現神通力，　示現種種身，　　及種種名號。",
        "from": "T10n0279_006:0030c27_0",
        "context_with_next_sentence": true
    },
    {
        "source_sentence": "　能於一念頃，　　普現諸神變，　道場成正覺，　　及轉妙法輪。",
        "from": "T10n0279_006:0030c29_0",
        "context_with_next_sentence": true
    },
    {
        "source_sentence": "　一切廣大剎，　　億劫不思議，　菩薩三昧中，　　一念皆能現。",
        "from": "T10n0279_006:0031a02_0",
        "context_with_next_sentence": true
    },
    {
        "source_sentence": "　一切諸佛土，　　一一諸菩薩，　普入於佛身，　　無邊亦無盡。」",
        "from": "T10n0279_006:0031a04_0",
        "context_with_next_sentence": true
    },
    {
        "source_sentence": "爾時，眾中復有菩薩摩訶薩，名：師子奮迅慧光明，承佛威神，遍觀十方而說頌曰：「毘盧遮那佛，　　能轉正法輪，　法界諸國土，　　如雲悉周遍。",
        "from": "T10n0279_006:0031a06_0",
        "context_with_next_sentence": true
    },
    {
        "source_sentence": "　十方中所有，　　諸大世界海，　佛神通願力，　　處處轉法輪。",
        "from": "T10n0279_006:0031a10_0",
        "context_with_next_sentence": true
    },
    {
        "source_sentence": "　一切諸剎土，　　廣大眾會中，　名號各不同，　　隨應演妙法。",
        "from": "T10n0279_006:0031a12_0",
        "context_with_next_sentence": true
    },
    {
        "source_sentence": "　如來大威力，　　普賢願所成，　一切國土中，　　妙音無不至。",
        "from": "T10n0279_006:0031a14_0",
        "context_with_next_sentence": true
    },
    {
        "source_sentence": "　佛身等剎塵，　　普雨於法雨，　無生無差別，　　現一切世間。",
        "from": "T10n0279_006:0031a16_0",
        "context_with_next_sentence": true
    },
    {
        "source_sentence": "　無數諸億劫，　　一切塵剎中，　往昔所行事，　　妙音咸具演。",
        "from": "T10n0279_006:0031a18_0",
        "context_with_next_sentence": true
    },
    {
        "source_sentence": "　十方塵國土，　　光網悉周遍，　光中悉有佛，　　普化諸群生。",
        "from": "T10n0279_006:0031a20_0",
        "context_with_next_sentence": true
    },
    {
        "source_sentence": "　佛身無差別，　　充滿於法界，　能令見色身，　　隨機善調伏。",
        "from": "T10n0279_006:0031a22_0",
        "context_with_next_sentence": true
    },
    {
        "source_sentence": "　三世一切剎，　　所有眾導師，　種種名號殊，　　為說皆令見。",
        "from": "T10n0279_006:0031a24_0",
        "context_with_next_sentence": true
    },
    {
        "source_sentence": "　過未及現在，　　一切諸如來，　所轉妙法輪，　　此會皆得聞。」",
        "from": "T10n0279_006:0031a26_0",
        "context_with_next_sentence": true
    },
    {
        "source_sentence": "爾時，眾中復有菩薩摩訶薩，名：法海慧功德藏，承佛威神，觀察十方而說頌曰：「此會諸佛子，　　善修眾智慧，　斯人已能入，　　如是方便門。",
        "from": "T10n0279_006:0031a28_0",
        "context_with_next_sentence": true
    },
    {
        "source_sentence": "　一一國土中，　　普演廣大音，　說佛所行處，　　周聞十方剎。",
        "from": "T10n0279_006:0031b03_0",
        "context_with_next_sentence": true
    },
    {
        "source_sentence": "　一一心念中，　　普觀一切法，　安住真如地，　　了達諸法海。",
        "from": "T10n0279_006:0031b05_0",
        "context_with_next_sentence": true
    },
    {
        "source_sentence": "　一一佛身中，　　億劫不思議，　修習波羅蜜，　　及嚴淨國土。",
        "from": "T10n0279_006:0031b07_0",
        "context_with_next_sentence": true
    },
    {
        "source_sentence": "　一一微塵中，　　能證一切法，　如是無所礙，　　周行十方國。",
        "from": "T10n0279_006:0031b09_0",
        "context_with_next_sentence": true
    },
    {
        "source_sentence": "　一一佛剎中，　　往詣悉無餘，　見佛神通力，　　入佛所行處。",
        "from": "T10n0279_006:0031b11_0",
        "context_with_next_sentence": true
    },
    {
        "source_sentence": "　諸佛廣大音，　　法界靡不聞，　菩薩能了知，　　善入音聲海。",
        "from": "T10n0279_006:0031b13_0",
        "context_with_next_sentence": true
    },
    {
        "source_sentence": "　劫海演妙音，　　其音等無別，　智周三世者，　　入彼音聲地。",
        "from": "T10n0279_006:0031b15_0",
        "context_with_next_sentence": true
    },
    {
        "source_sentence": "　眾生所有音，　　及佛自在聲，　獲得音聲智，　　一切皆能了。",
        "from": "T10n0279_006:0031b17_0",
        "context_with_next_sentence": true
    },
    {
        "source_sentence": "　從地而得地，　　住於力地中，　億劫勤修行，　　所獲法如是。」",
        "from": "T10n0279_006:0031b19_0",
        "context_with_next_sentence": true
    },
    {
        "source_sentence": "爾時，眾中復有菩薩摩訶薩，名：慧燈普明，承佛威神，觀察十方而說頌曰：「一切諸如來，　　遠離於眾相，　若能知是法，　　乃見世導師。",
        "from": "T10n0279_006:0031b21_0",
        "context_with_next_sentence": true
    },
    {
        "source_sentence": "　菩薩三昧中，　　慧光普明了，　能知一切佛，　　自在之體性。",
        "from": "T10n0279_006:0031b25_0",
        "context_with_next_sentence": true
    },
    {
        "source_sentence": "　見佛真實體，　　則悟甚深法，　普觀於法界，　　隨願而受身。",
        "from": "T10n0279_006:0031b27_0",
        "context_with_next_sentence": true
    },
    {
        "source_sentence": "　從於福海生，　　安住於智地，　觀察一切法，　　修行最勝道。",
        "from": "T10n0279_006:0031b29_0",
        "context_with_next_sentence": true
    },
    {
        "source_sentence": "　一切佛剎中，　　一切如來所，　如是遍法界，　　悉見真實體。",
        "from": "T10n0279_006:0031c02_0",
        "context_with_next_sentence": true
    },
    {
        "source_sentence": "　十方廣大剎，　　億劫勤修行，　能游正遍知，　　一切諸法海。",
        "from": "T10n0279_006:0031c04_0",
        "context_with_next_sentence": true
    },
    {
        "source_sentence": "　唯一堅密身，　　一切塵中見，　無生亦無相，　　普現於諸國。",
        "from": "T10n0279_006:0031c06_0",
        "context_with_next_sentence": true
    },
    {
        "source_sentence": "　隨諸眾生心，　　普現於其前，　種種示調伏，　　速令向佛道。",
        "from": "T10n0279_006:0031c08_0",
        "context_with_next_sentence": true
    },
    {
        "source_sentence": "　以佛威神故，　　出現諸菩薩，　佛力所加持，　　普見諸如來。",
        "from": "T10n0279_006:0031c10_0",
        "context_with_next_sentence": true
    },
    {
        "source_sentence": "　一切眾導師，　　無量威神力，　開悟諸菩薩，　　法界悉周遍。」",
        "from": "T10n0279_006:0031c12_0",
        "context_with_next_sentence": true
    },
    {
        "source_sentence": "爾時，眾中復有菩薩摩訶薩，名：華焰髻普明智，承佛威力，觀察十方而說頌曰：「一切國土中，　　普演微妙音，　稱揚佛功德，　　法界悉充滿。",
        "from": "T10n0279_006:0031c14_0",
        "context_with_next_sentence": true
    },
    {
        "source_sentence": "　佛以法為身，　　清淨如虛空，　所現眾色形，　　令入此法中。",
        "from": "T10n0279_006:0031c18_0",
        "context_with_next_sentence": true
    },
    {
        "source_sentence": "　若有深信喜，　　及為佛攝受，　當知如是人，　　能生了佛智。",
        "from": "T10n0279_006:0031c20_0",
        "context_with_next_sentence": true
    },
    {
        "source_sentence": "　諸有少智者，　　不能知此法，　慧眼清淨人，　　於此乃能見。",
        "from": "T10n0279_006:0031c22_0",
        "context_with_next_sentence": true
    },
    {
        "source_sentence": "　以佛威神力，　　觀察一切法，　入住及出時，　　所見皆明了。",
        "from": "T10n0279_006:0031c24_0",
        "context_with_next_sentence": true
    },
    {
        "source_sentence": "　一切諸法中，　　法門無有邊，　成就一切智，　　入於深法海。",
        "from": "T10n0279_006:0031c26_0",
        "context_with_next_sentence": true
    },
    {
        "source_sentence": "　安住佛國土，　　出興一切處，　無去亦無來，　　諸佛法如是。",
        "from": "T10n0279_006:0031c28_0",
        "context_with_next_sentence": true
    },
    {
        "source_sentence": "　一切眾生海，　　佛身如影現，　隨其解差別，　　如是見導師。",
        "from": "T10n0279_006:0032a01_0",
        "context_with_next_sentence": true
    },
    {
        "source_sentence": "　一切毛孔中，　　各各現神通，　修行普賢願，　　清淨者能見。",
        "from": "T10n0279_006:0032a03_0",
        "context_with_next_sentence": true
    },
    {
        "source_sentence": "　佛以一一身，　　處處轉法輪，　法界悉周遍，　　思議莫能及。」",
        "from": "T10n0279_006:0032a05_0",
        "context_with_next_sentence": true
    },
    {
        "source_sentence": "爾時，眾中復有菩薩摩訶薩，名：威德慧無盡光，承佛威神，觀察十方而說頌曰：「一一佛剎中，　　處處坐道場，　眾會共圍遶，　　魔軍悉摧伏。",
        "from": "T10n0279_006:0032a07_0",
        "context_with_next_sentence": true
    },
    {
        "source_sentence": "　佛身放光明，　　遍滿於十方，　隨應而示現，　　色相非一種。",
        "from": "T10n0279_006:0032a11_0",
        "context_with_next_sentence": true
    },
    {
        "source_sentence": "　一一微塵內，　　光明悉充滿，　普見十方土，　　種種各差別。",
        "from": "T10n0279_006:0032a13_0",
        "context_with_next_sentence": true
    },
    {
        "source_sentence": "　十方諸剎海，　　種種無量剎，　悉平坦清淨，　　帝青寶所成。",
        "from": "T10n0279_006:0032a15_0",
        "context_with_next_sentence": true
    },
    {
        "source_sentence": "　或覆或傍住，　　或似蓮華合，　或圓或四方，　　種種眾形相。",
        "from": "T10n0279_006:0032a17_0",
        "context_with_next_sentence": true
    },
    {
        "source_sentence": "　法界諸剎土，　　周行無所礙，　一切眾會中，　　常轉妙法輪。",
        "from": "T10n0279_006:0032a19_0",
        "context_with_next_sentence": true
    },
    {
        "source_sentence": "　佛身不思議，　　國土悉在中，　於其一切處，　　導世演真法。",
        "from": "T10n0279_006:0032a21_0",
        "context_with_next_sentence": true
    },
    {
        "source_sentence": "　所轉妙法輪，　　法性無差別，　依於一實理，　　演說諸法相。",
        "from": "T10n0279_006:0032a23_0",
        "context_with_next_sentence": true
    },
    {
        "source_sentence": "　佛以圓滿音，　　闡明真實理，　隨其解差別，　　現無盡法門。",
        "from": "T10n0279_006:0032a25_0",
        "context_with_next_sentence": true
    },
    {
        "source_sentence": "　一切剎土中，　　見佛坐道場，　佛身如影現，　　生滅不可得。」",
        "from": "T10n0279_006:0032a27_0",
        "context_with_next_sentence": true
    },
    {
        "source_sentence": "爾時，眾中復有菩薩摩訶薩，名：法界普明慧，承佛威力，觀察十方而說頌曰：「如來微妙身，　　色相不思議，　見者生歡喜，　　恭敬信樂法。",
        "from": "T10n0279_006:0032a29_0",
        "context_with_next_sentence": true
    },
    {
        "source_sentence": "　佛身一切相，　　悉現無量佛，　普入十方界，　　一一微塵中。",
        "from": "T10n0279_006:0032b04_0",
        "context_with_next_sentence": true
    },
    {
        "source_sentence": "　十方國土海，　　無量無邊佛，　咸於念念中，　　各各現神通。",
        "from": "T10n0279_006:0032b06_0",
        "context_with_next_sentence": true
    },
    {
        "source_sentence": "　大智諸菩薩，　　深入於法海，　佛力所加持，　　能知此方便。",
        "from": "T10n0279_006:0032b08_0",
        "context_with_next_sentence": true
    },
    {
        "source_sentence": "　若有已安住，　　普賢諸行願，　見彼眾國土，　　一切佛神力。",
        "from": "T10n0279_006:0032b10_0",
        "context_with_next_sentence": true
    },
    {
        "source_sentence": "　若人有信解，　　及以諸大願，　具足深智慧，　　通達一切法。",
        "from": "T10n0279_006:0032b12_0",
        "context_with_next_sentence": true
    },
    {
        "source_sentence": "　能於諸佛身，　　一一而觀察，　色聲無所礙，　　了達於諸境。",
        "from": "T10n0279_006:0032b14_0",
        "context_with_next_sentence": true
    },
    {
        "source_sentence": "　能於諸佛身，　　安住智所行，　速入如來地，　　普攝於法界。",
        "from": "T10n0279_006:0032b16_0",
        "context_with_next_sentence": true
    },
    {
        "source_sentence": "　佛剎微塵數，　　如是諸國土，　能令一念中，　　一一塵中現。",
        "from": "T10n0279_006:0032b18_0",
        "context_with_next_sentence": true
    },
    {
        "source_sentence": "　一切諸國土，　　及以神通事，　悉現一剎中，　　菩薩力如是。」",
        "from": "T10n0279_006:0032b20_0",
        "context_with_next_sentence": true
    },
    {
        "source_sentence": "爾時，眾中復有菩薩摩訶薩，名：精進力無礙慧，承佛威神，觀察十方而說頌曰：「佛演一妙音，　　周聞十方剎，　眾音悉具足，　　法雨皆充遍。",
        "from": "T10n0279_006:0032b22_0",
        "context_with_next_sentence": true
    },
    {
        "source_sentence": "　一切言辭海，　　一切隨類音，　一切佛剎中，　　轉於淨法輪。",
        "from": "T10n0279_006:0032b26_0",
        "context_with_next_sentence": true
    },
    {
        "source_sentence": "　一切諸國土，　　悉見佛神變，　聽佛說法音，　　聞已趣菩提。",
        "from": "T10n0279_006:0032b28_0",
        "context_with_next_sentence": true
    },
    {
        "source_sentence": "　法界諸國土，　　一一微塵中，　如來解脫力，　　於彼普現身。",
        "from": "T10n0279_006:0032c01_0",
        "context_with_next_sentence": true
    },
    {
        "source_sentence": "　法身同虛空，　　無礙無差別，　色形如影像，　　種種眾相現。",
        "from": "T10n0279_006:0032c03_0",
        "context_with_next_sentence": true
    },
    {
        "source_sentence": "　影像無方所，　　如空無體性，　智慧廣大人，　　了達其平等。",
        "from": "T10n0279_006:0032c05_0",
        "context_with_next_sentence": true
    },
    {
        "source_sentence": "　佛身不可取，　　無生無起作，　應物普現前，　　平等如虛空。",
        "from": "T10n0279_006:0032c07_0",
        "context_with_next_sentence": true
    },
    {
        "source_sentence": "　十方所有佛，　　盡入一毛孔，　各各現神通，　　智眼能觀見。",
        "from": "T10n0279_006:0032c09_0",
        "context_with_next_sentence": true
    },
    {
        "source_sentence": "　毘盧遮那佛，　　願力周法界，　一切國土中，　　恒轉無上輪。",
        "from": "T10n0279_006:0032c11_0",
        "context_with_next_sentence": true
    },
    {
        "source_sentence": "　一毛現神變，　　一切佛同說，　經於無量劫，　　不得其邊際。」",
        "from": "T10n0279_006:0032c13_0",
        "context_with_next_sentence": true
    },
    {
        "source_sentence": "如此四天下道場中，以佛神力，十方各有一億世界海微塵數諸菩薩眾而來集會；應知一切世界海、一一四天下諸道場中，悉亦如是。",
        "from": "T10n0279_006:0032c15_0",
        "context_with_next_sentence": true
    },
    {
        "source_sentence": "大方廣佛華嚴經卷第六",
        "from": "T10n0279_006:0032c19_0",
        "context_with_next_sentence": false
    }
]