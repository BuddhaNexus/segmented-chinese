[
    {
        "source_sentence": "大般若波羅蜜多經卷第一百三",
        "from": "T05n0220_131:0714a18_0",
        "context_with_next_sentence": true
    },
    {
        "source_sentence": "十一",
        "from": "T05n0220_131:0714a19_0",
        "context_with_next_sentence": true
    },
    {
        "source_sentence": "三藏法師玄奘奉　詔譯",
        "from": "T05n0220_131:0714a21_0",
        "context_with_next_sentence": true
    },
    {
        "source_sentence": "初分校量功德品第三十之二十九",
        "from": "T05n0220_131:0714a22_0",
        "context_with_next_sentence": true
    },
    {
        "source_sentence": "「復次，憍尸迦！",
        "from": "T05n0220_131:0714a23_0",
        "context_with_next_sentence": true
    },
    {
        "source_sentence": "置贍部洲、東勝身洲、西牛貨洲諸有情類。",
        "from": "T05n0220_131:0714a23_1",
        "context_with_next_sentence": true
    },
    {
        "source_sentence": "若善男子、善女人等教贍部洲、東勝身洲、西牛貨洲、北俱盧洲諸有情類皆令修學十善業道，於意云何？",
        "from": "T05n0220_131:0714a24_2",
        "context_with_next_sentence": true
    },
    {
        "source_sentence": "是善男子、善女人等由此因緣得福多不？」",
        "from": "T05n0220_131:0714a26_3",
        "context_with_next_sentence": true
    },
    {
        "source_sentence": "天帝釋言：「甚多！",
        "from": "T05n0220_131:0714a27_4",
        "context_with_next_sentence": true
    },
    {
        "source_sentence": "世尊！",
        "from": "T05n0220_131:0714a27_5",
        "context_with_next_sentence": true
    },
    {
        "source_sentence": "甚多！",
        "from": "T05n0220_131:0714a28_6",
        "context_with_next_sentence": true
    },
    {
        "source_sentence": "善逝！」",
        "from": "T05n0220_131:0714a28_7",
        "context_with_next_sentence": true
    },
    {
        "source_sentence": "佛言：「憍尸迦！",
        "from": "T05n0220_131:0714a28_8",
        "context_with_next_sentence": true
    },
    {
        "source_sentence": "若善男子、善女人等書寫如是甚深般若波羅蜜多施他讀誦，若轉書寫、廣令流布，是善男子、善女人等所獲福聚甚多於前。",
        "from": "T05n0220_131:0714a28_9",
        "context_with_next_sentence": true
    },
    {
        "source_sentence": "何以故？",
        "from": "T05n0220_131:0714b02_10",
        "context_with_next_sentence": true
    },
    {
        "source_sentence": "憍尸迦！",
        "from": "T05n0220_131:0714b02_11",
        "context_with_next_sentence": true
    },
    {
        "source_sentence": "如是般若波羅蜜多祕密藏中，廣說一切無漏之法，聲聞種性補特伽羅修學此法，速入聲聞正性離生，得預流果、得一來果、得不還果、得阿羅漢果；獨覺種性補特伽羅修學此法，速入獨覺正性離生，漸次證得獨覺菩提；菩薩種性補特伽羅修學此法，速入菩薩正性離生，漸次修行諸菩薩行，證得無上正等菩提。",
        "from": "T05n0220_131:0714b02_12",
        "context_with_next_sentence": true
    },
    {
        "source_sentence": "「憍尸迦！",
        "from": "T05n0220_131:0714b10_0",
        "context_with_next_sentence": true
    },
    {
        "source_sentence": "如是般若波羅蜜多祕密藏中，廣說一切無漏法者，所謂布施波羅蜜多、淨戒波羅蜜多、安忍波羅蜜多、精進波羅蜜多、靜慮波羅蜜多、般若波羅蜜多，內空、外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空，真如、法界、法性、不虛妄性、不變異性、平等性、離生性、法定、法住、實際、虛空界、不思議界，無漏四靜慮、四無量、四無色定，八解脫、八勝處、九次第定、十遍處，四念住、四正斷、四神足、五根、五力、七等覺支、八聖道支，空解脫門、無相解脫門、無願解脫門，五眼、六神通，佛十力、四無所畏、四無礙解、大慈、大悲、大喜、大捨、十八佛不共法，一切智、道相智、一切相智，一切陀羅尼門、一切三摩地門，及餘無量無邊佛法，皆是此中所說一切無漏之法。",
        "from": "T05n0220_131:0714b10_1",
        "context_with_next_sentence": true
    },
    {
        "source_sentence": "「憍尸迦！",
        "from": "T05n0220_131:0714b26_2",
        "context_with_next_sentence": true
    },
    {
        "source_sentence": "若善男子、善女人等教一有情住預流果，所獲福聚猶勝教化南贍部洲、東勝身洲、西牛貨洲、北俱盧洲諸有情類皆令修學十善業道。",
        "from": "T05n0220_131:0714b26_3",
        "context_with_next_sentence": true
    },
    {
        "source_sentence": "何以故？",
        "from": "T05n0220_131:0714b29_4",
        "context_with_next_sentence": true
    },
    {
        "source_sentence": "憍尸迦！",
        "from": "T05n0220_131:0714b29_5",
        "context_with_next_sentence": true
    },
    {
        "source_sentence": "諸有修行十善業道不免地獄、傍生、鬼趣，若諸有情住預流果便得永脫三惡趣故，況教令住一來、不還、阿羅漢果所獲福聚而不勝彼！",
        "from": "T05n0220_131:0714c01_6",
        "context_with_next_sentence": true
    },
    {
        "source_sentence": "「憍尸迦！",
        "from": "T05n0220_131:0714c04_7",
        "context_with_next_sentence": true
    },
    {
        "source_sentence": "若善男子、善女人等教贍部洲、東勝身洲、西牛貨洲、北俱盧洲諸有情類皆住預流、一來、不還、阿羅漢果，所獲福聚不如有人教一有情令其安住獨覺菩提。",
        "from": "T05n0220_131:0714c04_8",
        "context_with_next_sentence": true
    },
    {
        "source_sentence": "何以故？",
        "from": "T05n0220_131:0714c07_9",
        "context_with_next_sentence": true
    },
    {
        "source_sentence": "憍尸迦！",
        "from": "T05n0220_131:0714c08_10",
        "context_with_next_sentence": true
    },
    {
        "source_sentence": "獨覺菩提所有功德勝預流等百千倍故。",
        "from": "T05n0220_131:0714c08_11",
        "context_with_next_sentence": true
    },
    {
        "source_sentence": "「憍尸迦！",
        "from": "T05n0220_131:0714c09_12",
        "context_with_next_sentence": true
    },
    {
        "source_sentence": "若善男子、善女人等教贍部洲、東勝身洲、西牛貨洲、北俱盧洲諸有情類皆令安住獨覺菩提，所獲福聚不如有人教一有情令趣無上正等菩提。",
        "from": "T05n0220_131:0714c09_13",
        "context_with_next_sentence": true
    },
    {
        "source_sentence": "何以故？",
        "from": "T05n0220_131:0714c12_14",
        "context_with_next_sentence": true
    },
    {
        "source_sentence": "憍尸迦！",
        "from": "T05n0220_131:0714c12_15",
        "context_with_next_sentence": true
    },
    {
        "source_sentence": "若教有情令趣無上正等菩提，則令世間佛眼不斷。",
        "from": "T05n0220_131:0714c13_0",
        "context_with_next_sentence": true
    },
    {
        "source_sentence": "「所以者何？",
        "from": "T05n0220_131:0714c14_1",
        "context_with_next_sentence": true
    },
    {
        "source_sentence": "由有菩薩摩訶薩故，便有預流、一來、不還、阿羅漢果、獨覺菩提；由有菩薩摩訶薩故，便有如來、應、正等覺證得無上正等菩提；由有菩薩摩訶薩故，便有佛寶、法寶、僧寶，一切世間歸依供養。",
        "from": "T05n0220_131:0714c14_2",
        "context_with_next_sentence": true
    },
    {
        "source_sentence": "以是故，憍尸迦！",
        "from": "T05n0220_131:0714c18_3",
        "context_with_next_sentence": true
    },
    {
        "source_sentence": "一切世間若天、若魔、若梵、若沙門、若婆羅門及阿素洛、人非人等，應以無量上妙花鬘、塗散等香、衣服、瓔珞、寶幢、幡蓋、眾妙、珍奇、伎樂、燈明，盡諸所有供養恭敬、尊重讚歎菩薩摩訶薩。",
        "from": "T05n0220_131:0714c19_4",
        "context_with_next_sentence": true
    },
    {
        "source_sentence": "「憍尸迦！",
        "from": "T05n0220_131:0714c23_5",
        "context_with_next_sentence": true
    },
    {
        "source_sentence": "由此當知若善男子、善女人等書寫如是甚深般若波羅蜜多施他讀誦，若轉書寫、廣令流布，所獲福聚勝前福聚無量無邊。",
        "from": "T05n0220_131:0714c23_6",
        "context_with_next_sentence": true
    },
    {
        "source_sentence": "何以故？",
        "from": "T05n0220_131:0714c26_7",
        "context_with_next_sentence": true
    },
    {
        "source_sentence": "如是般若波羅蜜多祕密藏中，廣說一切世、出世間勝善法故。",
        "from": "T05n0220_131:0714c26_8",
        "context_with_next_sentence": true
    },
    {
        "source_sentence": "「由此般若波羅蜜多祕密藏中所說法故，世間便有剎帝利大族、婆羅門大族、長者大族、居士大族施設可得；由此般若波羅蜜多祕密藏中所說法故，世間便有四大王眾天、三十三天、夜摩天、覩史多天、樂變化天、他化自在天施設可得；由此般若波羅蜜多祕密藏中所說法故，世間便有梵眾天、梵輔天、梵會天、大梵天施設可得；由此般若波羅蜜多祕密藏中所說法故，世間便有光天、少光天、無量光天、極光淨天施設可得；由此般若波羅蜜多祕密藏中所說法故，世間便有淨天、少淨天、無量淨天、遍淨天施設可得；由此般若波羅蜜多祕密藏中所說法故，世間便有廣天、少廣天、無量廣天、廣果天施設可得；由此般若波羅蜜多祕密藏中所說法故，世間便有無繁天、無熱天、善現天、善見天、色究竟天施設可得；由此般若波羅蜜多祕密藏中所說法故，世間便有空無邊處天、識無邊處天、無所有處天、非想非非想處天施設可得；由此般若波羅蜜多祕密藏中所說法故，世間便有布施波羅蜜多、淨戒波羅蜜多、安忍波羅蜜多、精進波羅蜜多、靜慮波羅蜜多、般若波羅蜜多施設可得；由此般若波羅蜜多祕密藏中所說法故，世間便有內空、外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空施設可得；由此般若波羅蜜多祕密藏中所說法故，世間便有真如、法界、法性、不虛妄性、不變異性、平等性、離生性、法定、法住、實際、虛空界、不思議界施設可得；由此般若波羅蜜多祕密藏中所說法故，世間便有苦聖諦、集聖諦、滅聖諦、道聖諦施設可得；由此般若波羅蜜多祕密藏中所說法故，世間便有四靜慮、四無量、四無色定施設可得；由此般若波羅蜜多祕密藏中所說法故，世間便有八解脫、八勝處、九次第定、十遍處施設可得；由此般若波羅蜜多祕密藏中所說法故，世間便有四念住、四正斷、四神足、五根、五力、七等覺支、八聖道支施設可得；由此般若波羅蜜多祕密藏中所說法故，世間便有空解脫門、無相解脫門、無願解脫門施設可得；由此般若波羅蜜多祕密藏中所說法故，世間便有五眼、六神通施設可得；由此般若波羅蜜多祕密藏中所說法故，世間便有佛十力、四無所畏、四無礙解、大慈、大悲、大喜、大捨、十八佛不共法施設可得；由此般若波羅蜜多祕密藏中所說法故，世間便有無忘失法、恒住捨性施設可得；由此般若波羅蜜多祕密藏中所說法故，世間便有一切智、道相智、一切相智施設可得；由此般若波羅蜜多祕密藏中所說法故，世間便有一切陀羅尼門、一切三摩地門施設可得；由此般若波羅蜜多祕密藏中所說法故，世間便有預流、一來、不還、阿羅漢及預流向預流果、一來向一來果、不還向不還果、阿羅漢向阿羅漢果施設可得；由此般若波羅蜜多祕密藏中所說法故，世間便有獨覺及獨覺菩提施設可得；由此般若波羅蜜多祕密藏中所說法故，世間便有一切菩薩摩訶薩及諸菩薩摩訶薩行施設可得；由此般若波羅蜜多祕密藏中所說法故，世間便有一切如來、應、正等覺及諸佛無上正等菩提施設可得。",
        "from": "T05n0220_131:0714c27_9",
        "context_with_next_sentence": true
    },
    {
        "source_sentence": "「復次，憍尸迦！",
        "from": "T05n0220_131:0715c03_0",
        "context_with_next_sentence": true
    },
    {
        "source_sentence": "置四大洲諸有情類。",
        "from": "T05n0220_131:0715c03_1",
        "context_with_next_sentence": true
    },
    {
        "source_sentence": "若善男子、善女人等教小千界諸有情類皆令修學十善業道，於意云何？",
        "from": "T05n0220_131:0715c03_2",
        "context_with_next_sentence": true
    },
    {
        "source_sentence": "是善男子、善女人等由此因緣得福多不？」",
        "from": "T05n0220_131:0715c05_3",
        "context_with_next_sentence": true
    },
    {
        "source_sentence": "天帝釋言：「甚多！",
        "from": "T05n0220_131:0715c06_4",
        "context_with_next_sentence": true
    },
    {
        "source_sentence": "世尊！",
        "from": "T05n0220_131:0715c06_5",
        "context_with_next_sentence": true
    },
    {
        "source_sentence": "甚多！",
        "from": "T05n0220_131:0715c06_6",
        "context_with_next_sentence": true
    },
    {
        "source_sentence": "善逝！」",
        "from": "T05n0220_131:0715c07_7",
        "context_with_next_sentence": true
    },
    {
        "source_sentence": "佛言：「憍尸迦！",
        "from": "T05n0220_131:0715c07_8",
        "context_with_next_sentence": true
    },
    {
        "source_sentence": "若善男子、善女人等書寫如是甚深般若波羅蜜多施他讀誦，若轉書寫、廣令流布，是善男子、善女人等所獲福聚甚多於前。",
        "from": "T05n0220_131:0715c07_9",
        "context_with_next_sentence": true
    },
    {
        "source_sentence": "何以故？",
        "from": "T05n0220_131:0715c10_10",
        "context_with_next_sentence": true
    },
    {
        "source_sentence": "憍尸迦！",
        "from": "T05n0220_131:0715c10_11",
        "context_with_next_sentence": true
    },
    {
        "source_sentence": "如是般若波羅蜜多祕密藏中，廣說一切無漏之法，聲聞種性補特伽羅修學此法，速入聲聞正性離生，得預流果、得一來果、得不還果、得阿羅漢果；獨覺種性補特伽羅修學此法，速入獨覺正性離生，漸次證得獨覺菩提；菩薩種性補特伽羅修學此法，速入菩薩正性離生，漸次修行諸菩薩行，證得無上正等菩提。",
        "from": "T05n0220_131:0715c10_12",
        "context_with_next_sentence": true
    },
    {
        "source_sentence": "「憍尸迦！",
        "from": "T05n0220_131:0715c17_13",
        "context_with_next_sentence": true
    },
    {
        "source_sentence": "如是般若波羅蜜多祕密藏中，廣說一切無漏法者，所謂布施波羅蜜多、淨戒波羅蜜多、安忍波羅蜜多、精進波羅蜜多、靜慮波羅蜜多、般若波羅蜜多，內空、外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空，真如、法界、法性、不虛妄性、不變異性、平等性、離生性、法定、法住、實際、虛空界、不思議界，無漏四靜慮、四無量、四無色定，八解脫、八勝處、九次第定、十遍處，四念住、四正斷、四神足、五根、五力、七等覺支、八聖道支，空解脫門、無相解脫門、無願解脫門，五眼、六神通，佛十力、四無所畏、四無礙解、大慈、大悲、大喜、大捨、十八佛不共法，一切智、道相智、一切相智，一切陀羅尼門、一切三摩地門，及餘無量無邊佛法，皆是此中所說一切無漏之法。",
        "from": "T05n0220_131:0715c18_14",
        "context_with_next_sentence": true
    },
    {
        "source_sentence": "「憍尸迦！",
        "from": "T05n0220_131:0716a05_15",
        "context_with_next_sentence": true
    },
    {
        "source_sentence": "若善男子、善女人等教一有情住預流果，所獲福聚猶勝教化小千世界諸有情類皆令修學十善業道。",
        "from": "T05n0220_131:0716a05_16",
        "context_with_next_sentence": true
    },
    {
        "source_sentence": "何以故？",
        "from": "T05n0220_131:0716a08_0",
        "context_with_next_sentence": true
    },
    {
        "source_sentence": "憍尸迦！",
        "from": "T05n0220_131:0716a08_1",
        "context_with_next_sentence": true
    },
    {
        "source_sentence": "諸有修行十善業道不免地獄、傍生、鬼趣，若諸有情住預流果便得永脫三惡趣故，況教令住一來、不還、阿羅漢果所獲福聚而不勝彼！",
        "from": "T05n0220_131:0716a08_2",
        "context_with_next_sentence": true
    },
    {
        "source_sentence": "「憍尸迦！",
        "from": "T05n0220_131:0716a11_3",
        "context_with_next_sentence": true
    },
    {
        "source_sentence": "若善男子、善女人等教小千界諸有情類皆住預流、一來、不還、阿羅漢果，所獲福聚不如有人教一有情令其安住獨覺菩提。",
        "from": "T05n0220_131:0716a11_4",
        "context_with_next_sentence": true
    },
    {
        "source_sentence": "何以故？",
        "from": "T05n0220_131:0716a14_5",
        "context_with_next_sentence": true
    },
    {
        "source_sentence": "憍尸迦！",
        "from": "T05n0220_131:0716a14_6",
        "context_with_next_sentence": true
    },
    {
        "source_sentence": "獨覺菩提所有功德勝預流等百千倍故。",
        "from": "T05n0220_131:0716a14_7",
        "context_with_next_sentence": true
    },
    {
        "source_sentence": "「憍尸迦！",
        "from": "T05n0220_131:0716a15_8",
        "context_with_next_sentence": true
    },
    {
        "source_sentence": "若善男子、善女人等教小千界諸有情類皆令安住獨覺菩提，所獲福聚不如有人教一有情令趣無上正等菩提。",
        "from": "T05n0220_131:0716a15_9",
        "context_with_next_sentence": true
    },
    {
        "source_sentence": "何以故？",
        "from": "T05n0220_131:0716a18_10",
        "context_with_next_sentence": true
    },
    {
        "source_sentence": "憍尸迦！",
        "from": "T05n0220_131:0716a18_11",
        "context_with_next_sentence": true
    },
    {
        "source_sentence": "若教有情令趣無上正等菩提，則令世間佛眼不斷。",
        "from": "T05n0220_131:0716a18_12",
        "context_with_next_sentence": true
    },
    {
        "source_sentence": "「所以者何？",
        "from": "T05n0220_131:0716a20_13",
        "context_with_next_sentence": true
    },
    {
        "source_sentence": "由有菩薩摩訶薩故，便有預流、一來、不還、阿羅漢果、獨覺菩提；由有菩薩摩訶薩故，便有如來、應、正等覺證得無上正等菩提；由有菩薩摩訶薩故，便有佛寶、法寶、僧寶，一切世間歸依供養。",
        "from": "T05n0220_131:0716a20_14",
        "context_with_next_sentence": true
    },
    {
        "source_sentence": "以是故，憍尸迦！",
        "from": "T05n0220_131:0716a24_15",
        "context_with_next_sentence": true
    },
    {
        "source_sentence": "一切世間若天、若魔、若梵、若沙門、若婆羅門及阿素洛、人非人等，應以無量上妙華鬘、塗散等香、衣服、瓔珞、寶幢、幡蓋、眾妙、珍奇、伎樂、燈明，盡諸所有供養恭敬、尊重讚歎菩薩摩訶薩。",
        "from": "T05n0220_131:0716a25_16",
        "context_with_next_sentence": true
    },
    {
        "source_sentence": "「憍尸迦！",
        "from": "T05n0220_131:0716a29_17",
        "context_with_next_sentence": true
    },
    {
        "source_sentence": "由此當知若善男子、善女人等書寫如是甚深般若波羅蜜多施他讀誦，若轉書寫、廣令流布，所獲福聚勝前福聚無量無邊。",
        "from": "T05n0220_131:0716a29_18",
        "context_with_next_sentence": true
    },
    {
        "source_sentence": "何以故？",
        "from": "T05n0220_131:0716b03_19",
        "context_with_next_sentence": true
    },
    {
        "source_sentence": "如是般若波羅蜜多祕密藏中，廣說一切世、出世間勝善法故。",
        "from": "T05n0220_131:0716b03_20",
        "context_with_next_sentence": true
    },
    {
        "source_sentence": "「由此般若波羅蜜多祕密藏中所說法故，世間便有剎帝利大族、婆羅門大族、長者大族、居士大族施設可得；由此般若波羅蜜多祕密藏中所說法故，世間便有四大王眾天、三十三天、夜摩天、覩史多天、樂變化天、他化自在天施設可得；由此般若波羅蜜多祕密藏中所說法故，世間便有梵眾天、梵輔天、梵會天、大梵天施設可得；由此般若波羅蜜多祕密藏中所說法故，世間便有光天、少光天、無量光天、極光淨天施設可得；由此般若波羅蜜多祕密藏中所說法故，世間便有淨天、少淨天、無量淨天、遍淨天施設可得；由此般若波羅蜜多祕密藏中所說法故，世間便有廣天、少廣天、無量廣天、廣果天施設可得；由此般若波羅蜜多祕密藏中所說法故，世間便有無繁天、無熱天、善現天、善見天、色究竟天施設可得；由此般若波羅蜜多祕密藏中所說法故，世間便有空無邊處天、識無邊處天、無所有處天、非想非非想處天施設可得；由此般若波羅蜜多祕密藏中所說法故，世間便有布施波羅蜜多、淨戒波羅蜜多、安忍波羅蜜多、精進波羅蜜多、靜慮波羅蜜多、般若波羅蜜多施設可得；由此般若波羅蜜多祕密藏中所說法故，世間便有內空、外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空施設可得；由此般若波羅蜜多祕密藏中所說法故，世間便有真如、法界、法性、不虛妄性、不變異性、平等性、離生性、法定、法住、實際、虛空界、不思議界施設可得；由此般若波羅蜜多祕密藏中所說法故，世間便有苦聖諦、集聖諦、滅聖諦、道聖諦施設可得；由此般若波羅蜜多祕密藏中所說法故，世間便有四靜慮、四無量、四無色定施設可得；由此般若波羅蜜多祕密藏中所說法故，世間便有八解脫、八勝處、九次第定、十遍處施設可得；由此般若波羅蜜多祕密藏中所說法故，世間便有四念住、四正斷、四神足、五根、五力、七等覺支、八聖道支施設可得；由此般若波羅蜜多祕密藏中所說法故，世間便有空解脫門、無相解脫門、無願解脫門施設可得；由此般若波羅蜜多祕密藏中所說法故，世間便有五眼、六神通施設可得；由此般若波羅蜜多祕密藏中所說法故，世間便有佛十力、四無所畏、四無礙解、大慈、大悲、大喜、大捨、十八佛不共法施設可得；由此般若波羅蜜多祕密藏中所說法故，世間便有無忘失法、恒住捨性施設可得；由此般若波羅蜜多祕密藏中所說法故，世間便有一切智、道相智、一切相智施設可得；由此般若波羅蜜多祕密藏中所說法故，世間便有一切陀羅尼門、一切三摩地門施設可得；由此般若波羅蜜多祕密藏中所說法故，世間便有預流、一來、不還、阿羅漢及預流向預流果、一來向一來果、不還向不還果、阿羅漢向阿羅漢果施設可得；由此般若波羅蜜多祕密藏中所說法故，世間便有獨覺及獨覺菩提施設可得；由此般若波羅蜜多祕密藏中所說法故，世間便有一切菩薩摩訶薩及諸菩薩摩訶薩行施設可得；由此般若波羅蜜多祕密藏中所說法故，世間便有一切如來、應、正等覺及諸佛無上正等菩提施設可得。",
        "from": "T05n0220_131:0716b04_21",
        "context_with_next_sentence": true
    },
    {
        "source_sentence": "「復次，憍尸迦！",
        "from": "T05n0220_131:0717a08_22",
        "context_with_next_sentence": true
    },
    {
        "source_sentence": "置小千界諸有情類。",
        "from": "T05n0220_131:0717a08_23",
        "context_with_next_sentence": true
    },
    {
        "source_sentence": "若善男子、善女人等，教中千界諸有情類皆令修學十善業道，於意云何？",
        "from": "T05n0220_131:0717a09_24",
        "context_with_next_sentence": true
    },
    {
        "source_sentence": "是善男子、善女人等由此因緣得福多不？」",
        "from": "T05n0220_131:0717a11_0",
        "context_with_next_sentence": true
    },
    {
        "source_sentence": "天帝釋言：「甚多！",
        "from": "T05n0220_131:0717a11_1",
        "context_with_next_sentence": true
    },
    {
        "source_sentence": "世尊！",
        "from": "T05n0220_131:0717a12_2",
        "context_with_next_sentence": true
    },
    {
        "source_sentence": "甚多！",
        "from": "T05n0220_131:0717a12_3",
        "context_with_next_sentence": true
    },
    {
        "source_sentence": "善逝！」",
        "from": "T05n0220_131:0717a12_4",
        "context_with_next_sentence": true
    },
    {
        "source_sentence": "佛言：「憍尸迦！",
        "from": "T05n0220_131:0717a12_5",
        "context_with_next_sentence": true
    },
    {
        "source_sentence": "若善男子、善女人等書寫如是甚深般若波羅蜜多施他讀誦，若轉書寫、廣令流布，是善男子、善女人等所獲福聚甚多於前。",
        "from": "T05n0220_131:0717a13_0",
        "context_with_next_sentence": true
    },
    {
        "source_sentence": "何以故？",
        "from": "T05n0220_131:0717a15_1",
        "context_with_next_sentence": true
    },
    {
        "source_sentence": "憍尸迦！",
        "from": "T05n0220_131:0717a15_2",
        "context_with_next_sentence": true
    },
    {
        "source_sentence": "如是般若波羅蜜多祕密藏中，廣說一切無漏之法，聲聞種性補特伽羅修學此法，速入聲聞正性離生，得預流果、得一來果、得不還果、得阿羅漢果；獨覺種性補特伽羅修學此法，速入獨覺正性離生，漸次證得獨覺菩提；菩薩種性補特伽羅修學此法，速入菩薩正性離生，漸次修行諸菩薩行，證得無上正等菩提。",
        "from": "T05n0220_131:0717a16_3",
        "context_with_next_sentence": true
    },
    {
        "source_sentence": "「憍尸迦！",
        "from": "T05n0220_131:0717a23_4",
        "context_with_next_sentence": true
    },
    {
        "source_sentence": "如是般若波羅蜜多祕密藏中，廣說一切無漏法者，所謂布施波羅蜜多、淨戒波羅蜜多、安忍波羅蜜多、精進波羅蜜多、靜慮波羅蜜多、般若波羅蜜多，內空、外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空，真如、法界、法性、不虛妄性、不變異性、平等性、離生性、法定、法住、實際、虛空界、不思議界，無漏四靜慮、四無量、四無色定，八解脫、八勝處、九次第定、十遍處，四念住、四正斷、四神足、五根、五力、七等覺支、八聖道支，空解脫門、無相解脫門、無願解脫門，五眼、六神通，佛十力、四無所畏、四無礙解、大慈、大悲、大喜、大捨、十八佛不共法，一切智、道相智、一切相智，一切陀羅尼門、一切三摩地門，及餘無量無邊佛法，皆是此中所說一切無漏之法。",
        "from": "T05n0220_131:0717a23_5",
        "context_with_next_sentence": true
    },
    {
        "source_sentence": "「憍尸迦！",
        "from": "T05n0220_131:0717b10_6",
        "context_with_next_sentence": true
    },
    {
        "source_sentence": "若善男子、善女人等教一有情住預流果，所獲福聚猶勝教化中千世界諸有情類皆令修學十善業道。",
        "from": "T05n0220_131:0717b10_7",
        "context_with_next_sentence": true
    },
    {
        "source_sentence": "何以故？",
        "from": "T05n0220_131:0717b13_8",
        "context_with_next_sentence": true
    },
    {
        "source_sentence": "憍尸迦！",
        "from": "T05n0220_131:0717b13_9",
        "context_with_next_sentence": true
    },
    {
        "source_sentence": "諸有修行十善業道不免地獄、傍生、鬼趣，若諸有情住預流果便得永脫三惡趣故，況教令住一來、不還、阿羅漢果所獲福聚而不勝彼！",
        "from": "T05n0220_131:0717b13_10",
        "context_with_next_sentence": true
    },
    {
        "source_sentence": "「憍尸迦！",
        "from": "T05n0220_131:0717b16_11",
        "context_with_next_sentence": true
    },
    {
        "source_sentence": "若善男子、善女人等教中千界諸有情類皆住預流、一來、不還、阿羅漢果，所獲福聚不如有人教一有情令其安住獨覺菩提。",
        "from": "T05n0220_131:0717b16_12",
        "context_with_next_sentence": true
    },
    {
        "source_sentence": "何以故？",
        "from": "T05n0220_131:0717b19_13",
        "context_with_next_sentence": true
    },
    {
        "source_sentence": "憍尸迦！",
        "from": "T05n0220_131:0717b19_14",
        "context_with_next_sentence": true
    },
    {
        "source_sentence": "獨覺菩提所有功德勝預流等百千倍故。",
        "from": "T05n0220_131:0717b20_15",
        "context_with_next_sentence": true
    },
    {
        "source_sentence": "「憍尸迦！",
        "from": "T05n0220_131:0717b21_16",
        "context_with_next_sentence": true
    },
    {
        "source_sentence": "若善男子、善女人等教中千界諸有情類令其安住獨覺菩提，所獲福聚不如有人教一有情令趣無上正等菩提。",
        "from": "T05n0220_131:0717b21_17",
        "context_with_next_sentence": true
    },
    {
        "source_sentence": "何以故？",
        "from": "T05n0220_131:0717b23_18",
        "context_with_next_sentence": true
    },
    {
        "source_sentence": "憍尸迦！",
        "from": "T05n0220_131:0717b24_19",
        "context_with_next_sentence": true
    },
    {
        "source_sentence": "若教有情令趣無上正等菩提，則令世間佛眼不斷。",
        "from": "T05n0220_131:0717b24_20",
        "context_with_next_sentence": true
    },
    {
        "source_sentence": "「所以者何？",
        "from": "T05n0220_131:0717b25_21",
        "context_with_next_sentence": true
    },
    {
        "source_sentence": "由有菩薩摩訶薩故，便有預流、一來、不還、阿羅漢果、獨覺菩提；由有菩薩摩訶薩故，便有如來、應、正等覺證得無上正等菩提；由有菩薩摩訶薩故，便有佛寶、法寶、僧寶，一切世間歸依供養。",
        "from": "T05n0220_131:0717b25_22",
        "context_with_next_sentence": true
    },
    {
        "source_sentence": "以是故，憍尸迦！",
        "from": "T05n0220_131:0717b29_23",
        "context_with_next_sentence": true
    },
    {
        "source_sentence": "一切世間若天、若魔、若梵、若沙門、若婆羅門及阿素洛、人非人等，應以無量上妙華鬘、塗散等香、衣服、瓔珞、寶幢、幡蓋、眾妙、珍奇、伎樂、燈明，盡諸所有供養恭敬、尊重讚歎菩薩摩訶薩。",
        "from": "T05n0220_131:0717c01_24",
        "context_with_next_sentence": true
    },
    {
        "source_sentence": "「憍尸迦！",
        "from": "T05n0220_131:0717c05_25",
        "context_with_next_sentence": true
    },
    {
        "source_sentence": "由此當知若善男子、善女人等書寫如是甚深般若波羅蜜多施他讀誦，若轉書寫、廣令流布，所獲福聚勝前福聚無量無邊。",
        "from": "T05n0220_131:0717c05_26",
        "context_with_next_sentence": true
    },
    {
        "source_sentence": "何以故？",
        "from": "T05n0220_131:0717c08_27",
        "context_with_next_sentence": true
    },
    {
        "source_sentence": "如是般若波羅蜜多祕密藏中，廣說一切世、出世間勝善法故。",
        "from": "T05n0220_131:0717c08_28",
        "context_with_next_sentence": true
    },
    {
        "source_sentence": "「由此般若波羅蜜多祕密藏中所說法故，世間便有剎帝利大族、婆羅門大族、長者大族、居士大族施設可得；由此般若波羅蜜多祕密藏中所說法故，世間便有四大王眾天、三十三天、夜摩天、覩史多天、樂變化天、他化自在天施設可得；由此般若波羅蜜多祕密藏中所說法故，世間便有梵眾天、梵輔天、梵會天、大梵天施設可得；由此般若波羅蜜多祕密藏中所說法故，世間便有光天、少光天、無量光天、極光淨天施設可得；由此般若波羅蜜多祕密藏中所說法故，世間便有淨天、少淨天、無量淨天、遍淨天施設可得；由此般若波羅蜜多祕密藏中所說法故，世間便有廣天、少廣天、無量廣天、廣果天施設可得；由此般若波羅蜜多祕密藏中所說法故，世間便有無繁天、無熱天、善現天、善見天、色究竟天施設可得；由此般若波羅蜜多祕密藏中所說法故，世間便有空無邊處天、識無邊處天、無所有處天、非想非非想處天施設可得；由此般若波羅蜜多祕密藏中所說法故，世間便有布施波羅蜜多、淨戒波羅蜜多、安忍波羅蜜多、精進波羅蜜多、靜慮波羅蜜多、般若波羅蜜多施設可得；由此般若波羅蜜多祕密藏中所說法故，世間便有內空、外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空施設可得；由此般若波羅蜜多祕密藏中所說法故，世間便有真如、法界、法性、不虛妄性、不變異性、平等性、離生性、法定、法住、實際、虛空界、不思議界施設可得；由此般若波羅蜜多祕密藏中所說法故，世間便有苦聖諦、集聖諦、滅聖諦、道聖諦施設可得；由此般若波羅蜜多祕密藏中所說法故，世間便有四靜慮、四無量、四無色定施設可得；由此般若波羅蜜多祕密藏中所說法故，世間便有八解脫、八勝處、九次第定、十遍處施設可得；由此般若波羅蜜多祕密藏中所說法故，世間便有四念住、四正斷、四神足、五根、五力、七等覺支、八聖道支施設可得；由此般若波羅蜜多祕密藏中所說法故，世間便有空解脫門、無相解脫門、無願解脫門施設可得；由此般若波羅蜜多祕密藏中所說法故，世間便有五眼、六神通施設可得；由此般若波羅蜜多祕密藏中所說法故，世間便有佛十力、四無所畏、四無礙解、大慈、大悲、大喜、大捨、十八佛不共法施設可得；由此般若波羅蜜多祕密藏中所說法故，世間便有無忘失法、恒住捨性施設可得；由此般若波羅蜜多祕密藏中所說法故，世間便有一切智、道相智、一切相智施設可得；由此般若波羅蜜多祕密藏中所說法故，世間便有一切陀羅尼門、一切三摩地門施設可得；由此般若波羅蜜多祕密藏中所說法故，世間便有預流、一來、不還、阿羅漢及預流向預流果、一來向一來果、不還向不還果、阿羅漢向阿羅漢果施設可得；由此般若波羅蜜多祕密藏中所說法故，世間便有獨覺及獨覺菩提施設可得；由此般若波羅蜜多祕密藏中所說法故，世間便有一切菩薩摩訶薩及諸菩薩摩訶薩行施設可得；由此般若波羅蜜多祕密藏中所說法故，世間便有一切如來、應、正等覺及諸佛無上正等菩提施設可得。",
        "from": "T05n0220_131:0717c09_29",
        "context_with_next_sentence": true
    },
    {
        "source_sentence": "「復次，憍尸迦！",
        "from": "T05n0220_131:0718b13_30",
        "context_with_next_sentence": true
    },
    {
        "source_sentence": "置中千界諸有情類。",
        "from": "T05n0220_131:0718b13_31",
        "context_with_next_sentence": true
    },
    {
        "source_sentence": "若善男子、善女人等教化三千大千世界諸有情類皆令修學十善業道，於意云何？",
        "from": "T05n0220_131:0718b14_32",
        "context_with_next_sentence": true
    },
    {
        "source_sentence": "是善男子、善女人等由此因緣得福多不？」",
        "from": "T05n0220_131:0718b16_33",
        "context_with_next_sentence": true
    },
    {
        "source_sentence": "天帝釋言：「甚多！",
        "from": "T05n0220_131:0718b17_34",
        "context_with_next_sentence": true
    },
    {
        "source_sentence": "世尊！",
        "from": "T05n0220_131:0718b17_35",
        "context_with_next_sentence": true
    },
    {
        "source_sentence": "甚多！",
        "from": "T05n0220_131:0718b17_36",
        "context_with_next_sentence": true
    },
    {
        "source_sentence": "善逝！」",
        "from": "T05n0220_131:0718b17_37",
        "context_with_next_sentence": true
    },
    {
        "source_sentence": "佛言：「憍尸迦！",
        "from": "T05n0220_131:0718b18_38",
        "context_with_next_sentence": true
    },
    {
        "source_sentence": "若善男子、善女人等書寫如是甚深般若波羅蜜多施他讀誦，若轉書寫、廣令流布，是善男子、善女人等所獲福聚甚多於前。",
        "from": "T05n0220_131:0718b18_39",
        "context_with_next_sentence": true
    },
    {
        "source_sentence": "何以故？",
        "from": "T05n0220_131:0718b21_40",
        "context_with_next_sentence": true
    },
    {
        "source_sentence": "憍尸迦！",
        "from": "T05n0220_131:0718b21_41",
        "context_with_next_sentence": true
    },
    {
        "source_sentence": "如是般若波羅蜜多祕密藏中，廣說一切無漏之法，聲聞種性補特伽羅修學此法，速入聲聞正性離生，得預流果、得一來果、得不還果、得阿羅漢果；獨覺種性補特伽羅修學此法，速入獨覺正性離生，漸次證得獨覺菩提；菩薩種性補特伽羅修學此法，速入菩薩正性離生，漸次修行諸菩薩行，證得無上正等菩提。",
        "from": "T05n0220_131:0718b21_42",
        "context_with_next_sentence": true
    },
    {
        "source_sentence": "「憍尸迦！",
        "from": "T05n0220_131:0718b28_43",
        "context_with_next_sentence": true
    },
    {
        "source_sentence": "如是般若波羅蜜多祕密藏中，廣說一切無漏法者，所謂布施波羅蜜多、淨戒波羅蜜多、安忍波羅蜜多、精進波羅蜜多、靜慮波羅蜜多、般若波羅蜜多，內空、外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空，真如、法界、法性、不虛妄性、不變異性、平等性、離生性、法定、法住、實際、虛空界、不思議界，無漏四靜慮、四無量、四無色定，八解脫、八勝處、九次第定、十遍處，四念住、四正斷、四神足、五根、五力、七等覺支、八聖道支，空解脫門、無相解脫門、無願解脫門，五眼、六神通，佛十力、四無所畏、四無礙解、大慈、大悲、大喜、大捨、十八佛不共法，一切智、道相智、一切相智，一切陀羅尼門、一切三摩地門，及餘無量無邊佛法，皆是此中所說一切無漏之法。",
        "from": "T05n0220_131:0718b28_44",
        "context_with_next_sentence": true
    },
    {
        "source_sentence": "「憍尸迦！",
        "from": "T05n0220_131:0718c16_45",
        "context_with_next_sentence": true
    },
    {
        "source_sentence": "若善男子、善女人等教一有情住預流果，所獲福聚猶勝教化如是三千大千世界諸有情類皆令修學十善業道。",
        "from": "T05n0220_131:0718c16_46",
        "context_with_next_sentence": true
    },
    {
        "source_sentence": "何以故？",
        "from": "T05n0220_131:0718c19_47",
        "context_with_next_sentence": true
    },
    {
        "source_sentence": "憍尸迦！",
        "from": "T05n0220_131:0718c19_48",
        "context_with_next_sentence": true
    },
    {
        "source_sentence": "諸有修行十善業道不免地獄、傍生、鬼趣，若諸有情住預流果便得永脫三惡趣故，況教令住一來、不還、阿羅漢果所獲福聚而不勝彼！",
        "from": "T05n0220_131:0718c19_49",
        "context_with_next_sentence": true
    },
    {
        "source_sentence": "大般若波羅蜜多經卷第一百三十一",
        "from": "T05n0220_131:0718c23_0",
        "context_with_next_sentence": false
    }
]