[
    {
        "source_sentence": "佛說進學經",
        "from": "T17n0798_001:0744b08_0",
        "context_with_next_sentence": true
    },
    {
        "source_sentence": "宋居士沮渠京聲譯",
        "from": "T17n0798_001:0744b10_0",
        "context_with_next_sentence": true
    },
    {
        "source_sentence": "聞如是：一時佛遊舍衛祇樹之園須達精舍，大賢眾千二百五十人。",
        "from": "T17n0798_001:0744b11_0",
        "context_with_next_sentence": true
    },
    {
        "source_sentence": "佛告諸比丘：「有四雅行，智者常遵、丈夫所修、達士恒奉，不才愚夫所不好樂。",
        "from": "T17n0798_001:0744b12_1",
        "context_with_next_sentence": true
    },
    {
        "source_sentence": "何等為四？",
        "from": "T17n0798_001:0744b14_2",
        "context_with_next_sentence": true
    },
    {
        "source_sentence": "孝事父母，悅色養足；守仁行慈，終始不殺；惠施濟乏，未曾悋逆；遭值聖世，捐榮履道。",
        "from": "T17n0798_001:0744b14_3",
        "context_with_next_sentence": true
    },
    {
        "source_sentence": "是四雅行，智者所遵、丈夫所修、達士所奉，不才愚夫所不好樂。」",
        "from": "T17n0798_001:0744b16_4",
        "context_with_next_sentence": true
    },
    {
        "source_sentence": "佛時頌曰：「智者稱孝，　　愍命慈活，　　放施普給，　超俗崇寂。",
        "from": "T17n0798_001:0744b17_5",
        "context_with_next_sentence": true
    },
    {
        "source_sentence": "　　如是正業，　　明士所習，　聖見已具，　　定至無為。」",
        "from": "T17n0798_001:0744b20_6",
        "context_with_next_sentence": true
    },
    {
        "source_sentence": "佛告比丘：「復有二法，若在閑宴，或處大眾，心行莫懈：一者靜寂，賢聖默定；二者博學，講論邃義。",
        "from": "T17n0798_001:0744b22_0",
        "context_with_next_sentence": true
    },
    {
        "source_sentence": "又有二施：飲食美味以安身命；敷散經典開微悅聽。",
        "from": "T17n0798_001:0744b24_1",
        "context_with_next_sentence": true
    },
    {
        "source_sentence": "食施安身，法施遷神；一事雖快，法施為最。",
        "from": "T17n0798_001:0744b25_2",
        "context_with_next_sentence": true
    },
    {
        "source_sentence": "是以比丘念演妙法，宣慧莫癡；既自洗濯，并淨塵著。",
        "from": "T17n0798_001:0744b26_3",
        "context_with_next_sentence": true
    },
    {
        "source_sentence": "如是道法永度無窮，乃名出家，具足覺了。」",
        "from": "T17n0798_001:0744b27_4",
        "context_with_next_sentence": true
    },
    {
        "source_sentence": "佛說經竟，比丘歡喜，作禮受教。",
        "from": "T17n0798_001:0744b28_5",
        "context_with_next_sentence": true
    },
    {
        "source_sentence": "佛說進學經",
        "from": "T17n0798_001:0744c01_0",
        "context_with_next_sentence": false
    }
]