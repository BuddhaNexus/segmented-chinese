[
    {
        "source_sentence": "◎高僧傳序錄卷第十四",
        "from": "T50n2059_014:0418b02_0",
        "context_with_next_sentence": true
    },
    {
        "source_sentence": "梁會稽嘉祥寺沙門釋慧皎撰",
        "from": "T50n2059_014:0418b04_0",
        "context_with_next_sentence": true
    },
    {
        "source_sentence": "原夫至道沖漠。",
        "from": "T50n2059_014:0418b05_0",
        "context_with_next_sentence": true
    },
    {
        "source_sentence": "假蹄筌而後彰。",
        "from": "T50n2059_014:0418b05_1",
        "context_with_next_sentence": true
    },
    {
        "source_sentence": "玄致幽凝。",
        "from": "T50n2059_014:0418b05_2",
        "context_with_next_sentence": true
    },
    {
        "source_sentence": "藉師保以成用。",
        "from": "T50n2059_014:0418b06_0",
        "context_with_next_sentence": true
    },
    {
        "source_sentence": "是由聖迹迭興賢能異託。",
        "from": "T50n2059_014:0418b06_1",
        "context_with_next_sentence": true
    },
    {
        "source_sentence": "辯忠烈孝慈。",
        "from": "T50n2059_014:0418b07_0",
        "context_with_next_sentence": true
    },
    {
        "source_sentence": "以定君敬之道。",
        "from": "T50n2059_014:0418b07_1",
        "context_with_next_sentence": true
    },
    {
        "source_sentence": "明詩書禮樂。",
        "from": "T50n2059_014:0418b07_2",
        "context_with_next_sentence": true
    },
    {
        "source_sentence": "以成風俗之訓。",
        "from": "T50n2059_014:0418b08_0",
        "context_with_next_sentence": true
    },
    {
        "source_sentence": "或忘功遺事。",
        "from": "T50n2059_014:0418b08_1",
        "context_with_next_sentence": true
    },
    {
        "source_sentence": "尚彼虛沖。",
        "from": "T50n2059_014:0418b08_2",
        "context_with_next_sentence": true
    },
    {
        "source_sentence": "或體任榮枯。",
        "from": "T50n2059_014:0418b08_3",
        "context_with_next_sentence": true
    },
    {
        "source_sentence": "重茲達命。",
        "from": "T50n2059_014:0418b09_4",
        "context_with_next_sentence": true
    },
    {
        "source_sentence": "而皆教但域中功存近益。",
        "from": "T50n2059_014:0418b09_5",
        "context_with_next_sentence": true
    },
    {
        "source_sentence": "斯蓋漸染之方未奧盡其神性。",
        "from": "T50n2059_014:0418b10_6",
        "context_with_next_sentence": true
    },
    {
        "source_sentence": "至若能仁之為訓也。",
        "from": "T50n2059_014:0418b10_7",
        "context_with_next_sentence": true
    },
    {
        "source_sentence": "考業果幽微。",
        "from": "T50n2059_014:0418b11_8",
        "context_with_next_sentence": true
    },
    {
        "source_sentence": "則循復三世。",
        "from": "T50n2059_014:0418b11_9",
        "context_with_next_sentence": true
    },
    {
        "source_sentence": "言至理高妙。",
        "from": "T50n2059_014:0418b12_0",
        "context_with_next_sentence": true
    },
    {
        "source_sentence": "則貫絕百靈。",
        "from": "T50n2059_014:0418b12_1",
        "context_with_next_sentence": true
    },
    {
        "source_sentence": "若夫啟十地以辯慧宗。",
        "from": "T50n2059_014:0418b12_2",
        "context_with_next_sentence": true
    },
    {
        "source_sentence": "顯二諦以詮智府。",
        "from": "T50n2059_014:0418b13_3",
        "context_with_next_sentence": true
    },
    {
        "source_sentence": "窮神盡性之旨。",
        "from": "T50n2059_014:0418b13_4",
        "context_with_next_sentence": true
    },
    {
        "source_sentence": "管一樞極之致。",
        "from": "T50n2059_014:0418b14_5",
        "context_with_next_sentence": true
    },
    {
        "source_sentence": "餘教方之猶群流之歸巨壑。",
        "from": "T50n2059_014:0418b14_6",
        "context_with_next_sentence": true
    },
    {
        "source_sentence": "眾星之共北辰。",
        "from": "T50n2059_014:0418b15_7",
        "context_with_next_sentence": true
    },
    {
        "source_sentence": "悠哉邈矣。",
        "from": "T50n2059_014:0418b15_8",
        "context_with_next_sentence": true
    },
    {
        "source_sentence": "信難得以言尚至。",
        "from": "T50n2059_014:0418b15_9",
        "context_with_next_sentence": true
    },
    {
        "source_sentence": "迺教滿三千。",
        "from": "T50n2059_014:0418b16_10",
        "context_with_next_sentence": true
    },
    {
        "source_sentence": "形遍六道。",
        "from": "T50n2059_014:0418b16_11",
        "context_with_next_sentence": true
    },
    {
        "source_sentence": "皆所以接引幽昏為大利益。",
        "from": "T50n2059_014:0418b16_12",
        "context_with_next_sentence": true
    },
    {
        "source_sentence": "而以淨穢異聞昇墜殊見。",
        "from": "T50n2059_014:0418b17_13",
        "context_with_next_sentence": true
    },
    {
        "source_sentence": "故秋方先音形之本。",
        "from": "T50n2059_014:0418b18_14",
        "context_with_next_sentence": true
    },
    {
        "source_sentence": "東國後見聞之益。",
        "from": "T50n2059_014:0418b18_15",
        "context_with_next_sentence": true
    },
    {
        "source_sentence": "雲龍表於夜明。",
        "from": "T50n2059_014:0418b19_16",
        "context_with_next_sentence": true
    },
    {
        "source_sentence": "風虎彰乎宵夢。",
        "from": "T50n2059_014:0418b19_17",
        "context_with_next_sentence": true
    },
    {
        "source_sentence": "鴻風既扇。",
        "from": "T50n2059_014:0418b20_0",
        "context_with_next_sentence": true
    },
    {
        "source_sentence": "大化斯融。",
        "from": "T50n2059_014:0418b20_1",
        "context_with_next_sentence": true
    },
    {
        "source_sentence": "自爾西域名僧往往而至。",
        "from": "T50n2059_014:0418b20_2",
        "context_with_next_sentence": true
    },
    {
        "source_sentence": "或傳度經法。",
        "from": "T50n2059_014:0418b21_3",
        "context_with_next_sentence": true
    },
    {
        "source_sentence": "或教授禪道。",
        "from": "T50n2059_014:0418b21_4",
        "context_with_next_sentence": true
    },
    {
        "source_sentence": "或以異迹化人。",
        "from": "T50n2059_014:0418b21_5",
        "context_with_next_sentence": true
    },
    {
        "source_sentence": "或以神力救物。",
        "from": "T50n2059_014:0418b22_6",
        "context_with_next_sentence": true
    },
    {
        "source_sentence": "自漢之梁。",
        "from": "T50n2059_014:0418b22_7",
        "context_with_next_sentence": true
    },
    {
        "source_sentence": "紀曆彌遠。",
        "from": "T50n2059_014:0418b22_8",
        "context_with_next_sentence": true
    },
    {
        "source_sentence": "世涉六代。",
        "from": "T50n2059_014:0418b23_9",
        "context_with_next_sentence": true
    },
    {
        "source_sentence": "年將五百。",
        "from": "T50n2059_014:0418b23_10",
        "context_with_next_sentence": true
    },
    {
        "source_sentence": "此土桑門含章秀起。",
        "from": "T50n2059_014:0418b23_11",
        "context_with_next_sentence": true
    },
    {
        "source_sentence": "群英間出迭有其人。",
        "from": "T50n2059_014:0418b24_12",
        "context_with_next_sentence": true
    },
    {
        "source_sentence": "眾家記錄敘載各異。",
        "from": "T50n2059_014:0418b24_13",
        "context_with_next_sentence": true
    },
    {
        "source_sentence": "沙門法濟偏敘高逸一迹。",
        "from": "T50n2059_014:0418b25_14",
        "context_with_next_sentence": true
    },
    {
        "source_sentence": "沙門法安但列志節一行。",
        "from": "T50n2059_014:0418b25_15",
        "context_with_next_sentence": true
    },
    {
        "source_sentence": "沙門僧寶止命遊方一科。",
        "from": "T50n2059_014:0418b26_16",
        "context_with_next_sentence": true
    },
    {
        "source_sentence": "沙門法進迺通撰傳論。",
        "from": "T50n2059_014:0418b26_17",
        "context_with_next_sentence": true
    },
    {
        "source_sentence": "而辭事闕略。",
        "from": "T50n2059_014:0418b27_18",
        "context_with_next_sentence": true
    },
    {
        "source_sentence": "並皆互有繁簡出沒成異。",
        "from": "T50n2059_014:0418b27_19",
        "context_with_next_sentence": true
    },
    {
        "source_sentence": "考之行事未見其歸宋。",
        "from": "T50n2059_014:0418b28_20",
        "context_with_next_sentence": true
    },
    {
        "source_sentence": "臨川康王義慶宣驗記及幽明錄。",
        "from": "T50n2059_014:0418b28_21",
        "context_with_next_sentence": true
    },
    {
        "source_sentence": "大原王琰冥祥記。",
        "from": "T50n2059_014:0418b29_22",
        "context_with_next_sentence": true
    },
    {
        "source_sentence": "彭城劉俊益部寺記。",
        "from": "T50n2059_014:0418c01_23",
        "context_with_next_sentence": true
    },
    {
        "source_sentence": "沙門曇宗京師寺記。",
        "from": "T50n2059_014:0418c01_24",
        "context_with_next_sentence": true
    },
    {
        "source_sentence": "太原王延秀感應傳。",
        "from": "T50n2059_014:0418c02_25",
        "context_with_next_sentence": true
    },
    {
        "source_sentence": "朱君台徵應傳。",
        "from": "T50n2059_014:0418c02_26",
        "context_with_next_sentence": true
    },
    {
        "source_sentence": "陶淵明搜神錄。",
        "from": "T50n2059_014:0418c02_27",
        "context_with_next_sentence": true
    },
    {
        "source_sentence": "並傍出諸僧敘其風素。",
        "from": "T50n2059_014:0418c03_28",
        "context_with_next_sentence": true
    },
    {
        "source_sentence": "而皆是附見。",
        "from": "T50n2059_014:0418c03_29",
        "context_with_next_sentence": true
    },
    {
        "source_sentence": "亟多疎闕齊竟陵文宣王三寶記傳。",
        "from": "T50n2059_014:0418c04_30",
        "context_with_next_sentence": true
    },
    {
        "source_sentence": "或稱佛史。",
        "from": "T50n2059_014:0418c04_31",
        "context_with_next_sentence": true
    },
    {
        "source_sentence": "或號僧錄。",
        "from": "T50n2059_014:0418c05_32",
        "context_with_next_sentence": true
    },
    {
        "source_sentence": "既三寶共敘。",
        "from": "T50n2059_014:0418c05_33",
        "context_with_next_sentence": true
    },
    {
        "source_sentence": "辭旨相關。",
        "from": "T50n2059_014:0418c05_34",
        "context_with_next_sentence": true
    },
    {
        "source_sentence": "混濫難求。",
        "from": "T50n2059_014:0418c06_0",
        "context_with_next_sentence": true
    },
    {
        "source_sentence": "更為蕪昧。",
        "from": "T50n2059_014:0418c06_1",
        "context_with_next_sentence": true
    },
    {
        "source_sentence": "瑯瑘王巾所撰僧史意似該綜。",
        "from": "T50n2059_014:0418c06_2",
        "context_with_next_sentence": true
    },
    {
        "source_sentence": "而文體未足。",
        "from": "T50n2059_014:0418c07_3",
        "context_with_next_sentence": true
    },
    {
        "source_sentence": "沙門僧祐撰三藏記。",
        "from": "T50n2059_014:0418c07_4",
        "context_with_next_sentence": true
    },
    {
        "source_sentence": "止有三十餘僧。",
        "from": "T50n2059_014:0418c08_5",
        "context_with_next_sentence": true
    },
    {
        "source_sentence": "所無甚眾。",
        "from": "T50n2059_014:0418c08_6",
        "context_with_next_sentence": true
    },
    {
        "source_sentence": "中書郎郄景興東山僧傳。",
        "from": "T50n2059_014:0418c08_7",
        "context_with_next_sentence": true
    },
    {
        "source_sentence": "治中張孝秀廬山僧傳。",
        "from": "T50n2059_014:0418c09_8",
        "context_with_next_sentence": true
    },
    {
        "source_sentence": "中書陸明霞沙門傳。",
        "from": "T50n2059_014:0418c09_9",
        "context_with_next_sentence": true
    },
    {
        "source_sentence": "各競舉一方不通今古。",
        "from": "T50n2059_014:0418c10_10",
        "context_with_next_sentence": true
    },
    {
        "source_sentence": "務存一善不及餘行。",
        "from": "T50n2059_014:0418c10_11",
        "context_with_next_sentence": true
    },
    {
        "source_sentence": "逮乎即時。",
        "from": "T50n2059_014:0418c11_12",
        "context_with_next_sentence": true
    },
    {
        "source_sentence": "亦繼有作者。",
        "from": "T50n2059_014:0418c11_13",
        "context_with_next_sentence": true
    },
    {
        "source_sentence": "然或褒贊之下。",
        "from": "T50n2059_014:0418c12_0",
        "context_with_next_sentence": true
    },
    {
        "source_sentence": "過相揄揚。",
        "from": "T50n2059_014:0418c12_1",
        "context_with_next_sentence": true
    },
    {
        "source_sentence": "或敘事之中。",
        "from": "T50n2059_014:0418c12_2",
        "context_with_next_sentence": true
    },
    {
        "source_sentence": "空列辭費。",
        "from": "T50n2059_014:0418c12_3",
        "context_with_next_sentence": true
    },
    {
        "source_sentence": "求之實理無的可稱。",
        "from": "T50n2059_014:0418c13_4",
        "context_with_next_sentence": true
    },
    {
        "source_sentence": "或復嫌以繁廣刪減其事。",
        "from": "T50n2059_014:0418c13_5",
        "context_with_next_sentence": true
    },
    {
        "source_sentence": "而抗迹之奇。",
        "from": "T50n2059_014:0418c14_6",
        "context_with_next_sentence": true
    },
    {
        "source_sentence": "多所遺削。",
        "from": "T50n2059_014:0418c14_7",
        "context_with_next_sentence": true
    },
    {
        "source_sentence": "謂出家之士。",
        "from": "T50n2059_014:0418c15_0",
        "context_with_next_sentence": true
    },
    {
        "source_sentence": "處國賓王。",
        "from": "T50n2059_014:0418c15_1",
        "context_with_next_sentence": true
    },
    {
        "source_sentence": "不應勵然自遠高蹈獨絕尋辭榮棄愛本以異俗為賢。",
        "from": "T50n2059_014:0418c15_2",
        "context_with_next_sentence": true
    },
    {
        "source_sentence": "若此而不論竟何所紀。",
        "from": "T50n2059_014:0418c16_3",
        "context_with_next_sentence": true
    },
    {
        "source_sentence": "嘗以暇日遇覽群作。",
        "from": "T50n2059_014:0418c17_4",
        "context_with_next_sentence": true
    },
    {
        "source_sentence": "輒搜撿雜錄數十餘家。",
        "from": "T50n2059_014:0418c18_0",
        "context_with_next_sentence": true
    },
    {
        "source_sentence": "及晉宋齊梁春秋書史。",
        "from": "T50n2059_014:0418c18_1",
        "context_with_next_sentence": true
    },
    {
        "source_sentence": "秦趙燕涼荒朝偽曆。",
        "from": "T50n2059_014:0418c19_2",
        "context_with_next_sentence": true
    },
    {
        "source_sentence": "地理雜篇。",
        "from": "T50n2059_014:0418c19_3",
        "context_with_next_sentence": true
    },
    {
        "source_sentence": "孤文片記。",
        "from": "T50n2059_014:0418c19_4",
        "context_with_next_sentence": true
    },
    {
        "source_sentence": "并博諮古老。",
        "from": "T50n2059_014:0418c20_5",
        "context_with_next_sentence": true
    },
    {
        "source_sentence": "廣訪先達。",
        "from": "T50n2059_014:0418c20_6",
        "context_with_next_sentence": true
    },
    {
        "source_sentence": "校其有無。",
        "from": "T50n2059_014:0418c20_7",
        "context_with_next_sentence": true
    },
    {
        "source_sentence": "取其同異。",
        "from": "T50n2059_014:0418c20_8",
        "context_with_next_sentence": true
    },
    {
        "source_sentence": "始于漢明帝永平十年。",
        "from": "T50n2059_014:0418c21_9",
        "context_with_next_sentence": true
    },
    {
        "source_sentence": "終至梁天監十八年。",
        "from": "T50n2059_014:0418c21_10",
        "context_with_next_sentence": true
    },
    {
        "source_sentence": "凡四百五十三載。",
        "from": "T50n2059_014:0418c22_11",
        "context_with_next_sentence": true
    },
    {
        "source_sentence": "二百五十七人。",
        "from": "T50n2059_014:0418c22_12",
        "context_with_next_sentence": true
    },
    {
        "source_sentence": "又傍出附見者二百餘人。",
        "from": "T50n2059_014:0418c22_13",
        "context_with_next_sentence": true
    },
    {
        "source_sentence": "開其德業大為十例。",
        "from": "T50n2059_014:0418c23_14",
        "context_with_next_sentence": true
    },
    {
        "source_sentence": "一曰譯經。",
        "from": "T50n2059_014:0418c24_15",
        "context_with_next_sentence": true
    },
    {
        "source_sentence": "二曰義解。",
        "from": "T50n2059_014:0418c24_16",
        "context_with_next_sentence": true
    },
    {
        "source_sentence": "三曰神異。",
        "from": "T50n2059_014:0418c24_17",
        "context_with_next_sentence": true
    },
    {
        "source_sentence": "四曰習禪。",
        "from": "T50n2059_014:0418c24_18",
        "context_with_next_sentence": true
    },
    {
        "source_sentence": "五曰明律。",
        "from": "T50n2059_014:0418c25_19",
        "context_with_next_sentence": true
    },
    {
        "source_sentence": "六曰遺身。",
        "from": "T50n2059_014:0418c25_20",
        "context_with_next_sentence": true
    },
    {
        "source_sentence": "七曰誦經。",
        "from": "T50n2059_014:0418c25_21",
        "context_with_next_sentence": true
    },
    {
        "source_sentence": "八曰興福。",
        "from": "T50n2059_014:0418c25_22",
        "context_with_next_sentence": true
    },
    {
        "source_sentence": "九曰經師。",
        "from": "T50n2059_014:0418c26_23",
        "context_with_next_sentence": true
    },
    {
        "source_sentence": "十曰唱導。",
        "from": "T50n2059_014:0418c26_24",
        "context_with_next_sentence": true
    },
    {
        "source_sentence": "然法流東土。",
        "from": "T50n2059_014:0418c26_25",
        "context_with_next_sentence": true
    },
    {
        "source_sentence": "蓋由傳譯之勳。",
        "from": "T50n2059_014:0418c26_26",
        "context_with_next_sentence": true
    },
    {
        "source_sentence": "或踰越沙險。",
        "from": "T50n2059_014:0419a01_27",
        "context_with_next_sentence": true
    },
    {
        "source_sentence": "或泛漾洪波。",
        "from": "T50n2059_014:0419a01_28",
        "context_with_next_sentence": true
    },
    {
        "source_sentence": "皆忘形殉道。",
        "from": "T50n2059_014:0419a01_29",
        "context_with_next_sentence": true
    },
    {
        "source_sentence": "委命弘法。",
        "from": "T50n2059_014:0419a02_30",
        "context_with_next_sentence": true
    },
    {
        "source_sentence": "震旦開明一焉是賴。",
        "from": "T50n2059_014:0419a02_31",
        "context_with_next_sentence": true
    },
    {
        "source_sentence": "茲德可崇。",
        "from": "T50n2059_014:0419a03_32",
        "context_with_next_sentence": true
    },
    {
        "source_sentence": "故列之篇首。",
        "from": "T50n2059_014:0419a03_33",
        "context_with_next_sentence": true
    },
    {
        "source_sentence": "至若慧解開神。",
        "from": "T50n2059_014:0419a03_34",
        "context_with_next_sentence": true
    },
    {
        "source_sentence": "則道兼萬億。",
        "from": "T50n2059_014:0419a04_0",
        "context_with_next_sentence": true
    },
    {
        "source_sentence": "通感適化。",
        "from": "T50n2059_014:0419a04_1",
        "context_with_next_sentence": true
    },
    {
        "source_sentence": "則彊暴以綏。",
        "from": "T50n2059_014:0419a04_2",
        "context_with_next_sentence": true
    },
    {
        "source_sentence": "靖念安禪則功德森茂。",
        "from": "T50n2059_014:0419a04_3",
        "context_with_next_sentence": true
    },
    {
        "source_sentence": "弘贊毘尼。",
        "from": "T50n2059_014:0419a05_4",
        "context_with_next_sentence": true
    },
    {
        "source_sentence": "則禁行清潔。",
        "from": "T50n2059_014:0419a05_5",
        "context_with_next_sentence": true
    },
    {
        "source_sentence": "忘形遺體。",
        "from": "T50n2059_014:0419a06_0",
        "context_with_next_sentence": true
    },
    {
        "source_sentence": "則矜吝革心。",
        "from": "T50n2059_014:0419a06_1",
        "context_with_next_sentence": true
    },
    {
        "source_sentence": "歌誦法言。",
        "from": "T50n2059_014:0419a06_2",
        "context_with_next_sentence": true
    },
    {
        "source_sentence": "則幽顯含慶。",
        "from": "T50n2059_014:0419a06_3",
        "context_with_next_sentence": true
    },
    {
        "source_sentence": "樹興福善。",
        "from": "T50n2059_014:0419a07_4",
        "context_with_next_sentence": true
    },
    {
        "source_sentence": "則遺像可傳。",
        "from": "T50n2059_014:0419a07_5",
        "context_with_next_sentence": true
    },
    {
        "source_sentence": "凡此八科。",
        "from": "T50n2059_014:0419a07_6",
        "context_with_next_sentence": true
    },
    {
        "source_sentence": "並以軌迹不同。",
        "from": "T50n2059_014:0419a07_7",
        "context_with_next_sentence": true
    },
    {
        "source_sentence": "化洽殊異。",
        "from": "T50n2059_014:0419a08_8",
        "context_with_next_sentence": true
    },
    {
        "source_sentence": "而皆德効四依。",
        "from": "T50n2059_014:0419a08_9",
        "context_with_next_sentence": true
    },
    {
        "source_sentence": "功在三業。",
        "from": "T50n2059_014:0419a08_10",
        "context_with_next_sentence": true
    },
    {
        "source_sentence": "故為群經之所稱美。",
        "from": "T50n2059_014:0419a09_11",
        "context_with_next_sentence": true
    },
    {
        "source_sentence": "眾聖之所褒述。",
        "from": "T50n2059_014:0419a09_12",
        "context_with_next_sentence": true
    },
    {
        "source_sentence": "及夫討覈源流商搉取捨。",
        "from": "T50n2059_014:0419a10_13",
        "context_with_next_sentence": true
    },
    {
        "source_sentence": "皆列諸贊論。",
        "from": "T50n2059_014:0419a10_14",
        "context_with_next_sentence": true
    },
    {
        "source_sentence": "備之後文。",
        "from": "T50n2059_014:0419a11_15",
        "context_with_next_sentence": true
    },
    {
        "source_sentence": "而論所著辭微異恒體。",
        "from": "T50n2059_014:0419a11_16",
        "context_with_next_sentence": true
    },
    {
        "source_sentence": "始標大意類猶前序。",
        "from": "T50n2059_014:0419a11_17",
        "context_with_next_sentence": true
    },
    {
        "source_sentence": "未辯時人事同後議。",
        "from": "T50n2059_014:0419a12_18",
        "context_with_next_sentence": true
    },
    {
        "source_sentence": "若間施前後。",
        "from": "T50n2059_014:0419a13_0",
        "context_with_next_sentence": true
    },
    {
        "source_sentence": "如謂煩雜。",
        "from": "T50n2059_014:0419a13_1",
        "context_with_next_sentence": true
    },
    {
        "source_sentence": "故總布一科之末。",
        "from": "T50n2059_014:0419a13_2",
        "context_with_next_sentence": true
    },
    {
        "source_sentence": "通稱為論。",
        "from": "T50n2059_014:0419a14_3",
        "context_with_next_sentence": true
    },
    {
        "source_sentence": "其轉讀宣唱。",
        "from": "T50n2059_014:0419a14_4",
        "context_with_next_sentence": true
    },
    {
        "source_sentence": "雖源出非遠。",
        "from": "T50n2059_014:0419a14_5",
        "context_with_next_sentence": true
    },
    {
        "source_sentence": "然而應機悟俗。",
        "from": "T50n2059_014:0419a15_0",
        "context_with_next_sentence": true
    },
    {
        "source_sentence": "實有偏功。",
        "from": "T50n2059_014:0419a15_1",
        "context_with_next_sentence": true
    },
    {
        "source_sentence": "故齊宋雜記。",
        "from": "T50n2059_014:0419a15_2",
        "context_with_next_sentence": true
    },
    {
        "source_sentence": "咸條列秀者。",
        "from": "T50n2059_014:0419a15_3",
        "context_with_next_sentence": true
    },
    {
        "source_sentence": "今之所取。",
        "from": "T50n2059_014:0419a16_4",
        "context_with_next_sentence": true
    },
    {
        "source_sentence": "必其製用超絕。",
        "from": "T50n2059_014:0419a16_5",
        "context_with_next_sentence": true
    },
    {
        "source_sentence": "及有一分通感。",
        "from": "T50n2059_014:0419a16_6",
        "context_with_next_sentence": true
    },
    {
        "source_sentence": "迺編之傳末。",
        "from": "T50n2059_014:0419a17_7",
        "context_with_next_sentence": true
    },
    {
        "source_sentence": "如或異者非所存焉。",
        "from": "T50n2059_014:0419a17_8",
        "context_with_next_sentence": true
    },
    {
        "source_sentence": "凡十科所敘。",
        "from": "T50n2059_014:0419a18_9",
        "context_with_next_sentence": true
    },
    {
        "source_sentence": "皆散在眾記。",
        "from": "T50n2059_014:0419a18_10",
        "context_with_next_sentence": true
    },
    {
        "source_sentence": "今止刪聚一處。",
        "from": "T50n2059_014:0419a18_11",
        "context_with_next_sentence": true
    },
    {
        "source_sentence": "故述而無作。",
        "from": "T50n2059_014:0419a19_12",
        "context_with_next_sentence": true
    },
    {
        "source_sentence": "俾夫披覽於一本之內可兼諸要。",
        "from": "T50n2059_014:0419a19_13",
        "context_with_next_sentence": true
    },
    {
        "source_sentence": "其有繁辭虛贊或德不及稱者。",
        "from": "T50n2059_014:0419a20_14",
        "context_with_next_sentence": true
    },
    {
        "source_sentence": "一皆省略。",
        "from": "T50n2059_014:0419a21_0",
        "context_with_next_sentence": true
    },
    {
        "source_sentence": "故述六代賢異。",
        "from": "T50n2059_014:0419a21_1",
        "context_with_next_sentence": true
    },
    {
        "source_sentence": "止為十三卷。",
        "from": "T50n2059_014:0419a21_2",
        "context_with_next_sentence": true
    },
    {
        "source_sentence": "并序錄合十四軸。",
        "from": "T50n2059_014:0419a21_3",
        "context_with_next_sentence": true
    },
    {
        "source_sentence": "號曰高僧傳。",
        "from": "T50n2059_014:0419a22_4",
        "context_with_next_sentence": true
    },
    {
        "source_sentence": "自前代所撰多曰名僧。",
        "from": "T50n2059_014:0419a22_5",
        "context_with_next_sentence": true
    },
    {
        "source_sentence": "然名者本實之賓也。",
        "from": "T50n2059_014:0419a23_6",
        "context_with_next_sentence": true
    },
    {
        "source_sentence": "若實行潛光則高而不名。",
        "from": "T50n2059_014:0419a23_7",
        "context_with_next_sentence": true
    },
    {
        "source_sentence": "寡德適時。",
        "from": "T50n2059_014:0419a24_8",
        "context_with_next_sentence": true
    },
    {
        "source_sentence": "則名而不高。",
        "from": "T50n2059_014:0419a24_9",
        "context_with_next_sentence": true
    },
    {
        "source_sentence": "名而不高本非所紀。",
        "from": "T50n2059_014:0419a24_10",
        "context_with_next_sentence": true
    },
    {
        "source_sentence": "高而不名則備今錄。",
        "from": "T50n2059_014:0419a25_11",
        "context_with_next_sentence": true
    },
    {
        "source_sentence": "故省名音代以高字。",
        "from": "T50n2059_014:0419a25_12",
        "context_with_next_sentence": true
    },
    {
        "source_sentence": "其間草創或有遺逸。",
        "from": "T50n2059_014:0419a26_13",
        "context_with_next_sentence": true
    },
    {
        "source_sentence": "今此一十四卷。",
        "from": "T50n2059_014:0419a26_14",
        "context_with_next_sentence": true
    },
    {
        "source_sentence": "備贊論者意以為定。",
        "from": "T50n2059_014:0419a27_15",
        "context_with_next_sentence": true
    },
    {
        "source_sentence": "如未隱括覽者詳焉。",
        "from": "T50n2059_014:0419a27_16",
        "context_with_next_sentence": true
    },
    {
        "source_sentence": "高僧傳第一卷(譯經上十五人)。",
        "from": "T50n2059_014:0419a29_0",
        "context_with_next_sentence": true
    },
    {
        "source_sentence": "漢雒陽白馬寺攝摩騰",
        "from": "T50n2059_014:0419b01_0",
        "context_with_next_sentence": true
    },
    {
        "source_sentence": "漢雒陽白馬寺竺法蘭",
        "from": "T50n2059_014:0419b02_0",
        "context_with_next_sentence": true
    },
    {
        "source_sentence": "漢雒陽安清",
        "from": "T50n2059_014:0419b03_0",
        "context_with_next_sentence": true
    },
    {
        "source_sentence": "漢雒陽支樓迦讖(竺佛朔　安玄　嚴佛調　支曜　康巨　康孟詳)魏雒陽曇柯迦羅(康僧鎧　曇帝　帛延)魏吳建業建初寺康僧會魏吳武昌維祇難(法立　法巨)晉長安竺曇摩羅剎(聶承遠　聶道真)晉長安帛遠(帛法祚　衛士度)晉建康建初寺帛尸梨蜜晉長安僧伽跋澄(佛圖羅剎)晉長安曇摩難提(趙政)晉廬山僧伽提婆(僧伽羅叉)晉長安竺佛念晉江陵辛寺曇摩耶舍(竺法度)高僧傳第二卷(譯經中七人)晉長安鳩摩羅什晉長安弗若多羅晉長安曇摩流支晉壽春石磵寺卑摩羅叉晉長安佛陀耶舍晉京師道場寺佛馱跋陀羅晉河西曇無讖(安陽矦　道普　法盛　法維　僧表)高僧傳第三卷(譯經下十三人)宋江陵辛寺釋法顯宋黃龍釋曇無竭宋建康龍光寺佛馱什宋河西浮陀跋摩宋京師枳園寺釋智嚴宋六合山釋寶雲宋京師祇洹寺求那跋摩宋京師奉誠寺僧伽跋摩宋上定林寺曇摩蜜多宋京兆釋智猛宋京師道林寺畺良耶舍(僧伽達多　僧伽羅多哆)宋京師中興寺求那跋陀羅(阿那摩低)齊建康正觀寺求那毘地(僧伽婆羅)高僧傳第四卷(義解一十四人)晉洛陽朱士行(竺叔蘭　無羅叉)晉淮陽支孝龍晉豫章山康僧淵(康法暢　支敏度)晉高邑竺法雅(毘浮　曇相　曇習)晉中山康法朗(令韶)晉燉煌竺法乘(竺法行　竺法存)晉剡東仰山竺法潛(竺法友　竺法蘊　竺法濟　康法讖)晉剡沃洲山支遁(支法度　竺法仰)晉剡山于法蘭(竺法興　支法淵　于法道)晉剡白山于法開(于法威)晉燉煌于道邃晉剡葛峴山竺法崇(道寶)晉始寧山竺法義晉東莞竺僧度(竺慧超)高僧傳第五卷(義解二十五人)晉長安五級寺釋道安(王嘉)晉蒱坂釋法和晉泰山崑崙巖竺僧朗(支　僧敦)晉京師瓦官寺竺法汰(曇壹　曇貳)晉飛龍山釋僧先(道護)晉荊州上明竺僧輔晉京師瓦官寺竺僧敷晉荊州長沙寺釋曇翼(僧衛)晉荊州長沙寺釋法遇晉荊州上明釋曇徽晉長安覆舟山釋道立(僧常　法濬)晉長沙寺釋曇誡晉於替青山竺法曠晉吳虎丘東寺竺道壹(帛道猷　道寶　道施)晉山陰嘉祥寺釋慧虔(曇誡　智明)高僧傳第六卷(義解三十三人)晉廬山釋慧遠晉蜀龍淵寺釋慧持(慧巖　僧恭　道泓　曇蘭)晉廬山釋慧永(僧融)晉廬山釋僧濟晉新陽釋法安晉廬山釋曇邕晉吳臺寺釋道祖(慧要　曇順　曇說　法幽　道恒　道授)晉長安大寺釋僧[(丰*力)/石](弘覺)晉彭城郡釋道融晉長安釋曇影晉長安釋僧叡(僧揩)晉長安釋道恒(道標)晉長安釋僧肇高僧傳第七卷(義解四三十二人)宋京師龍光寺竺道生(寶林　法寶　慧生)宋京師烏衣寺釋慧叡宋京師東安寺釋慧嚴(法智)宋京師道場寺釋慧觀(僧馥　法業)宋京師祇洹寺釋慧義(僧睿)宋京師彭城寺釋道淵(慧琳)宋京師彭城寺釋僧弼宋東阿釋慧靜宋京師祇洹寺釋僧苞(法和)宋餘杭方顯寺釋僧詮宋江陵辛寺釋曇鑒(道海　慧龕　慧恭　曇泓　道廣)宋廬山凌雲寺釋慧安宋淮南中寺釋曇無成(曇冏)宋京師靈味寺釋僧含(道含)宋江陵瑟琶寺釋僧徹(僧莊)宋吳虎丘山釋曇諦宋壽春石磵寺釋僧導(僧因　僧音　僧成)宋蜀武擔寺釋道汪(普明　道誾)宋山陰天柱山釋慧靜宋長沙麓山釋法愍(僧宗)宋京師北多寶寺釋道亮(靜林　慧隆)宋丹陽釋梵敏(僧籥)宋京師中興寺釋道溫(僧慶　慧定　慧嵩)宋京師中興寺釋曇斌(曇濟　曇宗)宋京師何園寺釋慧亮宋下定林寺釋僧鏡(曇隆)宋京師靈根寺釋僧瑾(曇度　玄運)宋京師興皇寺釋道猛(道堅　慧鸞　慧敷　慧訓　道明)宋山陰靈嘉寺釋超進(曇機　道憑)宋吳興小山釋法瑤(曇瑤)宋京師新安寺釋道猷(道慈　慧整　覺世)宋京師冶城寺釋慧通高僧傳第八卷(義解五二十七人)齊偽魏濟州釋僧淵(慧記　道登)齊偽魏釋曇度齊京師莊嚴寺釋道慧(玄趣　僧達)齊京師中興寺釋僧鍾(曇纖　曇遷　僧表　僧最　敏達　僧寶)齊京師天保寺釋僧盛齊京師湘官寺釋弘充(法鮮)齊高昌郡釋智林齊京師靈根寺釋法瑗(法愛　法常　智興)齊蜀齊后山釋玄暢齊上定林寺釋僧遠(道憑　法令　慧泰)齊荊州竹林寺釋僧慧(曇慎　慧敞　僧岫)齊上定林寺釋僧柔(弘稱　僧拔　慧熙)齊山陰法華山釋慧基(曾行　慧恢　道旭　慧求　慧深　法洪)齊京師謝寺釋慧次(僧寶　僧智　法珍　僧嚮　僧猛　法寶　慧調)齊京師何園寺釋慧隆(智誕　僧辯　僧賢　通慧　法度)齊京師太昌寺釋僧宗(曇准　法身　法真　慧令　僧賢　法仙　法最　僧敬　道文)齊京師中興寺釋法安(慧光　敬遺　光贊　慧福　道宗)齊京師中興寺釋僧印(慧龍)齊瑯瑘[山*聶]山釋法度(法紹　僧朗　慧開　法開　僧紹)梁京師治城寺釋智秀(法整　僧若　僧璿　道乘)梁荊州釋慧琳梁京師靈曜寺釋僧盛(法欣　智敞　法冏　僧護　僧韶)梁山陰雲門山寺釋智順梁京師靈味寺釋寶亮(道明　僧成　僧寶)梁上定林寺釋法通(聖進)梁京師招提寺釋慧集梁剡法華臺釋曇斐(法藏　明度)高僧傳第九卷(神異上四人)晉鄴中竺佛圖澄(道進)晉羅浮山單道開晉常山竺佛調晉洛陽耆域高僧傳第十卷(神異下十六人)晉洛陽盤鵄山揵陀勒晉洛陽婁至山呵羅竭晉襄陽竺法慧(范材)晉洛陽大市寺安慧則(慧持)晉長安涉公晉西平釋曇霍晉上虞龍山史宗宋京師杯度宋偽魏長安釋曇始宋高昌釋法朗(法整)宋岷山通雲寺邵碩宋江陵琵琶寺釋慧安(僧覽　法衛)齊京師枳園寺沙彌釋法匱(法揩)齊荊州釋僧慧(慧遠)齊壽春釋慧通梁京師釋保誌(道香　僧朗)高僧傳第十一卷(習禪　明律)習禪(二十一人)晉江左竺僧顯晉剡隱岳山帛僧光晉始豐赤城山竺曇猷(慧開　慧真)晉長安釋慧嵬晉廣漢閻興寺釋賢護晉始豐赤城山支曇蘭晉蜀石室山釋法緒晉偽魏平城釋玄高(慧崇)宋長安寒山釋僧周(僧亮)宋長安太后寺釋慧通宋餘杭釋淨度宋始豐瀑布山釋僧從宋廣漢釋法成宋京師中興寺釋慧覽宋荊州長沙寺釋法期(道果)宋成都釋道法宋蜀安樂寺釋普恒齊京師靈鷲寺釋僧審(僧謙　法隱　超志　法達　慧勝)齊武昌樊山釋法悟(道濟)齊錢塘靈苑山釋曇超齊始豐赤城山釋慧明明律(十三人)宋江陵釋慧猷宋吳閑居寺釋僧業(慧光)宋京師長樂寺釋慧詢宋京師莊嚴寺釋僧璩(道遠)宋彭城郡釋道儼(慧曜)宋江陵釋僧隱(成具)宋廣漢釋道房宋京師閑心寺釋道營(慧祐)齊鍾山靈曜寺釋志道(超度)齊京師多寶寺釋法穎(慧文)齊蜀靈建寺釋法琳齊京師安樂寺釋智稱(聰超)梁京師建初寺釋僧祐高僧傳第十二卷(亡身　誦經)亡身(十一人)晉霍山釋僧群宋彭城駕山釋曇稱宋高昌釋法進(僧導)宋魏郡廷尉寺釋僧富宋偽秦蒱坂釋法羽(慧始)宋臨川招提寺釋慧紹(僧要)宋廬山招隱寺釋僧瑜宋京師竹林寺釋慧益宋蜀武擔寺釋僧慶齊隴西釋法光齊交阯仙山釋曇弘誦經(二十一人)晉河陰白馬寺釋曇邃晉越城寺釋法相(曇蓋　僧法)晉山陰顯義寺竺法純晉蜀三賢寺釋僧生宋剡法華臺釋法宗宋京師南澗寺釋道冏宋廬山釋慧慶宋臨渭釋普明宋京師道場寺釋法莊宋京師瓦官寺釋慧果宋京師東安寺釋法恭(僧恭)宋京師彭城寺釋僧覆(慧琳)齊京師高座寺釋慧進(僧念)齊永興栢林寺釋弘明齊京師靈根寺釋慧豫(法音)齊上定林寺釋道崇齊上定林寺釋超辯(法明　僧志　法定)齊山陰天柱山釋法慧(曇遊)齊京師後岡釋僧侯(慧溫)梁上定林寺釋慧彌(法仙)梁富陽齊堅寺釋道琳高僧傳第十三卷(興福　經師　導師)興福(十四人)晉并州竺慧達晉武陵平山釋慧元(竺慧直)晉京師瓦官寺釋慧力晉京師安樂寺釋慧受宋京師崇明寺釋僧慧宋山陰法華山釋僧翼宋豫州釋僧洪宋京師釋僧亮宋京師延賢寺釋法意齊南海雲峯寺釋慧敬齊南海藏薇山釋法獻齊上定林寺釋法獻(玄暢)梁剡石城山釋僧護梁京師正覺寺釋法悅經師(十一人)晉中山帛法橋晉京師建初寺支曇籥宋京師祇洹寺釋法平宋京師白馬寺釋僧饒宋安樂寺釋道慧宋謝寺釋智宗齊烏衣寺釋曇遷齊東安寺釋曇智齊安樂寺釋僧辯齊白馬寺釋曇憑齊北多寶寺釋慧忍唱導(十人)宋京師祇洹寺釋道照宋長干寺釋曇頴宋瓦官寺釋慧璩宋靈味寺釋曇宗宋中寺釋曇光齊興福寺釋慧芬齊興福寺釋道儒齊瓦官寺釋慧重齊正勝寺釋法願齊濟隆寺釋法鏡右十三卷十科凡二百五十七人。",
        "from": "T50n2059_014:0419b04_0",
        "context_with_next_sentence": true
    },
    {
        "source_sentence": "◎弟子孤子曼頴。",
        "from": "T50n2059_014:0422b21_0",
        "context_with_next_sentence": true
    },
    {
        "source_sentence": "頓首和南。",
        "from": "T50n2059_014:0422b21_1",
        "context_with_next_sentence": true
    },
    {
        "source_sentence": "一日蒙示所撰高僧傳。",
        "from": "T50n2059_014:0422b21_2",
        "context_with_next_sentence": true
    },
    {
        "source_sentence": "並使其掎摭力尋始竟。",
        "from": "T50n2059_014:0422b22_3",
        "context_with_next_sentence": true
    },
    {
        "source_sentence": "但見偉才。",
        "from": "T50n2059_014:0422b22_4",
        "context_with_next_sentence": true
    },
    {
        "source_sentence": "紙弊墨渝迄未能罷。",
        "from": "T50n2059_014:0422b23_0",
        "context_with_next_sentence": true
    },
    {
        "source_sentence": "若迺至法既被名德已興。",
        "from": "T50n2059_014:0422b23_1",
        "context_with_next_sentence": true
    },
    {
        "source_sentence": "年幾五百時經六代。",
        "from": "T50n2059_014:0422b24_2",
        "context_with_next_sentence": true
    },
    {
        "source_sentence": "自摩騰法蘭發軫西域。",
        "from": "T50n2059_014:0422b24_3",
        "context_with_next_sentence": true
    },
    {
        "source_sentence": "安侯支讖荷錫東都。",
        "from": "T50n2059_014:0422b25_4",
        "context_with_next_sentence": true
    },
    {
        "source_sentence": "雖跡標出沒行實深淺。",
        "from": "T50n2059_014:0422b25_5",
        "context_with_next_sentence": true
    },
    {
        "source_sentence": "咸作舟梁大為利益。",
        "from": "T50n2059_014:0422b26_6",
        "context_with_next_sentence": true
    },
    {
        "source_sentence": "固宜緇素傳美鉛槧定辭照示後昆揄揚往秀。",
        "from": "T50n2059_014:0422b26_7",
        "context_with_next_sentence": true
    },
    {
        "source_sentence": "而道安羅什間表秦書。",
        "from": "T50n2059_014:0422b27_8",
        "context_with_next_sentence": true
    },
    {
        "source_sentence": "佛澄道進雜聞趙刪。",
        "from": "T50n2059_014:0422b28_9",
        "context_with_next_sentence": true
    },
    {
        "source_sentence": "晉史見捨恨局當時。",
        "from": "T50n2059_014:0422b28_10",
        "context_with_next_sentence": true
    },
    {
        "source_sentence": "宋典所存頗因其會。",
        "from": "T50n2059_014:0422b29_11",
        "context_with_next_sentence": true
    },
    {
        "source_sentence": "兼且攙出君台之記。",
        "from": "T50n2059_014:0422b29_12",
        "context_with_next_sentence": true
    },
    {
        "source_sentence": "糅在元亮之說。",
        "from": "T50n2059_014:0422c01_13",
        "context_with_next_sentence": true
    },
    {
        "source_sentence": "感應或所商搉。",
        "from": "T50n2059_014:0422c01_14",
        "context_with_next_sentence": true
    },
    {
        "source_sentence": "幽明不無梗概泛顯傍文未足光闡。",
        "from": "T50n2059_014:0422c01_15",
        "context_with_next_sentence": true
    },
    {
        "source_sentence": "間有諸傳又非隱括。",
        "from": "T50n2059_014:0422c02_16",
        "context_with_next_sentence": true
    },
    {
        "source_sentence": "景興偶採居山之人。",
        "from": "T50n2059_014:0422c03_17",
        "context_with_next_sentence": true
    },
    {
        "source_sentence": "僧寶偏綴遊方之士。",
        "from": "T50n2059_014:0422c03_18",
        "context_with_next_sentence": true
    },
    {
        "source_sentence": "法濟唯張高逸之例。",
        "from": "T50n2059_014:0422c04_19",
        "context_with_next_sentence": true
    },
    {
        "source_sentence": "法安止命志節之科。",
        "from": "T50n2059_014:0422c04_20",
        "context_with_next_sentence": true
    },
    {
        "source_sentence": "康泓專紀單開。",
        "from": "T50n2059_014:0422c05_21",
        "context_with_next_sentence": true
    },
    {
        "source_sentence": "王秀但稱高座。",
        "from": "T50n2059_014:0422c05_22",
        "context_with_next_sentence": true
    },
    {
        "source_sentence": "僧瑜卓爾獨載。",
        "from": "T50n2059_014:0422c05_23",
        "context_with_next_sentence": true
    },
    {
        "source_sentence": "玄暢超然孤錄。",
        "from": "T50n2059_014:0422c06_24",
        "context_with_next_sentence": true
    },
    {
        "source_sentence": "唯釋法進所造。",
        "from": "T50n2059_014:0422c06_25",
        "context_with_next_sentence": true
    },
    {
        "source_sentence": "王巾有著意。",
        "from": "T50n2059_014:0422c06_26",
        "context_with_next_sentence": true
    },
    {
        "source_sentence": "存該綜可擅一家。",
        "from": "T50n2059_014:0422c07_27",
        "context_with_next_sentence": true
    },
    {
        "source_sentence": "然進名博而未廣。",
        "from": "T50n2059_014:0422c07_28",
        "context_with_next_sentence": true
    },
    {
        "source_sentence": "巾體立而不就。",
        "from": "T50n2059_014:0422c08_0",
        "context_with_next_sentence": true
    },
    {
        "source_sentence": "梁來作者亦有病諸。",
        "from": "T50n2059_014:0422c08_1",
        "context_with_next_sentence": true
    },
    {
        "source_sentence": "僧祐成蘭既同法濟之責。",
        "from": "T50n2059_014:0422c08_2",
        "context_with_next_sentence": true
    },
    {
        "source_sentence": "孝秀染毫復獲景興之誚。",
        "from": "T50n2059_014:0422c09_3",
        "context_with_next_sentence": true
    },
    {
        "source_sentence": "其唱公纂集最實近之。",
        "from": "T50n2059_014:0422c10_0",
        "context_with_next_sentence": true
    },
    {
        "source_sentence": "求其鄙意更恨煩冗。",
        "from": "T50n2059_014:0422c10_1",
        "context_with_next_sentence": true
    },
    {
        "source_sentence": "法師此製始所謂不刊之鴻筆也。",
        "from": "T50n2059_014:0422c11_0",
        "context_with_next_sentence": true
    },
    {
        "source_sentence": "綿亘古今包括內外。",
        "from": "T50n2059_014:0422c11_1",
        "context_with_next_sentence": true
    },
    {
        "source_sentence": "屬辭比事不文不質。",
        "from": "T50n2059_014:0422c12_2",
        "context_with_next_sentence": true
    },
    {
        "source_sentence": "謂繁難省云約豈加。",
        "from": "T50n2059_014:0422c12_3",
        "context_with_next_sentence": true
    },
    {
        "source_sentence": "以高為名既使弗逮者恥。",
        "from": "T50n2059_014:0422c13_4",
        "context_with_next_sentence": true
    },
    {
        "source_sentence": "開例成廣足使有善者勸。",
        "from": "T50n2059_014:0422c13_5",
        "context_with_next_sentence": true
    },
    {
        "source_sentence": "向之二三諸子前後撰述。",
        "from": "T50n2059_014:0422c14_6",
        "context_with_next_sentence": true
    },
    {
        "source_sentence": "豈得挈長量短同年共日而語之哉。",
        "from": "T50n2059_014:0422c15_0",
        "context_with_next_sentence": true
    },
    {
        "source_sentence": "信門徒竟無一言可豫。",
        "from": "T50n2059_014:0422c15_1",
        "context_with_next_sentence": true
    },
    {
        "source_sentence": "市肆空設千金之賞。",
        "from": "T50n2059_014:0422c16_2",
        "context_with_next_sentence": true
    },
    {
        "source_sentence": "方入簉龍函上登麟閣。",
        "from": "T50n2059_014:0422c16_3",
        "context_with_next_sentence": true
    },
    {
        "source_sentence": "出內瓊笈卷舒王笥弟子雖實不敏少嘗好學。",
        "from": "T50n2059_014:0422c17_4",
        "context_with_next_sentence": true
    },
    {
        "source_sentence": "頃日尫餘觸途多昧。",
        "from": "T50n2059_014:0422c18_5",
        "context_with_next_sentence": true
    },
    {
        "source_sentence": "且獲披來帙斯文在斯。",
        "from": "T50n2059_014:0422c18_6",
        "context_with_next_sentence": true
    },
    {
        "source_sentence": "鑽仰弗暇討論何所。",
        "from": "T50n2059_014:0422c19_7",
        "context_with_next_sentence": true
    },
    {
        "source_sentence": "誠非子通見元則之論。",
        "from": "T50n2059_014:0422c20_0",
        "context_with_next_sentence": true
    },
    {
        "source_sentence": "良愧處道知休奕之書。",
        "from": "T50n2059_014:0422c20_1",
        "context_with_next_sentence": true
    },
    {
        "source_sentence": "徒深謝安慕竺曠風流殷浩憚支遁才俊耳。",
        "from": "T50n2059_014:0422c21_2",
        "context_with_next_sentence": true
    },
    {
        "source_sentence": "不見旬日窮情已勞。",
        "from": "T50n2059_014:0422c22_3",
        "context_with_next_sentence": true
    },
    {
        "source_sentence": "扶力此白以伐訴盡。",
        "from": "T50n2059_014:0422c22_4",
        "context_with_next_sentence": true
    },
    {
        "source_sentence": "弟子孤子王曼頴頓首和南。",
        "from": "T50n2059_014:0422c23_5",
        "context_with_next_sentence": true
    },
    {
        "source_sentence": "君白一日以所撰高僧傳相簡。",
        "from": "T50n2059_014:0422c24_0",
        "context_with_next_sentence": true
    },
    {
        "source_sentence": "意存箴艾。",
        "from": "T50n2059_014:0422c24_1",
        "context_with_next_sentence": true
    },
    {
        "source_sentence": "而來告累紙。",
        "from": "T50n2059_014:0422c24_2",
        "context_with_next_sentence": true
    },
    {
        "source_sentence": "更加拂拭。",
        "from": "T50n2059_014:0422c25_3",
        "context_with_next_sentence": true
    },
    {
        "source_sentence": "顧惟道藉人弘理由教顯。",
        "from": "T50n2059_014:0422c25_4",
        "context_with_next_sentence": true
    },
    {
        "source_sentence": "而弘道釋教莫尚高僧。",
        "from": "T50n2059_014:0422c26_5",
        "context_with_next_sentence": true
    },
    {
        "source_sentence": "故漸染以來昭明遺法。",
        "from": "T50n2059_014:0422c26_6",
        "context_with_next_sentence": true
    },
    {
        "source_sentence": "殊功異行列代而興。",
        "from": "T50n2059_014:0422c27_7",
        "context_with_next_sentence": true
    },
    {
        "source_sentence": "敦厲後生理宜綜綴。",
        "from": "T50n2059_014:0422c27_8",
        "context_with_next_sentence": true
    },
    {
        "source_sentence": "貧道少乏懷書抱筴自課之勤長慕鉛墨塗青揚善之美。",
        "from": "T50n2059_014:0422c28_9",
        "context_with_next_sentence": true
    },
    {
        "source_sentence": "故於聽覽餘閒厝心傳錄。",
        "from": "T50n2059_014:0422c29_10",
        "context_with_next_sentence": true
    },
    {
        "source_sentence": "每見一分可稱。",
        "from": "T50n2059_014:0423a01_0",
        "context_with_next_sentence": true
    },
    {
        "source_sentence": "輒有懷三省。",
        "from": "T50n2059_014:0423a01_1",
        "context_with_next_sentence": true
    },
    {
        "source_sentence": "但歷尋眾記繁約。",
        "from": "T50n2059_014:0423a01_2",
        "context_with_next_sentence": true
    },
    {
        "source_sentence": "或編不同列參差。",
        "from": "T50n2059_014:0423a02_3",
        "context_with_next_sentence": true
    },
    {
        "source_sentence": "或行事出沒。",
        "from": "T50n2059_014:0423a02_4",
        "context_with_next_sentence": true
    },
    {
        "source_sentence": "已詳別序兼具來告。",
        "from": "T50n2059_014:0423a02_5",
        "context_with_next_sentence": true
    },
    {
        "source_sentence": "所以不量寸管。",
        "from": "T50n2059_014:0423a03_6",
        "context_with_next_sentence": true
    },
    {
        "source_sentence": "輒樹十科。",
        "from": "T50n2059_014:0423a03_7",
        "context_with_next_sentence": true
    },
    {
        "source_sentence": "商搉條流。",
        "from": "T50n2059_014:0423a03_8",
        "context_with_next_sentence": true
    },
    {
        "source_sentence": "意言略舉而筆路蒼茫。",
        "from": "T50n2059_014:0423a04_9",
        "context_with_next_sentence": true
    },
    {
        "source_sentence": "辭語陋拙。",
        "from": "T50n2059_014:0423a04_10",
        "context_with_next_sentence": true
    },
    {
        "source_sentence": "本以自備疎遺。",
        "from": "T50n2059_014:0423a04_11",
        "context_with_next_sentence": true
    },
    {
        "source_sentence": "豈宜濫入高聽檀越既學兼孔釋解貫玄儒。",
        "from": "T50n2059_014:0423a05_12",
        "context_with_next_sentence": true
    },
    {
        "source_sentence": "抽入綴藻內外淹劭。",
        "from": "T50n2059_014:0423a06_13",
        "context_with_next_sentence": true
    },
    {
        "source_sentence": "披覽餘暇脫助詳閱。",
        "from": "T50n2059_014:0423a06_14",
        "context_with_next_sentence": true
    },
    {
        "source_sentence": "故忘鄙俚用簡龍門。",
        "from": "T50n2059_014:0423a07_15",
        "context_with_next_sentence": true
    },
    {
        "source_sentence": "然事高辭野久懷多愧。",
        "from": "T50n2059_014:0423a07_16",
        "context_with_next_sentence": true
    },
    {
        "source_sentence": "來告吹噓更增[怡-台+典][怡-台+墨]。",
        "from": "T50n2059_014:0423a08_17",
        "context_with_next_sentence": true
    },
    {
        "source_sentence": "今以所著贊論十科。",
        "from": "T50n2059_014:0423a08_18",
        "context_with_next_sentence": true
    },
    {
        "source_sentence": "重以相簡。",
        "from": "T50n2059_014:0423a09_19",
        "context_with_next_sentence": true
    },
    {
        "source_sentence": "如有紕謬請備斟酌。",
        "from": "T50n2059_014:0423a09_20",
        "context_with_next_sentence": true
    },
    {
        "source_sentence": "釋君白。",
        "from": "T50n2059_014:0423a09_21",
        "context_with_next_sentence": true
    },
    {
        "source_sentence": "此傳是會稽嘉祥寺慧皎法師所撰。",
        "from": "T50n2059_014:0423a11_0",
        "context_with_next_sentence": true
    },
    {
        "source_sentence": "法師學通內外善講經律。",
        "from": "T50n2059_014:0423a11_1",
        "context_with_next_sentence": true
    },
    {
        "source_sentence": "著涅槃疏十卷梵網戒等義疏。",
        "from": "T50n2059_014:0423a12_2",
        "context_with_next_sentence": true
    },
    {
        "source_sentence": "並為世軌。",
        "from": "T50n2059_014:0423a13_3",
        "context_with_next_sentence": true
    },
    {
        "source_sentence": "又著此高僧傳十三卷。",
        "from": "T50n2059_014:0423a13_4",
        "context_with_next_sentence": true
    },
    {
        "source_sentence": "梁末承聖二年太歲癸酉避侯景難來至湓城。",
        "from": "T50n2059_014:0423a14_5",
        "context_with_next_sentence": true
    },
    {
        "source_sentence": "少時講說。",
        "from": "T50n2059_014:0423a15_6",
        "context_with_next_sentence": true
    },
    {
        "source_sentence": "甲戌年二月捨化。",
        "from": "T50n2059_014:0423a15_7",
        "context_with_next_sentence": true
    },
    {
        "source_sentence": "時年五十有八江州僧正慧恭經始葬",
        "from": "T50n2059_014:0423a16_0",
        "context_with_next_sentence": true
    },
    {
        "source_sentence": "廬山禪閣寺墓。",
        "from": "T50n2059_014:0423a17_0",
        "context_with_next_sentence": true
    },
    {
        "source_sentence": "龍光寺僧果同避難在山。",
        "from": "T50n2059_014:0423a17_1",
        "context_with_next_sentence": true
    },
    {
        "source_sentence": "遇見時事聊記之云爾。",
        "from": "T50n2059_014:0423a18_2",
        "context_with_next_sentence": true
    },
    {
        "source_sentence": "高僧傳序錄卷第十四",
        "from": "T50n2059_014:0423a19_0",
        "context_with_next_sentence": false
    }
]