[
    {
        "source_sentence": "佛說佛十力經",
        "from": "T17n0781_001:0718c08_0",
        "context_with_next_sentence": true
    },
    {
        "source_sentence": "西天譯經三藏朝奉大夫",
        "from": "T17n0781_001:0718c10_0",
        "context_with_next_sentence": true
    },
    {
        "source_sentence": "試光祿卿傳法大師賜紫",
        "from": "T17n0781_001:0718c11_0",
        "context_with_next_sentence": true
    },
    {
        "source_sentence": "沙門臣施護等奉　詔譯",
        "from": "T17n0781_001:0718c12_0",
        "context_with_next_sentence": true
    },
    {
        "source_sentence": "如是我聞：一時佛在舍衛國祇樹給孤獨園，與苾芻眾俱。",
        "from": "T17n0781_001:0718c13_0",
        "context_with_next_sentence": true
    },
    {
        "source_sentence": "是時佛告諸苾芻言：「汝等當知，如來、應供、正等正覺有十種力，具是力者，即能了知廣大勝處，於大眾中作師子吼，轉妙梵輪。",
        "from": "T17n0781_001:0718c15_0",
        "context_with_next_sentence": true
    },
    {
        "source_sentence": "何等為十？",
        "from": "T17n0781_001:0718c17_1",
        "context_with_next_sentence": true
    },
    {
        "source_sentence": "所謂如來於一切處如實了知，一切非處亦如實知。",
        "from": "T17n0781_001:0718c18_2",
        "context_with_next_sentence": true
    },
    {
        "source_sentence": "由實知故，是為如來第一處非處智力。",
        "from": "T17n0781_001:0718c19_3",
        "context_with_next_sentence": true
    },
    {
        "source_sentence": "如來、應供、正等正覺具是力者，即能了知廣大勝處，於大眾中作師子吼，轉妙梵輪。",
        "from": "T17n0781_001:0718c20_4",
        "context_with_next_sentence": true
    },
    {
        "source_sentence": "「復次，如來於過去、未來、現在一切有情諸所作業，若事若處、若因若報，皆如實知。",
        "from": "T17n0781_001:0718c23_0",
        "context_with_next_sentence": true
    },
    {
        "source_sentence": "由實知故，是為如來第二業智力。",
        "from": "T17n0781_001:0718c24_1",
        "context_with_next_sentence": true
    },
    {
        "source_sentence": "如來、應供、正等正覺具是力者，即能了知廣大勝處，於大眾中作師子吼，轉妙梵輪。",
        "from": "T17n0781_001:0718c25_2",
        "context_with_next_sentence": true
    },
    {
        "source_sentence": "「復次，如來於諸禪定解脫三摩地、三摩鉢底，若染若淨、諸定分位，皆如實知。",
        "from": "T17n0781_001:0718c28_0",
        "context_with_next_sentence": true
    },
    {
        "source_sentence": "由實知故，是為如來第三定智力。",
        "from": "T17n0781_001:0718c29_1",
        "context_with_next_sentence": true
    },
    {
        "source_sentence": "如來、應供、正等正覺具是力者，即能了知廣大勝處，於大眾中作師子吼，轉妙梵輪。",
        "from": "T17n0781_001:0719a01_2",
        "context_with_next_sentence": true
    },
    {
        "source_sentence": "「復次，如來於諸有情，若自若他種種根性皆如實知。",
        "from": "T17n0781_001:0719a04_0",
        "context_with_next_sentence": true
    },
    {
        "source_sentence": "由實知故，是為如來第四根智力。",
        "from": "T17n0781_001:0719a05_1",
        "context_with_next_sentence": true
    },
    {
        "source_sentence": "如來、應供、正等正覺具是力者，即能了知廣大勝處，於大眾中作師子吼，轉妙梵輪。",
        "from": "T17n0781_001:0719a05_2",
        "context_with_next_sentence": true
    },
    {
        "source_sentence": "「復次，如來於諸有情種種信解，皆如實知。",
        "from": "T17n0781_001:0719a08_0",
        "context_with_next_sentence": true
    },
    {
        "source_sentence": "由實知故，是為如來第五信解智力。",
        "from": "T17n0781_001:0719a08_1",
        "context_with_next_sentence": true
    },
    {
        "source_sentence": "如來、應供、正等正覺具是力者，即能了知廣大勝處，於大眾中作師子吼，轉妙梵輪。",
        "from": "T17n0781_001:0719a09_2",
        "context_with_next_sentence": true
    },
    {
        "source_sentence": "「復次，如來於種種界無數界性，皆如實知。",
        "from": "T17n0781_001:0719a12_0",
        "context_with_next_sentence": true
    },
    {
        "source_sentence": "由實知故，是為如來第六界性智力。",
        "from": "T17n0781_001:0719a12_1",
        "context_with_next_sentence": true
    },
    {
        "source_sentence": "如來、應供、正等正覺具是力者，即能了知廣大勝處，於大眾中作師子吼，轉妙梵輪。",
        "from": "T17n0781_001:0719a13_2",
        "context_with_next_sentence": true
    },
    {
        "source_sentence": "「復次，如來於一切至處道，皆如實知。",
        "from": "T17n0781_001:0719a16_0",
        "context_with_next_sentence": true
    },
    {
        "source_sentence": "由實知故，是為如來第七至處道智力。",
        "from": "T17n0781_001:0719a16_1",
        "context_with_next_sentence": true
    },
    {
        "source_sentence": "如來、應供、正等正覺具是力者，即能了知廣大勝處，於大眾中作師子吼，轉妙梵輪。",
        "from": "T17n0781_001:0719a17_2",
        "context_with_next_sentence": true
    },
    {
        "source_sentence": "「復次，如來於無數種宿住隨念，所謂一生二生，三四五生，或十二十，乃至百生千生，無數百千生中，百千成劫壞劫，成壞等事，我在彼有情中隨所生處，如是名字、如是種姓、如是族氏、如是飲食苦樂、如是壽量長短分限，壽命盡已於某處生，此滅彼生、彼滅此生，此等事相緣法方處，無數種類，宿住隨念皆如實知。",
        "from": "T17n0781_001:0719a20_0",
        "context_with_next_sentence": true
    },
    {
        "source_sentence": "由實知故，是為如來第八宿住隨念智力。",
        "from": "T17n0781_001:0719a27_1",
        "context_with_next_sentence": true
    },
    {
        "source_sentence": "如來、應供、正等正覺具是力者，即能了知廣大勝處，於大眾中作師子吼，轉妙梵輪。",
        "from": "T17n0781_001:0719a28_2",
        "context_with_next_sentence": true
    },
    {
        "source_sentence": "「復次，如來清淨天眼，過於人眼，觀見世間一切有情生時滅時，若好若醜、若貴若賤，若生善趣、若生惡趣，隨所作業如實知見。",
        "from": "T17n0781_001:0719b02_0",
        "context_with_next_sentence": true
    },
    {
        "source_sentence": "若諸有情身語意業作不善行，毀謗賢聖、起諸邪見，邪見業法合集為因，以彼因緣身壞命終，墮在惡趣地獄中生。",
        "from": "T17n0781_001:0719b04_1",
        "context_with_next_sentence": true
    },
    {
        "source_sentence": "若諸有情身語意業作諸善行，不謗賢聖、起於正見，正見業法合集為因，以彼因緣身壞命終，在於善趣天界中生。",
        "from": "T17n0781_001:0719b07_2",
        "context_with_next_sentence": true
    },
    {
        "source_sentence": "如是等事，皆如實知。",
        "from": "T17n0781_001:0719b10_3",
        "context_with_next_sentence": true
    },
    {
        "source_sentence": "由實知故，是為如來第九天眼智力。",
        "from": "T17n0781_001:0719b10_4",
        "context_with_next_sentence": true
    },
    {
        "source_sentence": "如來、應供、正等正覺具是力者，即能了知廣大勝處，於大眾中作師子吼，轉妙梵輪。",
        "from": "T17n0781_001:0719b11_5",
        "context_with_next_sentence": true
    },
    {
        "source_sentence": "「復次，如來所有諸漏已盡，非漏隨增，心善解脫、慧善解脫，見如是法智證自果，我生已盡，梵行已立，所作已辦，不受後有，皆如實知。",
        "from": "T17n0781_001:0719b14_0",
        "context_with_next_sentence": true
    },
    {
        "source_sentence": "由實知故，是為如來第十漏盡智力。",
        "from": "T17n0781_001:0719b17_0",
        "context_with_next_sentence": true
    },
    {
        "source_sentence": "如來、應供、正等正覺具是力者，即能了知廣大勝處，於大眾中作師子吼，轉妙梵輪。」",
        "from": "T17n0781_001:0719b17_1",
        "context_with_next_sentence": true
    },
    {
        "source_sentence": "佛說此經已，諸苾芻眾聞佛所說，皆大歡喜，信受奉行。",
        "from": "T17n0781_001:0719b20_0",
        "context_with_next_sentence": true
    },
    {
        "source_sentence": "佛說佛十力經",
        "from": "T17n0781_001:0719b22_0",
        "context_with_next_sentence": false
    }
]