[
    {
        "source_sentence": "大般若波羅蜜多經卷第一百七",
        "from": "T05n0220_172:0923a23_0",
        "context_with_next_sentence": true
    },
    {
        "source_sentence": "十二",
        "from": "T05n0220_172:0923a24_0",
        "context_with_next_sentence": true
    },
    {
        "source_sentence": "三藏法師玄奘奉　詔譯",
        "from": "T05n0220_172:0923a26_0",
        "context_with_next_sentence": true
    },
    {
        "source_sentence": "初分隨喜迴向品第三十一之五",
        "from": "T05n0220_172:0923a27_0",
        "context_with_next_sentence": true
    },
    {
        "source_sentence": "爾時，具壽善現白佛言：「世尊！",
        "from": "T05n0220_172:0923a28_0",
        "context_with_next_sentence": true
    },
    {
        "source_sentence": "如世尊說：『是善男子、善女人等隨喜迴向，為最為勝、為尊為高、為妙為微妙、為上為無上、無等無等等。』",
        "from": "T05n0220_172:0923a28_1",
        "context_with_next_sentence": true
    },
    {
        "source_sentence": "世尊齊何說是隨喜迴向，為最為勝、為尊為高、為妙為微妙、為上為無上、無等無等等？」",
        "from": "T05n0220_172:0923b01_2",
        "context_with_next_sentence": true
    },
    {
        "source_sentence": "佛言：「善現！",
        "from": "T05n0220_172:0923b03_3",
        "context_with_next_sentence": true
    },
    {
        "source_sentence": "是善男子、善女人等，普於過去未來現在十方世界一切如來應正等覺、聲聞、獨覺、菩薩及餘一切有情諸善根等，不取、不捨、不矜、不蔑，非有所得、非無所得，又知諸法無生無滅、無染無淨、無增無減、無去無來、無聚無散、無入無出，作如是念：『如彼過去未來現在諸法真如、法界、法性、不虛妄性、不變異性、平等性、離生性、法定、法住、實際、虛空界、不思議界，我亦如是隨喜迴向。』",
        "from": "T05n0220_172:0923b04_4",
        "context_with_next_sentence": true
    },
    {
        "source_sentence": "善現！",
        "from": "T05n0220_172:0923b12_5",
        "context_with_next_sentence": true
    },
    {
        "source_sentence": "齊是菩薩摩訶薩所起隨喜迴向，我說為最為勝、為尊為高、為妙為微妙、為上為無上、無等無等等。",
        "from": "T05n0220_172:0923b12_6",
        "context_with_next_sentence": true
    },
    {
        "source_sentence": "善現！",
        "from": "T05n0220_172:0923b14_7",
        "context_with_next_sentence": true
    },
    {
        "source_sentence": "如是隨喜迴向勝餘隨喜迴向百倍、千倍、百千倍、俱胝倍、百俱胝倍、千俱胝倍、百千俱胝倍、百千俱胝那庾多倍、數倍、算倍、計倍、喻倍乃至鄔波尼殺曇倍，是故我說如是所起隨喜迴向，為最為勝、為尊為高、為妙為微妙、為上為無上、無等無等等。",
        "from": "T05n0220_172:0923b14_8",
        "context_with_next_sentence": true
    },
    {
        "source_sentence": "「復次，善現！",
        "from": "T05n0220_172:0923b21_0",
        "context_with_next_sentence": true
    },
    {
        "source_sentence": "住菩薩乘諸善男子、善女人等，欲於過去未來現在十方世界一切如來、應、正等覺從初發心至得無上正等菩提、轉妙法輪、入無餘依般涅槃後乃至法滅，於其中間所有一切布施、淨戒、安忍、精進、靜慮、般若波羅蜜多相應善根，若戒蘊、定蘊、慧蘊、解脫蘊、解脫智見蘊，若餘無量無邊佛法，若諸聲聞、獨覺、菩薩功德善根，若餘有情所有施性、戒性、修性三福業事及餘善法，合集稱量現前發起無倒隨喜迴向心者，應作是念：『如解脫，色亦如是；如解脫，受、想、行、識亦如是。",
        "from": "T05n0220_172:0923b21_1",
        "context_with_next_sentence": true
    },
    {
        "source_sentence": "如解脫，眼處亦如是；如解脫，耳、鼻、舌、身、意處亦如是。",
        "from": "T05n0220_172:0923c02_2",
        "context_with_next_sentence": true
    },
    {
        "source_sentence": "如解脫，色處亦如是；如解脫，聲、香、味、觸、法處亦如是。",
        "from": "T05n0220_172:0923c03_3",
        "context_with_next_sentence": true
    },
    {
        "source_sentence": "如解脫，眼界亦如是；如解脫，色界、眼識界及眼觸、眼觸為緣所生諸受亦如是。",
        "from": "T05n0220_172:0923c05_4",
        "context_with_next_sentence": true
    },
    {
        "source_sentence": "如解脫，耳界亦如是；如解脫，聲界、耳識界及耳觸、耳觸為緣所生諸受亦如是。",
        "from": "T05n0220_172:0923c06_5",
        "context_with_next_sentence": true
    },
    {
        "source_sentence": "如解脫，鼻界亦如是；如解脫，香界、鼻識界及鼻觸、鼻觸為緣所生諸受亦如是。",
        "from": "T05n0220_172:0923c08_6",
        "context_with_next_sentence": true
    },
    {
        "source_sentence": "如解脫，舌界亦如是；如解脫，味界、舌識界及舌觸、舌觸為緣所生諸受亦如是。",
        "from": "T05n0220_172:0923c10_7",
        "context_with_next_sentence": true
    },
    {
        "source_sentence": "如解脫，身界亦如是；如解脫，觸界、身識界及身觸、身觸為緣所生諸受亦如是。",
        "from": "T05n0220_172:0923c12_8",
        "context_with_next_sentence": true
    },
    {
        "source_sentence": "如解脫，意界亦如是；如解脫，法界、意識界及意觸、意觸為緣所生諸受亦如是。",
        "from": "T05n0220_172:0923c13_9",
        "context_with_next_sentence": true
    },
    {
        "source_sentence": "如解脫，地界亦如是；如解脫，水、火、風、空、識界亦如是。",
        "from": "T05n0220_172:0923c15_10",
        "context_with_next_sentence": true
    },
    {
        "source_sentence": "如解脫，無明亦如是；如解脫，行、識、名色、六處、觸、受、愛、取、有、生、老死愁歎苦憂惱亦如是。",
        "from": "T05n0220_172:0923c16_11",
        "context_with_next_sentence": true
    },
    {
        "source_sentence": "如解脫，布施波羅蜜多亦如是；如解脫，淨戒、安忍、精進、靜慮、般若波羅蜜多亦如是。",
        "from": "T05n0220_172:0923c18_12",
        "context_with_next_sentence": true
    },
    {
        "source_sentence": "如解脫，內空亦如是；如解脫，外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空亦如是。",
        "from": "T05n0220_172:0923c20_13",
        "context_with_next_sentence": true
    },
    {
        "source_sentence": "如解脫，真如亦如是；如解脫，法界、法性、不虛妄性、不變異性、平等性、離生性、法定、法住、實際、虛空界、不思議界亦如是。",
        "from": "T05n0220_172:0923c24_14",
        "context_with_next_sentence": true
    },
    {
        "source_sentence": "如解脫，苦聖諦亦如是；如解脫，集、滅、道聖諦亦如是。",
        "from": "T05n0220_172:0923c27_15",
        "context_with_next_sentence": true
    },
    {
        "source_sentence": "如解脫，四靜慮亦如是；如解脫，四無量、四無色定亦如是。",
        "from": "T05n0220_172:0923c28_16",
        "context_with_next_sentence": true
    },
    {
        "source_sentence": "如解脫，八解脫亦如是；如解脫，八勝處、九次第定、十遍處亦如是。",
        "from": "T05n0220_172:0923c29_17",
        "context_with_next_sentence": true
    },
    {
        "source_sentence": "如解脫，四念住亦如是；如解脫，四正斷、四神足、五根、五力、七等覺支、八聖道支亦如是。",
        "from": "T05n0220_172:0924a02_18",
        "context_with_next_sentence": true
    },
    {
        "source_sentence": "如解脫，空解脫門亦如是；如解脫，無相、無願解脫門亦如是。",
        "from": "T05n0220_172:0924a04_19",
        "context_with_next_sentence": true
    },
    {
        "source_sentence": "如解脫，五眼亦如是；如解脫，六神通亦如是。",
        "from": "T05n0220_172:0924a05_20",
        "context_with_next_sentence": true
    },
    {
        "source_sentence": "如解脫，佛十力亦如是。",
        "from": "T05n0220_172:0924a06_21",
        "context_with_next_sentence": true
    },
    {
        "source_sentence": "如解脫，四無所畏、四無礙解、大慈、大悲、大喜、大捨、十八佛不共法亦如是。",
        "from": "T05n0220_172:0924a07_22",
        "context_with_next_sentence": true
    },
    {
        "source_sentence": "如解脫，無忘失法亦如是；如解脫，恒住捨性亦如是。",
        "from": "T05n0220_172:0924a08_23",
        "context_with_next_sentence": true
    },
    {
        "source_sentence": "如解脫，一切智亦如是；如解脫，道相智、一切相智亦如是。",
        "from": "T05n0220_172:0924a09_24",
        "context_with_next_sentence": true
    },
    {
        "source_sentence": "如解脫，一切陀羅尼門亦如是；如解脫，一切三摩地門亦如是。",
        "from": "T05n0220_172:0924a11_25",
        "context_with_next_sentence": true
    },
    {
        "source_sentence": "如解脫，戒蘊亦如是；如解脫，定、慧、解脫、解脫知見蘊亦如是。",
        "from": "T05n0220_172:0924a12_26",
        "context_with_next_sentence": true
    },
    {
        "source_sentence": "如解脫，過去未來現在一切法亦如是；如解脫，過去未來現在十方世界一切如來、應、正等覺亦如是。",
        "from": "T05n0220_172:0924a13_27",
        "context_with_next_sentence": true
    },
    {
        "source_sentence": "如解脫，一切佛菩提涅槃亦如是；如解脫，無數無量無邊佛法亦如是。",
        "from": "T05n0220_172:0924a16_28",
        "context_with_next_sentence": true
    },
    {
        "source_sentence": "如解脫，一切佛弟子亦如是；如解脫，一切佛弟子諸根成熟亦如是；如解脫，一切佛弟子般涅槃亦如是；如解脫，一切佛弟子諸法亦如是。",
        "from": "T05n0220_172:0924a17_29",
        "context_with_next_sentence": true
    },
    {
        "source_sentence": "如解脫，一切獨覺亦如是；如解脫，一切獨覺諸根成熟亦如是；如解脫，一切獨覺般涅槃亦如是；如解脫，一切獨覺諸法亦如是。",
        "from": "T05n0220_172:0924a20_30",
        "context_with_next_sentence": true
    },
    {
        "source_sentence": "如解脫，一切如來、應、正等覺及佛弟子獨覺法性亦如是；如解脫，一切有情亦如是；如解脫，一切法性亦如是；如解脫，一切隨喜迴向亦如是。",
        "from": "T05n0220_172:0924a23_31",
        "context_with_next_sentence": true
    },
    {
        "source_sentence": "如諸法性無縛無解、無染無淨、無起無盡、無生無滅、無取無捨，我於如是功德善根現前隨喜迴向無上正等菩提。",
        "from": "T05n0220_172:0924a26_32",
        "context_with_next_sentence": true
    },
    {
        "source_sentence": "如是隨喜非能隨喜，無所隨喜故。",
        "from": "T05n0220_172:0924a29_33",
        "context_with_next_sentence": true
    },
    {
        "source_sentence": "如是迴向非能迴向，無所迴向故。",
        "from": "T05n0220_172:0924b01_34",
        "context_with_next_sentence": true
    },
    {
        "source_sentence": "如是所起隨喜迴向非轉非息，無生滅故。』",
        "from": "T05n0220_172:0924b02_0",
        "context_with_next_sentence": true
    },
    {
        "source_sentence": "「善現！",
        "from": "T05n0220_172:0924b02_1",
        "context_with_next_sentence": true
    },
    {
        "source_sentence": "是菩薩摩訶薩隨喜迴向為最為勝、為尊為高、為妙為微妙、為上為無上、無等無等等。",
        "from": "T05n0220_172:0924b03_2",
        "context_with_next_sentence": true
    },
    {
        "source_sentence": "善現！",
        "from": "T05n0220_172:0924b05_0",
        "context_with_next_sentence": true
    },
    {
        "source_sentence": "若菩薩摩訶薩成就如是隨喜迴向，疾證無上正等菩提。",
        "from": "T05n0220_172:0924b05_1",
        "context_with_next_sentence": true
    },
    {
        "source_sentence": "「復次，善現！",
        "from": "T05n0220_172:0924b07_0",
        "context_with_next_sentence": true
    },
    {
        "source_sentence": "若趣大乘諸善男子、善女人等，假使能於十方現在各如殑伽沙等世界一切如來、應、正等覺及弟子眾，以有相為方便、有所得為方便，盡其形壽供養恭敬、尊重讚歎，復持種種衣服、飲食、臥具、醫藥及餘資生諸妙樂具而奉施之。",
        "from": "T05n0220_172:0924b07_1",
        "context_with_next_sentence": true
    },
    {
        "source_sentence": "彼諸如來、應、正等覺及弟子眾般涅槃後取設利羅，以妙七寶修建高廣諸窣堵波，晝夜精勤禮敬右繞，復以種種上妙花鬘、塗散等香、衣服、纓絡、寶幢、幡蓋、眾妙、珍奇、伎樂、燈明，盡諸所有供養恭敬、尊重讚歎。",
        "from": "T05n0220_172:0924b12_2",
        "context_with_next_sentence": true
    },
    {
        "source_sentence": "復以有相為方便、有所得為方便，修習布施、淨戒、安忍、精進、靜慮、般若波羅蜜多等相應善根。",
        "from": "T05n0220_172:0924b17_0",
        "context_with_next_sentence": true
    },
    {
        "source_sentence": "又以有相為方便、有所得為方便，於諸如來、應、正等覺及弟子等功德善根發生隨喜迴向無上正等菩提。",
        "from": "T05n0220_172:0924b19_1",
        "context_with_next_sentence": true
    },
    {
        "source_sentence": "「有善男子、善女人等發趣無上正等菩提，以無相為方便、無所得為方便，修習布施、淨戒、安忍、精進、靜慮、般若波羅蜜多等相應善根。",
        "from": "T05n0220_172:0924b21_2",
        "context_with_next_sentence": true
    },
    {
        "source_sentence": "又以無相為方便、無所得為方便，於諸如來、應、正等覺及弟子等功德善根發生隨喜迴向無上正等菩提。",
        "from": "T05n0220_172:0924b24_3",
        "context_with_next_sentence": true
    },
    {
        "source_sentence": "是善男子、善女人等由依般若波羅蜜多方便善巧隨喜迴向，勝前所起隨喜迴向百倍、千倍、百千倍、俱胝倍、百俱胝倍、千俱胝倍、百千俱胝倍、百千俱胝那庾多倍、數倍、算倍、計倍、喻倍乃至鄔波尼殺曇倍，故說如是隨喜迴向為最為勝、為尊為高、為妙為微妙、為上為無上、無等無等等。",
        "from": "T05n0220_172:0924b26_4",
        "context_with_next_sentence": true
    },
    {
        "source_sentence": "「是故，善現！",
        "from": "T05n0220_172:0924c04_5",
        "context_with_next_sentence": true
    },
    {
        "source_sentence": "發趣大乘諸菩薩摩訶薩皆應以無相為方便、無所得為方便，修學布施、淨戒、安忍、精進、靜慮、般若波羅蜜多等相應善根，及依般若波羅蜜多方便善巧，於諸如來、應、正等覺及弟子等功德善根發生隨喜迴向無上正等菩提。」",
        "from": "T05n0220_172:0924c04_6",
        "context_with_next_sentence": true
    },
    {
        "source_sentence": "初分讚般若品第三十二之一",
        "from": "T05n0220_172:0924c10_0",
        "context_with_next_sentence": true
    },
    {
        "source_sentence": "爾時，具壽舍利子白佛言：「世尊！",
        "from": "T05n0220_172:0924c11_0",
        "context_with_next_sentence": true
    },
    {
        "source_sentence": "如是所說豈非般若波羅蜜多？」",
        "from": "T05n0220_172:0924c11_1",
        "context_with_next_sentence": true
    },
    {
        "source_sentence": "佛言：「舍利子！",
        "from": "T05n0220_172:0924c12_2",
        "context_with_next_sentence": true
    },
    {
        "source_sentence": "如是所說即是般若波羅蜜多。」",
        "from": "T05n0220_172:0924c12_3",
        "context_with_next_sentence": true
    },
    {
        "source_sentence": "時，舍利子復白佛言：「世尊！",
        "from": "T05n0220_172:0924c13_4",
        "context_with_next_sentence": true
    },
    {
        "source_sentence": "如是般若波羅蜜多能作照明，畢竟淨故。",
        "from": "T05n0220_172:0924c14_0",
        "context_with_next_sentence": true
    },
    {
        "source_sentence": "「世尊！",
        "from": "T05n0220_172:0924c14_1",
        "context_with_next_sentence": true
    },
    {
        "source_sentence": "如是般若波羅蜜多皆應禮敬，我等天、人所欽奉故。",
        "from": "T05n0220_172:0924c15_2",
        "context_with_next_sentence": true
    },
    {
        "source_sentence": "「世尊！",
        "from": "T05n0220_172:0924c16_3",
        "context_with_next_sentence": true
    },
    {
        "source_sentence": "如是般若波羅蜜多無所染著，諸世間法不能污故。",
        "from": "T05n0220_172:0924c16_4",
        "context_with_next_sentence": true
    },
    {
        "source_sentence": "「世尊！",
        "from": "T05n0220_172:0924c17_5",
        "context_with_next_sentence": true
    },
    {
        "source_sentence": "如是般若波羅蜜多遠離一切三界瞖眩，能除煩惱諸見暗故。",
        "from": "T05n0220_172:0924c17_6",
        "context_with_next_sentence": true
    },
    {
        "source_sentence": "「世尊！",
        "from": "T05n0220_172:0924c19_7",
        "context_with_next_sentence": true
    },
    {
        "source_sentence": "如是般若波羅蜜多最為上首，於一切種覺分法中極尊勝故。",
        "from": "T05n0220_172:0924c19_8",
        "context_with_next_sentence": true
    },
    {
        "source_sentence": "「世尊！",
        "from": "T05n0220_172:0924c20_9",
        "context_with_next_sentence": true
    },
    {
        "source_sentence": "如是般若波羅蜜多能作安隱，永斷一切驚恐逼惱災橫事故。",
        "from": "T05n0220_172:0924c20_10",
        "context_with_next_sentence": true
    },
    {
        "source_sentence": "「世尊！",
        "from": "T05n0220_172:0924c22_11",
        "context_with_next_sentence": true
    },
    {
        "source_sentence": "如是般若波羅蜜多能施光明，攝受諸有情令得五眼故。",
        "from": "T05n0220_172:0924c22_12",
        "context_with_next_sentence": true
    },
    {
        "source_sentence": "「世尊！",
        "from": "T05n0220_172:0924c23_13",
        "context_with_next_sentence": true
    },
    {
        "source_sentence": "如是般若波羅蜜多能示中道，令失路者離二邊故。",
        "from": "T05n0220_172:0924c23_14",
        "context_with_next_sentence": true
    },
    {
        "source_sentence": "「世尊！",
        "from": "T05n0220_172:0924c24_15",
        "context_with_next_sentence": true
    },
    {
        "source_sentence": "如是般若波羅蜜多善能發生一切智智，永斷一切相續煩惱并習氣故。",
        "from": "T05n0220_172:0924c24_16",
        "context_with_next_sentence": true
    },
    {
        "source_sentence": "「世尊！",
        "from": "T05n0220_172:0924c26_17",
        "context_with_next_sentence": true
    },
    {
        "source_sentence": "如是般若波羅蜜多是諸菩薩摩訶薩母，菩薩所修一切佛法從此生故。",
        "from": "T05n0220_172:0924c26_18",
        "context_with_next_sentence": true
    },
    {
        "source_sentence": "「世尊！",
        "from": "T05n0220_172:0924c28_19",
        "context_with_next_sentence": true
    },
    {
        "source_sentence": "如是般若波羅蜜多不生不滅，自相空故。",
        "from": "T05n0220_172:0924c28_20",
        "context_with_next_sentence": true
    },
    {
        "source_sentence": "「世尊！",
        "from": "T05n0220_172:0924c29_21",
        "context_with_next_sentence": true
    },
    {
        "source_sentence": "如是般若波羅蜜多遠離生死，非常非壞故。",
        "from": "T05n0220_172:0924c29_22",
        "context_with_next_sentence": true
    },
    {
        "source_sentence": "「世尊！",
        "from": "T05n0220_172:0925a01_23",
        "context_with_next_sentence": true
    },
    {
        "source_sentence": "如是般若波羅蜜多能作依怙，施諸法寶故。",
        "from": "T05n0220_172:0925a01_24",
        "context_with_next_sentence": true
    },
    {
        "source_sentence": "「世尊！",
        "from": "T05n0220_172:0925a02_25",
        "context_with_next_sentence": true
    },
    {
        "source_sentence": "如是般若波羅蜜多能成佛十力，不可屈伏故。",
        "from": "T05n0220_172:0925a02_26",
        "context_with_next_sentence": true
    },
    {
        "source_sentence": "「世尊！",
        "from": "T05n0220_172:0925a03_27",
        "context_with_next_sentence": true
    },
    {
        "source_sentence": "如是般若波羅蜜多能轉三轉十二行相無上法輪，達一切法無轉還故。",
        "from": "T05n0220_172:0925a03_28",
        "context_with_next_sentence": true
    },
    {
        "source_sentence": "「世尊！",
        "from": "T05n0220_172:0925a05_29",
        "context_with_next_sentence": true
    },
    {
        "source_sentence": "如是般若波羅蜜多能示諸法無顛倒性，顯了無性自性空故。",
        "from": "T05n0220_172:0925a05_30",
        "context_with_next_sentence": true
    },
    {
        "source_sentence": "「世尊！",
        "from": "T05n0220_172:0925a07_31",
        "context_with_next_sentence": true
    },
    {
        "source_sentence": "住菩薩乘、若獨覺乘、若聲聞乘諸有情類，於此般若波羅蜜多應云何住？」",
        "from": "T05n0220_172:0925a07_32",
        "context_with_next_sentence": true
    },
    {
        "source_sentence": "佛言：「舍利子！",
        "from": "T05n0220_172:0925a08_33",
        "context_with_next_sentence": true
    },
    {
        "source_sentence": "是諸有情於此般若波羅蜜多應如佛住，供養禮敬思惟般若波羅蜜多應如供養禮敬思惟佛薄伽梵。",
        "from": "T05n0220_172:0925a09_34",
        "context_with_next_sentence": true
    },
    {
        "source_sentence": "所以者何？",
        "from": "T05n0220_172:0925a11_35",
        "context_with_next_sentence": true
    },
    {
        "source_sentence": "般若波羅蜜多不異佛薄伽梵，佛薄伽梵不異般若波羅蜜多，般若波羅蜜多即是佛薄伽梵，佛薄伽梵即是般若波羅蜜多。",
        "from": "T05n0220_172:0925a11_36",
        "context_with_next_sentence": true
    },
    {
        "source_sentence": "何以故？",
        "from": "T05n0220_172:0925a14_37",
        "context_with_next_sentence": true
    },
    {
        "source_sentence": "「舍利子！",
        "from": "T05n0220_172:0925a14_38",
        "context_with_next_sentence": true
    },
    {
        "source_sentence": "一切如來、應、正等覺皆由般若波羅蜜多得出現故。",
        "from": "T05n0220_172:0925a14_39",
        "context_with_next_sentence": true
    },
    {
        "source_sentence": "「舍利子！",
        "from": "T05n0220_172:0925a16_40",
        "context_with_next_sentence": true
    },
    {
        "source_sentence": "一切菩薩摩訶薩、獨覺、阿羅漢、不還、一來、預流等皆由般若波羅蜜多得出現故。",
        "from": "T05n0220_172:0925a16_41",
        "context_with_next_sentence": true
    },
    {
        "source_sentence": "「舍利子！",
        "from": "T05n0220_172:0925a18_42",
        "context_with_next_sentence": true
    },
    {
        "source_sentence": "一切世間十善業道、四靜慮、四無量、四無色定、五神通皆由般若波羅蜜多得出現故。",
        "from": "T05n0220_172:0925a18_43",
        "context_with_next_sentence": true
    },
    {
        "source_sentence": "「舍利子！",
        "from": "T05n0220_172:0925a20_44",
        "context_with_next_sentence": true
    },
    {
        "source_sentence": "一切布施、淨戒、安忍、精進、靜慮、般若波羅蜜多皆由般若波羅蜜多得出現故。",
        "from": "T05n0220_172:0925a20_45",
        "context_with_next_sentence": true
    },
    {
        "source_sentence": "「舍利子！",
        "from": "T05n0220_172:0925a22_46",
        "context_with_next_sentence": true
    },
    {
        "source_sentence": "一切內空、外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空皆由般若波羅蜜多得出現故。",
        "from": "T05n0220_172:0925a22_47",
        "context_with_next_sentence": true
    },
    {
        "source_sentence": "「舍利子！",
        "from": "T05n0220_172:0925a26_48",
        "context_with_next_sentence": true
    },
    {
        "source_sentence": "一切真如、法界、法性、不虛妄性、不變異性、平等性、離生性、法定、法住、實際、虛空界、不思議界皆由般若波羅蜜多得出現故。",
        "from": "T05n0220_172:0925a26_49",
        "context_with_next_sentence": true
    },
    {
        "source_sentence": "「舍利子！",
        "from": "T05n0220_172:0925a29_50",
        "context_with_next_sentence": true
    },
    {
        "source_sentence": "一切苦聖諦、集聖諦、滅聖諦、道聖諦皆由般若波羅蜜多得出現故。",
        "from": "T05n0220_172:0925a29_51",
        "context_with_next_sentence": true
    },
    {
        "source_sentence": "「舍利子！",
        "from": "T05n0220_172:0925b02_52",
        "context_with_next_sentence": true
    },
    {
        "source_sentence": "一切四靜慮、四無量、四無色定皆由般若波羅蜜多得出現故。",
        "from": "T05n0220_172:0925b02_53",
        "context_with_next_sentence": true
    },
    {
        "source_sentence": "「舍利子！",
        "from": "T05n0220_172:0925b03_54",
        "context_with_next_sentence": true
    },
    {
        "source_sentence": "一切八解脫、八勝處、九次第定、十遍處皆由般若波羅蜜多得出現故。",
        "from": "T05n0220_172:0925b04_0",
        "context_with_next_sentence": true
    },
    {
        "source_sentence": "「舍利子！",
        "from": "T05n0220_172:0925b05_1",
        "context_with_next_sentence": true
    },
    {
        "source_sentence": "一切四念住、四正斷、四神足、五根、五力、七等覺支、八聖道支皆由般若波羅蜜多得出現故。",
        "from": "T05n0220_172:0925b05_2",
        "context_with_next_sentence": true
    },
    {
        "source_sentence": "「舍利子！",
        "from": "T05n0220_172:0925b07_3",
        "context_with_next_sentence": true
    },
    {
        "source_sentence": "一切空解脫門、無相解脫門、無願解脫門皆由般若波羅蜜多得出現故。",
        "from": "T05n0220_172:0925b07_4",
        "context_with_next_sentence": true
    },
    {
        "source_sentence": "「舍利子！",
        "from": "T05n0220_172:0925b09_5",
        "context_with_next_sentence": true
    },
    {
        "source_sentence": "一切五眼、六神通皆由般若波羅蜜多得出現故。",
        "from": "T05n0220_172:0925b09_6",
        "context_with_next_sentence": true
    },
    {
        "source_sentence": "「舍利子！",
        "from": "T05n0220_172:0925b10_7",
        "context_with_next_sentence": true
    },
    {
        "source_sentence": "一切佛十力、四無所畏、四無礙解、大慈、大悲、大喜、大捨、十八佛不共法皆由般若波羅蜜多得出現故。",
        "from": "T05n0220_172:0925b11_8",
        "context_with_next_sentence": true
    },
    {
        "source_sentence": "「舍利子！",
        "from": "T05n0220_172:0925b13_9",
        "context_with_next_sentence": true
    },
    {
        "source_sentence": "一切無忘失法、恒住捨性皆由般若波羅蜜多得出現故。",
        "from": "T05n0220_172:0925b13_10",
        "context_with_next_sentence": true
    },
    {
        "source_sentence": "「舍利子！",
        "from": "T05n0220_172:0925b14_11",
        "context_with_next_sentence": true
    },
    {
        "source_sentence": "一切智、道相智、一切相智皆由般若波羅蜜多得出現故。",
        "from": "T05n0220_172:0925b15_0",
        "context_with_next_sentence": true
    },
    {
        "source_sentence": "「舍利子！",
        "from": "T05n0220_172:0925b16_1",
        "context_with_next_sentence": true
    },
    {
        "source_sentence": "一切陀羅尼門、一切三摩地門皆由般若波羅蜜多得出現故。」",
        "from": "T05n0220_172:0925b16_2",
        "context_with_next_sentence": true
    },
    {
        "source_sentence": "時，天帝釋竊生是念：「今舍利子以何因緣乃問斯事？」",
        "from": "T05n0220_172:0925b17_3",
        "context_with_next_sentence": true
    },
    {
        "source_sentence": "時，舍利子知其心念便告之言：「憍尸迦！",
        "from": "T05n0220_172:0925b19_4",
        "context_with_next_sentence": true
    },
    {
        "source_sentence": "諸菩薩摩訶薩為般若波羅蜜多及方便善巧所攝受故，能於過去未來現在十方世界，一切如來、應、正等覺從初發心至得無上正等菩提、轉妙法輪乃至法滅，於其中間所有一切功德善根，若諸聲聞、獨覺、菩薩、餘有情類功德善根，合集稱量現前隨喜迴向無上正等菩提，由是因緣故問斯事。",
        "from": "T05n0220_172:0925b19_5",
        "context_with_next_sentence": true
    },
    {
        "source_sentence": "「復次，憍尸迦！",
        "from": "T05n0220_172:0925b26_6",
        "context_with_next_sentence": true
    },
    {
        "source_sentence": "諸菩薩摩訶薩所學般若波羅蜜多超勝布施、淨戒、安忍、精進、靜慮波羅蜜多無量倍數，如生盲人百千等眾，無淨目者善引導之，猶尚不能近趣正道，況能遠達豐樂大城！",
        "from": "T05n0220_172:0925b26_7",
        "context_with_next_sentence": true
    },
    {
        "source_sentence": "如是布施、淨戒、安忍、精進、靜慮波羅蜜多諸生盲眾，若無般若波羅蜜多淨目者導，尚不能趣菩薩正道，況能得入一切智城！",
        "from": "T05n0220_172:0925c01_8",
        "context_with_next_sentence": true
    },
    {
        "source_sentence": "「復次，憍尸迦！",
        "from": "T05n0220_172:0925c04_9",
        "context_with_next_sentence": true
    },
    {
        "source_sentence": "如是布施、淨戒、安忍、精進、靜慮波羅蜜多，由此般若波羅蜜多所攝受故，名有目者。",
        "from": "T05n0220_172:0925c04_10",
        "context_with_next_sentence": true
    },
    {
        "source_sentence": "復由般若波羅蜜多之所攝受故，布施等一切皆得到彼岸名。」",
        "from": "T05n0220_172:0925c06_11",
        "context_with_next_sentence": true
    },
    {
        "source_sentence": "時，天帝釋便白具壽舍利子言：「如大德說『布施等五波羅蜜多，要由般若波羅蜜多所攝受故，乃得名為到彼岸。』",
        "from": "T05n0220_172:0925c08_12",
        "context_with_next_sentence": true
    },
    {
        "source_sentence": "者，豈不可說要由布施波羅蜜多所攝受故，餘五乃得到彼岸名？",
        "from": "T05n0220_172:0925c10_13",
        "context_with_next_sentence": true
    },
    {
        "source_sentence": "要由淨戒波羅蜜多所攝受故，餘五乃得到彼岸名？",
        "from": "T05n0220_172:0925c12_14",
        "context_with_next_sentence": true
    },
    {
        "source_sentence": "要由安忍波羅蜜多所攝受故，餘五乃得到彼岸名？",
        "from": "T05n0220_172:0925c13_15",
        "context_with_next_sentence": true
    },
    {
        "source_sentence": "要由精進波羅蜜多所攝受故，餘五乃得到彼岸名？",
        "from": "T05n0220_172:0925c14_16",
        "context_with_next_sentence": true
    },
    {
        "source_sentence": "要由靜慮波羅蜜多所攝受故，餘五乃得到彼岸名？",
        "from": "T05n0220_172:0925c15_17",
        "context_with_next_sentence": true
    },
    {
        "source_sentence": "若爾，何緣獨讚般若超勝餘五波羅蜜多？」",
        "from": "T05n0220_172:0925c16_18",
        "context_with_next_sentence": true
    },
    {
        "source_sentence": "舍利子言：「不爾！",
        "from": "T05n0220_172:0925c17_19",
        "context_with_next_sentence": true
    },
    {
        "source_sentence": "不爾！",
        "from": "T05n0220_172:0925c18_20",
        "context_with_next_sentence": true
    },
    {
        "source_sentence": "何以故？",
        "from": "T05n0220_172:0925c18_21",
        "context_with_next_sentence": true
    },
    {
        "source_sentence": "憍尸迦！",
        "from": "T05n0220_172:0925c18_22",
        "context_with_next_sentence": true
    },
    {
        "source_sentence": "非由布施波羅蜜多所攝受故，餘五方得到彼岸名；非由淨戒波羅蜜多所攝受故，餘五方得到彼岸名；非由安忍波羅蜜多所攝受故，餘五方得到彼岸名；非由精進波羅蜜多所攝受故，餘五方得到彼岸名；非由靜慮波羅蜜多所攝受故，餘五方得到彼岸名。",
        "from": "T05n0220_172:0925c18_23",
        "context_with_next_sentence": true
    },
    {
        "source_sentence": "但由般若波羅蜜多所攝受故，餘五方得到彼岸名。",
        "from": "T05n0220_172:0925c24_24",
        "context_with_next_sentence": true
    },
    {
        "source_sentence": "所以者何？",
        "from": "T05n0220_172:0925c25_25",
        "context_with_next_sentence": true
    },
    {
        "source_sentence": "諸菩薩摩訶薩要住般若波羅蜜多，方能圓滿布施、淨戒、安忍、精進、靜慮、般若波羅蜜多，非住餘五能成是事。",
        "from": "T05n0220_172:0925c26_0",
        "context_with_next_sentence": true
    },
    {
        "source_sentence": "是故般若波羅蜜多於前五種為最為勝、為尊為高、為妙為微妙、為上為無上、無等無等等。」",
        "from": "T05n0220_172:0925c28_1",
        "context_with_next_sentence": true
    },
    {
        "source_sentence": "爾時，舍利子白佛言：「世尊！",
        "from": "T05n0220_172:0926a02_0",
        "context_with_next_sentence": true
    },
    {
        "source_sentence": "諸菩薩摩訶薩云何應引發般若波羅蜜多？」",
        "from": "T05n0220_172:0926a02_1",
        "context_with_next_sentence": true
    },
    {
        "source_sentence": "佛言：「舍利子！",
        "from": "T05n0220_172:0926a03_2",
        "context_with_next_sentence": true
    },
    {
        "source_sentence": "菩薩摩訶薩不為引發色故，應引發般若波羅蜜多；不為引發受、想、行、識故，應引發般若波羅蜜多。」",
        "from": "T05n0220_172:0926a03_3",
        "context_with_next_sentence": true
    },
    {
        "source_sentence": "「世尊！",
        "from": "T05n0220_172:0926a06_4",
        "context_with_next_sentence": true
    },
    {
        "source_sentence": "云何菩薩摩訶薩不為引發色故，應引發般若波羅蜜多？",
        "from": "T05n0220_172:0926a06_5",
        "context_with_next_sentence": true
    },
    {
        "source_sentence": "不為引發受、想、行、識故，應引發般若波羅蜜多？」",
        "from": "T05n0220_172:0926a07_6",
        "context_with_next_sentence": true
    },
    {
        "source_sentence": "「舍利子！",
        "from": "T05n0220_172:0926a08_7",
        "context_with_next_sentence": true
    },
    {
        "source_sentence": "以色無作無止、無生無滅、無成無壞、無得無捨、無自性故，菩薩摩訶薩不為引發色故，應引發般若波羅蜜多；以受、想、行、識無作無止、無生無滅、無成無壞、無得無捨、無自性故，菩薩摩訶薩不為引發受、想、行、識故，應引發般若波羅蜜多。",
        "from": "T05n0220_172:0926a08_8",
        "context_with_next_sentence": true
    },
    {
        "source_sentence": "「復次，舍利子！",
        "from": "T05n0220_172:0926a14_9",
        "context_with_next_sentence": true
    },
    {
        "source_sentence": "菩薩摩訶薩不為引發眼處故，應引發般若波羅蜜多；不為引發耳、鼻、舌、身、意處故，應引發般若波羅蜜多。」",
        "from": "T05n0220_172:0926a14_10",
        "context_with_next_sentence": true
    },
    {
        "source_sentence": "「世尊！",
        "from": "T05n0220_172:0926a16_11",
        "context_with_next_sentence": true
    },
    {
        "source_sentence": "云何菩薩摩訶薩不為引發眼處故，應引發般若波羅蜜多？",
        "from": "T05n0220_172:0926a16_12",
        "context_with_next_sentence": true
    },
    {
        "source_sentence": "不為引發耳、鼻、舌、身、意處故，應引發般若波羅蜜多？」",
        "from": "T05n0220_172:0926a18_13",
        "context_with_next_sentence": true
    },
    {
        "source_sentence": "「舍利子！",
        "from": "T05n0220_172:0926a19_14",
        "context_with_next_sentence": true
    },
    {
        "source_sentence": "以眼處無作無止、無生無滅、無成無壞、無得無捨、無自性故，菩薩摩訶薩不為引發眼處故，應引發般若波羅蜜多；以耳、鼻、舌、身、意處無作無止、無生無滅、無成無壞、無得無捨、無自性故，菩薩摩訶薩不為引發耳、鼻、舌、身、意處故，應引發般若波羅蜜多。",
        "from": "T05n0220_172:0926a19_15",
        "context_with_next_sentence": true
    },
    {
        "source_sentence": "「復次，舍利子！",
        "from": "T05n0220_172:0926a25_16",
        "context_with_next_sentence": true
    },
    {
        "source_sentence": "菩薩摩訶薩不為引發色處故，應引發般若波羅蜜多；不為引發聲、香、味、觸、法處故，應引發般若波羅蜜多。」",
        "from": "T05n0220_172:0926a25_17",
        "context_with_next_sentence": true
    },
    {
        "source_sentence": "「世尊！",
        "from": "T05n0220_172:0926a27_18",
        "context_with_next_sentence": true
    },
    {
        "source_sentence": "云何菩薩摩訶薩不為引發色處故，應引發般若波羅蜜多？",
        "from": "T05n0220_172:0926a27_19",
        "context_with_next_sentence": true
    },
    {
        "source_sentence": "不為引發聲、香、味、觸、法處故，應引發般若波羅蜜多？」",
        "from": "T05n0220_172:0926a29_20",
        "context_with_next_sentence": true
    },
    {
        "source_sentence": "「舍利子！",
        "from": "T05n0220_172:0926b01_21",
        "context_with_next_sentence": true
    },
    {
        "source_sentence": "以色處無作無止、無生無滅、無成無壞、無得無捨、無自性故，菩薩摩訶薩不為引發色處故，應引發般若波羅蜜多；以聲、香、味、觸、法處無作無止、無生無滅、無成無壞、無得無捨、無自性故，菩薩摩訶薩不為引發聲、香、味、觸、法處故，應引發般若波羅蜜多。",
        "from": "T05n0220_172:0926b01_22",
        "context_with_next_sentence": true
    },
    {
        "source_sentence": "「復次，舍利子！",
        "from": "T05n0220_172:0926b08_0",
        "context_with_next_sentence": true
    },
    {
        "source_sentence": "菩薩摩訶薩不為引發眼界故，應引發般若波羅蜜多；不為引發色界、眼識界及眼觸、眼觸為緣所生諸受故，應引發般若波羅蜜多。」",
        "from": "T05n0220_172:0926b08_1",
        "context_with_next_sentence": true
    },
    {
        "source_sentence": "「世尊！",
        "from": "T05n0220_172:0926b11_2",
        "context_with_next_sentence": true
    },
    {
        "source_sentence": "云何菩薩摩訶薩不為引發眼界故，應引發般若波羅蜜多？",
        "from": "T05n0220_172:0926b11_3",
        "context_with_next_sentence": true
    },
    {
        "source_sentence": "不為引發色界、眼識界及眼觸、眼觸為緣所生諸受故，應引發般若波羅蜜多？」",
        "from": "T05n0220_172:0926b12_4",
        "context_with_next_sentence": true
    },
    {
        "source_sentence": "「舍利子！",
        "from": "T05n0220_172:0926b14_5",
        "context_with_next_sentence": true
    },
    {
        "source_sentence": "以眼界無作無止、無生無滅、無成無壞、無得無捨、無自性故，菩薩摩訶薩不為引發眼界故，應引發般若波羅蜜多；以色界乃至眼觸為緣所生諸受無作無止、無生無滅、無成無壞、無得無捨、無自性故，菩薩摩訶薩不為引發色界乃至眼觸為緣所生諸受故，應引發般若波羅蜜多。",
        "from": "T05n0220_172:0926b14_6",
        "context_with_next_sentence": true
    },
    {
        "source_sentence": "「復次，舍利子！",
        "from": "T05n0220_172:0926b20_7",
        "context_with_next_sentence": true
    },
    {
        "source_sentence": "菩薩摩訶薩不為引發耳界故，應引發般若波羅蜜多；不為引發聲界、耳識界及耳觸、耳觸為緣所生諸受故，應引發般若波羅蜜多。」",
        "from": "T05n0220_172:0926b21_8",
        "context_with_next_sentence": true
    },
    {
        "source_sentence": "「世尊！",
        "from": "T05n0220_172:0926b24_9",
        "context_with_next_sentence": true
    },
    {
        "source_sentence": "云何菩薩摩訶薩不為引發耳界故，應引發般若波羅蜜多？",
        "from": "T05n0220_172:0926b24_10",
        "context_with_next_sentence": true
    },
    {
        "source_sentence": "不為引發聲界、耳識界及耳觸、耳觸為緣所生諸受故，應引發般若波羅蜜多？」",
        "from": "T05n0220_172:0926b25_11",
        "context_with_next_sentence": true
    },
    {
        "source_sentence": "「舍利子！",
        "from": "T05n0220_172:0926b27_12",
        "context_with_next_sentence": true
    },
    {
        "source_sentence": "以耳界無作無止、無生無滅、無成無壞、無得無捨、無自性故，菩薩摩訶薩不為引發耳界故，應引發般若波羅蜜多；以聲界乃至耳觸為緣所生諸受無作無止、無生無滅、無成無壞、無得無捨、無自性故，菩薩摩訶薩不為引發聲界乃至耳觸為緣所生諸受故，應引發般若波羅蜜多。",
        "from": "T05n0220_172:0926b27_13",
        "context_with_next_sentence": true
    },
    {
        "source_sentence": "「復次，舍利子！",
        "from": "T05n0220_172:0926c04_14",
        "context_with_next_sentence": true
    },
    {
        "source_sentence": "菩薩摩訶薩不為引發鼻界故，應引發般若波羅蜜多；不為引發香界、鼻識界及鼻觸、鼻觸為緣所生諸受故，應引發般若波羅蜜多。」",
        "from": "T05n0220_172:0926c04_15",
        "context_with_next_sentence": true
    },
    {
        "source_sentence": "「世尊！",
        "from": "T05n0220_172:0926c07_16",
        "context_with_next_sentence": true
    },
    {
        "source_sentence": "云何菩薩摩訶薩不為引發鼻界故，應引發般若波羅蜜多？",
        "from": "T05n0220_172:0926c08_0",
        "context_with_next_sentence": true
    },
    {
        "source_sentence": "不為引發香界、鼻識界及鼻觸、鼻觸為緣所生諸受故，應引發般若波羅蜜多？」",
        "from": "T05n0220_172:0926c09_1",
        "context_with_next_sentence": true
    },
    {
        "source_sentence": "「舍利子！",
        "from": "T05n0220_172:0926c11_2",
        "context_with_next_sentence": true
    },
    {
        "source_sentence": "以鼻界無作無止、無生無滅、無成無壞、無得無捨、無自性故，菩薩摩訶薩不為引發鼻界故，應引發般若波羅蜜多；以香界乃至鼻觸為緣所生諸受無作無止、無生無滅、無成無壞、無得無捨、無自性故，菩薩摩訶薩不為引發香界乃至鼻觸為緣所生諸受故，應引發般若波羅蜜多。",
        "from": "T05n0220_172:0926c11_3",
        "context_with_next_sentence": true
    },
    {
        "source_sentence": "「復次，舍利子！",
        "from": "T05n0220_172:0926c17_4",
        "context_with_next_sentence": true
    },
    {
        "source_sentence": "菩薩摩訶薩不為引發舌界故，應引發般若波羅蜜多；不為引發味界、舌識界及舌觸、舌觸為緣所生諸受故，應引發般若波羅蜜多。」",
        "from": "T05n0220_172:0926c17_5",
        "context_with_next_sentence": true
    },
    {
        "source_sentence": "「世尊！",
        "from": "T05n0220_172:0926c20_6",
        "context_with_next_sentence": true
    },
    {
        "source_sentence": "云何菩薩摩訶薩不為引發舌界故，應引發般若波羅蜜多？",
        "from": "T05n0220_172:0926c20_7",
        "context_with_next_sentence": true
    },
    {
        "source_sentence": "不為引發味界、舌識界及舌觸、舌觸為緣所生諸受故，應引發般若波羅蜜多？」",
        "from": "T05n0220_172:0926c22_8",
        "context_with_next_sentence": true
    },
    {
        "source_sentence": "「舍利子！",
        "from": "T05n0220_172:0926c23_9",
        "context_with_next_sentence": true
    },
    {
        "source_sentence": "以舌界無作無止、無生無滅、無成無壞、無得無捨、無自性故，菩薩摩訶薩不為引發舌界故，應引發般若波羅蜜多；以味界乃至舌觸為緣所生諸受無作無止、無生無滅、無成無壞、無得無捨、無自性故，菩薩摩訶薩不為引發味界乃至舌觸為緣所生諸受故，應引發般若波羅蜜多。",
        "from": "T05n0220_172:0926c24_10",
        "context_with_next_sentence": true
    },
    {
        "source_sentence": "「復次，舍利子！",
        "from": "T05n0220_172:0927a01_11",
        "context_with_next_sentence": true
    },
    {
        "source_sentence": "菩薩摩訶薩不為引發身界故，應引發般若波羅蜜多；不為引發觸界、身識界及身觸、身觸為緣所生諸受故，應引發般若波羅蜜多。」",
        "from": "T05n0220_172:0927a01_12",
        "context_with_next_sentence": true
    },
    {
        "source_sentence": "「世尊！",
        "from": "T05n0220_172:0927a04_13",
        "context_with_next_sentence": true
    },
    {
        "source_sentence": "云何菩薩摩訶薩不為引發身界故，應引發般若波羅蜜多？",
        "from": "T05n0220_172:0927a04_14",
        "context_with_next_sentence": true
    },
    {
        "source_sentence": "不為引發觸界、身識界及身觸、身觸為緣所生諸受故，應引發般若波羅蜜多？」",
        "from": "T05n0220_172:0927a06_15",
        "context_with_next_sentence": true
    },
    {
        "source_sentence": "「舍利子！",
        "from": "T05n0220_172:0927a07_16",
        "context_with_next_sentence": true
    },
    {
        "source_sentence": "以身界無作無止、無生無滅、無成無壞、無得無捨、無自性故，菩薩摩訶薩不為引發身界故，應引發般若波羅蜜多；以觸界乃至身觸為緣所生諸受無作無止、無生無滅、無成無壞、無得無捨、無自性故，菩薩摩訶薩不為引發觸界乃至身觸為緣所生諸受故，應引發般若波羅蜜多。",
        "from": "T05n0220_172:0927a08_0",
        "context_with_next_sentence": true
    },
    {
        "source_sentence": "「復次，舍利子！",
        "from": "T05n0220_172:0927a14_1",
        "context_with_next_sentence": true
    },
    {
        "source_sentence": "菩薩摩訶薩不為引發意界故，應引發般若波羅蜜多；不為引發法界、意識界及意觸、意觸為緣所生諸受故，應引發般若波羅蜜多。」",
        "from": "T05n0220_172:0927a14_2",
        "context_with_next_sentence": true
    },
    {
        "source_sentence": "「世尊！",
        "from": "T05n0220_172:0927a17_3",
        "context_with_next_sentence": true
    },
    {
        "source_sentence": "云何菩薩摩訶薩不為引發意界故，應引發般若波羅蜜多？",
        "from": "T05n0220_172:0927a17_4",
        "context_with_next_sentence": true
    },
    {
        "source_sentence": "不為引發法界、意識界及意觸、意觸為緣所生諸受故，應引發般若波羅蜜多？」",
        "from": "T05n0220_172:0927a18_5",
        "context_with_next_sentence": true
    },
    {
        "source_sentence": "「舍利子！",
        "from": "T05n0220_172:0927a20_6",
        "context_with_next_sentence": true
    },
    {
        "source_sentence": "以意界無作無止、無生無滅、無成無壞、無得無捨、無自性故，菩薩摩訶薩不為引發意界故，應引發般若波羅蜜多；以法界乃至意觸為緣所生諸受無作無止、無生無滅、無成無壞、無得無捨、無自性故，菩薩摩訶薩不為引發法界乃至意觸為緣所生諸受故，應引發般若波羅蜜多。",
        "from": "T05n0220_172:0927a20_7",
        "context_with_next_sentence": true
    },
    {
        "source_sentence": "「復次，舍利子！",
        "from": "T05n0220_172:0927a28_0",
        "context_with_next_sentence": true
    },
    {
        "source_sentence": "菩薩摩訶薩不為引發地界故，應引發般若波羅蜜多；不為引發水、火、風、空、識界故，應引發般若波羅蜜多。」",
        "from": "T05n0220_172:0927a28_1",
        "context_with_next_sentence": true
    },
    {
        "source_sentence": "「世尊！",
        "from": "T05n0220_172:0927b01_2",
        "context_with_next_sentence": true
    },
    {
        "source_sentence": "云何菩薩摩訶薩不為引發地界故，應引發般若波羅蜜多？",
        "from": "T05n0220_172:0927b01_3",
        "context_with_next_sentence": true
    },
    {
        "source_sentence": "不為引發水、火、風、空、識界故，應引發般若波羅蜜多？」",
        "from": "T05n0220_172:0927b03_4",
        "context_with_next_sentence": true
    },
    {
        "source_sentence": "「舍利子！",
        "from": "T05n0220_172:0927b04_5",
        "context_with_next_sentence": true
    },
    {
        "source_sentence": "以地界無作無止、無生無滅、無成無壞、無得無捨、無自性故，菩薩摩訶薩不為引發地界故，應引發般若波羅蜜多；以水、火、風、空、識界無作無止、無生無滅、無成無壞、無得無捨、無自性故，菩薩摩訶薩不為引發水、火、風、空、識界故，應引發般若波羅蜜多。",
        "from": "T05n0220_172:0927b04_6",
        "context_with_next_sentence": true
    },
    {
        "source_sentence": "「復次，舍利子！",
        "from": "T05n0220_172:0927b11_0",
        "context_with_next_sentence": true
    },
    {
        "source_sentence": "菩薩摩訶薩不為引發無明故，應引發般若波羅蜜多；不為引發行、識、名色、六處、觸、受、愛、取、有、生、老死愁歎苦憂惱故，應引發般若波羅蜜多。」",
        "from": "T05n0220_172:0927b11_1",
        "context_with_next_sentence": true
    },
    {
        "source_sentence": "「世尊！",
        "from": "T05n0220_172:0927b14_2",
        "context_with_next_sentence": true
    },
    {
        "source_sentence": "云何菩薩摩訶薩不為引發無明故，應引發般若波羅蜜多？",
        "from": "T05n0220_172:0927b14_3",
        "context_with_next_sentence": true
    },
    {
        "source_sentence": "不為引發行、識、名色、六處、觸、受、愛、取、有、生、老死愁歎苦憂惱故，應引發般若波羅蜜多？」",
        "from": "T05n0220_172:0927b15_4",
        "context_with_next_sentence": true
    },
    {
        "source_sentence": "「舍利子！",
        "from": "T05n0220_172:0927b17_5",
        "context_with_next_sentence": true
    },
    {
        "source_sentence": "以無明無作無止、無生無滅、無成無壞、無得無捨、無自性故，菩薩摩訶薩不為引發無明故，應引發般若波羅蜜多；以行乃至老死愁歎苦憂惱無作無止、無生無滅、無成無壞、無得無捨、無自性故，菩薩摩訶薩不為引發行乃至老死愁歎苦憂惱故，應引發般若波羅蜜多。",
        "from": "T05n0220_172:0927b17_6",
        "context_with_next_sentence": true
    },
    {
        "source_sentence": "「復次，舍利子！",
        "from": "T05n0220_172:0927b23_7",
        "context_with_next_sentence": true
    },
    {
        "source_sentence": "菩薩摩訶薩不為引發布施波羅蜜多故，應引發般若波羅蜜多；不為引發淨戒、安忍、精進、靜慮、般若波羅蜜多故，應引發般若波羅蜜多。」",
        "from": "T05n0220_172:0927b24_8",
        "context_with_next_sentence": true
    },
    {
        "source_sentence": "「世尊！",
        "from": "T05n0220_172:0927b27_9",
        "context_with_next_sentence": true
    },
    {
        "source_sentence": "云何菩薩摩訶薩不為引發布施波羅蜜多故，應引發般若波羅蜜多？",
        "from": "T05n0220_172:0927b27_10",
        "context_with_next_sentence": true
    },
    {
        "source_sentence": "不為引發淨戒、安忍、精進、靜慮、般若波羅蜜多故，應引發般若波羅蜜多？」",
        "from": "T05n0220_172:0927b29_0",
        "context_with_next_sentence": true
    },
    {
        "source_sentence": "「舍利子！",
        "from": "T05n0220_172:0927c01_1",
        "context_with_next_sentence": true
    },
    {
        "source_sentence": "以布施波羅蜜多無作無止、無生無滅、無成無壞、無得無捨、無自性故，菩薩摩訶薩不為引發布施波羅蜜多故，應引發般若波羅蜜多；以淨戒乃至般若波羅蜜多無作無止、無生無滅、無成無壞、無得無捨、無自性故，菩薩摩訶薩不為引發淨戒乃至般若波羅蜜多故，應引發般若波羅蜜多。",
        "from": "T05n0220_172:0927c01_2",
        "context_with_next_sentence": true
    },
    {
        "source_sentence": "「復次，舍利子！",
        "from": "T05n0220_172:0927c09_0",
        "context_with_next_sentence": true
    },
    {
        "source_sentence": "菩薩摩訶薩不為引發內空故，應引發般若波羅蜜多；不為引發外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空故，應引發般若波羅蜜多。」",
        "from": "T05n0220_172:0927c09_1",
        "context_with_next_sentence": true
    },
    {
        "source_sentence": "「世尊！",
        "from": "T05n0220_172:0927c14_2",
        "context_with_next_sentence": true
    },
    {
        "source_sentence": "云何菩薩摩訶薩不為引發內空故，應引發般若波羅蜜多？",
        "from": "T05n0220_172:0927c14_3",
        "context_with_next_sentence": true
    },
    {
        "source_sentence": "不為引發外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空故，應引發般若波羅蜜多？」",
        "from": "T05n0220_172:0927c16_4",
        "context_with_next_sentence": true
    },
    {
        "source_sentence": "「舍利子！",
        "from": "T05n0220_172:0927c20_5",
        "context_with_next_sentence": true
    },
    {
        "source_sentence": "以內空無作無止、無生無滅、無成無壞、無得無捨、無自性故，菩薩摩訶薩不為引發內空故，應引發般若波羅蜜多；以外空乃至無性自性空無作無止、無生無滅、無成無壞、無得無捨、無自性故，菩薩摩訶薩不為引發外空乃至無性自性空故，應引發般若波羅蜜多。",
        "from": "T05n0220_172:0927c20_6",
        "context_with_next_sentence": true
    },
    {
        "source_sentence": "「復次，舍利子！",
        "from": "T05n0220_172:0927c27_0",
        "context_with_next_sentence": true
    },
    {
        "source_sentence": "菩薩摩訶薩不為引發真如故，應引發般若波羅蜜多；不為引發法界、法性、不虛妄性、不變異性、平等性、離生性、法定、法住、實際、虛空界、不思議界故，應引發般若波羅蜜多。」",
        "from": "T05n0220_172:0927c27_1",
        "context_with_next_sentence": true
    },
    {
        "source_sentence": "「世尊！",
        "from": "T05n0220_172:0928a02_2",
        "context_with_next_sentence": true
    },
    {
        "source_sentence": "云何菩薩摩訶薩不為引發真如故，應引發般若波羅蜜多？",
        "from": "T05n0220_172:0928a02_3",
        "context_with_next_sentence": true
    },
    {
        "source_sentence": "不為引發法界、法性、不虛妄性、不變異性、平等性、離生性、法定、法住、實際、虛空界、不思議界故，應引發般若波羅蜜多？」",
        "from": "T05n0220_172:0928a03_4",
        "context_with_next_sentence": true
    },
    {
        "source_sentence": "「舍利子！",
        "from": "T05n0220_172:0928a06_5",
        "context_with_next_sentence": true
    },
    {
        "source_sentence": "以真如無作無止、無生無滅、無成無壞、無得無捨、無自性故，菩薩摩訶薩不為引發真如故，應引發般若波羅蜜多；以法界乃至不思議界無作無止、無生無滅、無成無壞、無得無捨、無自性故，菩薩摩訶薩不為引發法界乃至不思議界故，應引發般若波羅蜜多。",
        "from": "T05n0220_172:0928a06_6",
        "context_with_next_sentence": true
    },
    {
        "source_sentence": "「復次，舍利子！",
        "from": "T05n0220_172:0928a13_0",
        "context_with_next_sentence": true
    },
    {
        "source_sentence": "菩薩摩訶薩不為引發苦聖諦故，應引發般若波羅蜜多；不為引發集、滅、道聖諦故，應引發般若波羅蜜多。」",
        "from": "T05n0220_172:0928a13_1",
        "context_with_next_sentence": true
    },
    {
        "source_sentence": "「世尊！",
        "from": "T05n0220_172:0928a15_2",
        "context_with_next_sentence": true
    },
    {
        "source_sentence": "云何菩薩摩訶薩不為引發苦聖諦故，應引發般若波羅蜜多？",
        "from": "T05n0220_172:0928a15_3",
        "context_with_next_sentence": true
    },
    {
        "source_sentence": "不為引發集、滅、道聖諦故，應引發般若波羅蜜多？」",
        "from": "T05n0220_172:0928a17_4",
        "context_with_next_sentence": true
    },
    {
        "source_sentence": "「舍利子！",
        "from": "T05n0220_172:0928a18_5",
        "context_with_next_sentence": true
    },
    {
        "source_sentence": "以苦聖諦無作無止、無生無滅、無成無壞、無得無捨、無自性故，菩薩摩訶薩不為引發苦聖諦故，應引發般若波羅蜜多；以集、滅、道聖諦無作無止、無生無滅、無成無壞、無得無捨、無自性故，菩薩摩訶薩不為引發集、滅、道聖諦故，應引發般若波羅蜜多。",
        "from": "T05n0220_172:0928a18_6",
        "context_with_next_sentence": true
    },
    {
        "source_sentence": "「復次，舍利子！",
        "from": "T05n0220_172:0928a25_0",
        "context_with_next_sentence": true
    },
    {
        "source_sentence": "菩薩摩訶薩不為引發四靜慮故，應引發般若波羅蜜多；不為引發四無量、四無色定故，應引發般若波羅蜜多。」",
        "from": "T05n0220_172:0928a25_1",
        "context_with_next_sentence": true
    },
    {
        "source_sentence": "「世尊！",
        "from": "T05n0220_172:0928a27_2",
        "context_with_next_sentence": true
    },
    {
        "source_sentence": "云何菩薩摩訶薩不為引發四靜慮故，應引發般若波羅蜜多？",
        "from": "T05n0220_172:0928a27_3",
        "context_with_next_sentence": true
    },
    {
        "source_sentence": "不為引發四無量、四無色定故，應引發般若波羅蜜多？」",
        "from": "T05n0220_172:0928a29_4",
        "context_with_next_sentence": true
    },
    {
        "source_sentence": "「舍利子！",
        "from": "T05n0220_172:0928b01_5",
        "context_with_next_sentence": true
    },
    {
        "source_sentence": "以四靜慮無作無止、無生無滅、無成無壞、無得無捨、無自性故，菩薩摩訶薩不為引發四靜慮故，應引發般若波羅蜜多；以四無量、四無色定無作無止、無生無滅、無成無壞、無得無捨、無自性故，菩薩摩訶薩不為引發四無量、四無色定故，應引發般若波羅蜜多。",
        "from": "T05n0220_172:0928b01_6",
        "context_with_next_sentence": true
    },
    {
        "source_sentence": "大般若波羅蜜多經卷第一百七十二",
        "from": "T05n0220_172:0928b08_0",
        "context_with_next_sentence": false
    }
]