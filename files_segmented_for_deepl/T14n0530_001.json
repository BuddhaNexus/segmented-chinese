[
    {
        "source_sentence": "佛說須摩提長者經(一名會諸佛前亦名如來所說示現眾生)吳月支國居士支謙譯如是我聞：一時佛在舍衛國祇洹精舍，與大比丘眾五百人俱。",
        "from": "T14n0530_001:0805b08_0",
        "context_with_next_sentence": true
    },
    {
        "source_sentence": "爾時世尊時到，著衣，持鉢，與阿難俱入城乞食。",
        "from": "T14n0530_001:0805b12_1",
        "context_with_next_sentence": true
    },
    {
        "source_sentence": "是時城中有大長者子，名須摩提。",
        "from": "T14n0530_001:0805b13_2",
        "context_with_next_sentence": true
    },
    {
        "source_sentence": "是人命終，父母宗親及諸知識一時號哭，哀悼躃踊，稱怨大喚，悶絕于地；或有喚父母、兄弟者，或有呼夫主、大家者，如是種種號咷、啼哭；又有把土而自坌者，又有持刀斷其髮者，譬如有人毒箭入心，苦惱無量；或有以衣自覆而悲泣者，譬如大風鼓扇林樹，枝柯相掁；又如失水之魚宛轉在地；又如斬截大樹崩倒狼藉。",
        "from": "T14n0530_001:0805b14_3",
        "context_with_next_sentence": true
    },
    {
        "source_sentence": "以如是楚毒而加其身。",
        "from": "T14n0530_001:0805b21_4",
        "context_with_next_sentence": true
    },
    {
        "source_sentence": "爾時世尊知而故問：「阿難！",
        "from": "T14n0530_001:0805b22_0",
        "context_with_next_sentence": true
    },
    {
        "source_sentence": "彼諸大眾何故哀號悲泣如是？」",
        "from": "T14n0530_001:0805b22_1",
        "context_with_next_sentence": true
    },
    {
        "source_sentence": "阿難白佛言：「世尊！",
        "from": "T14n0530_001:0805b23_2",
        "context_with_next_sentence": true
    },
    {
        "source_sentence": "此城中有大長者子，名須摩提，壽盡命終。",
        "from": "T14n0530_001:0805b23_3",
        "context_with_next_sentence": true
    },
    {
        "source_sentence": "是人父母、兄弟、妻子、宗親、知識為恩愛所縛故，如是迷亂。",
        "from": "T14n0530_001:0805b24_4",
        "context_with_next_sentence": true
    },
    {
        "source_sentence": "唯願世尊為度一切故，可往至彼。",
        "from": "T14n0530_001:0805b26_0",
        "context_with_next_sentence": true
    },
    {
        "source_sentence": "諸佛、世尊不以無請而有所說。",
        "from": "T14n0530_001:0805b26_1",
        "context_with_next_sentence": true
    },
    {
        "source_sentence": "我今為彼諸人勸請於佛、世尊，以大慈悲，願往至彼。」",
        "from": "T14n0530_001:0805b27_2",
        "context_with_next_sentence": true
    },
    {
        "source_sentence": "爾時如來受阿難請，即往其家。",
        "from": "T14n0530_001:0805b29_0",
        "context_with_next_sentence": true
    },
    {
        "source_sentence": "是時彼諸人等遙見世尊，各各以手拭面，前來迎佛。",
        "from": "T14n0530_001:0805b29_1",
        "context_with_next_sentence": true
    },
    {
        "source_sentence": "既至佛所，頭面禮足，悲泣哽塞，不能發言。",
        "from": "T14n0530_001:0805c01_2",
        "context_with_next_sentence": true
    },
    {
        "source_sentence": "正欲長歎，以敬佛故，不敢出息，咽氣而住。",
        "from": "T14n0530_001:0805c02_3",
        "context_with_next_sentence": true
    },
    {
        "source_sentence": "爾時佛告長者父母、兄弟、宗親及諸知識：「汝等何故悲泣、懊惱，著此幻法？」",
        "from": "T14n0530_001:0805c04_0",
        "context_with_next_sentence": true
    },
    {
        "source_sentence": "是諸人等同時發聲而白佛言：「世尊！",
        "from": "T14n0530_001:0805c05_1",
        "context_with_next_sentence": true
    },
    {
        "source_sentence": "是城中唯有此人聰明智慧，端正殊妙，年既盛壯，於諸人中為無有上。",
        "from": "T14n0530_001:0805c06_2",
        "context_with_next_sentence": true
    },
    {
        "source_sentence": "我等思念，不離心懷。",
        "from": "T14n0530_001:0805c08_3",
        "context_with_next_sentence": true
    },
    {
        "source_sentence": "眾人瞻仰，視之無厭。",
        "from": "T14n0530_001:0805c08_4",
        "context_with_next_sentence": true
    },
    {
        "source_sentence": "言語柔和，孝於父母，恭順兄弟。",
        "from": "T14n0530_001:0805c09_5",
        "context_with_next_sentence": true
    },
    {
        "source_sentence": "又復多饒財寶、金銀、琉璃、硨磲、馬瑙、珊瑚、琥珀，倉庫盈溢，珍寶具足。",
        "from": "T14n0530_001:0805c09_6",
        "context_with_next_sentence": true
    },
    {
        "source_sentence": "又有車馬、飲食、醫藥、衣服、臥具、奴婢、使人。",
        "from": "T14n0530_001:0805c11_7",
        "context_with_next_sentence": true
    },
    {
        "source_sentence": "如是悉備，一旦命終。",
        "from": "T14n0530_001:0805c12_8",
        "context_with_next_sentence": true
    },
    {
        "source_sentence": "是故我等悲泣戀慕，不能自勝。",
        "from": "T14n0530_001:0805c12_9",
        "context_with_next_sentence": true
    },
    {
        "source_sentence": "善哉！",
        "from": "T14n0530_001:0805c13_10",
        "context_with_next_sentence": true
    },
    {
        "source_sentence": "世尊！",
        "from": "T14n0530_001:0805c13_11",
        "context_with_next_sentence": true
    },
    {
        "source_sentence": "願為我等方便說法，得離諸惱。",
        "from": "T14n0530_001:0805c13_12",
        "context_with_next_sentence": true
    },
    {
        "source_sentence": "從今已後更不復受如是諸苦；得斷貪欲、瞋恚、愚癡諸結根本；得度生、老、病、死之岸；永離憂、悲、苦、惱之海；所生之處值遇諸佛，善知識會，不遇惡緣。」",
        "from": "T14n0530_001:0805c14_13",
        "context_with_next_sentence": true
    },
    {
        "source_sentence": "爾時世尊告長者父母、宗親、知識及諸大眾：「汝等曾見有生不老、不病、不死者不？」",
        "from": "T14n0530_001:0805c18_0",
        "context_with_next_sentence": true
    },
    {
        "source_sentence": "是諸人等白佛言：「世尊！",
        "from": "T14n0530_001:0805c19_1",
        "context_with_next_sentence": true
    },
    {
        "source_sentence": "未曾見也。」",
        "from": "T14n0530_001:0805c20_2",
        "context_with_next_sentence": true
    },
    {
        "source_sentence": "佛復告諸大眾：「汝等欲離生、老、病、死、憂、悲、苦、惱者，莫復念是恩愛之縛；標心正見，歸命三寶。",
        "from": "T14n0530_001:0805c20_3",
        "context_with_next_sentence": true
    },
    {
        "source_sentence": "所以者何？",
        "from": "T14n0530_001:0805c22_4",
        "context_with_next_sentence": true
    },
    {
        "source_sentence": "於諸世間無過佛者，能導盲冥、愚癡之眾。",
        "from": "T14n0530_001:0805c23_0",
        "context_with_next_sentence": true
    },
    {
        "source_sentence": "於諸商主及諸醫王有相好中無與佛等。",
        "from": "T14n0530_001:0805c23_1",
        "context_with_next_sentence": true
    },
    {
        "source_sentence": "所以然者？",
        "from": "T14n0530_001:0805c24_2",
        "context_with_next_sentence": true
    },
    {
        "source_sentence": "如來身者即是藥王，佛所說法即為良藥。」",
        "from": "T14n0530_001:0805c25_3",
        "context_with_next_sentence": true
    },
    {
        "source_sentence": "爾時世尊即說偈言：「十方世界中，　　生者無不死，　生死往來道，　　唯法能除滅。",
        "from": "T14n0530_001:0805c26_4",
        "context_with_next_sentence": true
    },
    {
        "source_sentence": "　無有十方剎，　　命終能濟者，　唯佛能除斷，　　是故歸命佛。」",
        "from": "T14n0530_001:0805c29_0",
        "context_with_next_sentence": true
    },
    {
        "source_sentence": "佛復告大眾：「汝等云何知名為死？」",
        "from": "T14n0530_001:0806a02_0",
        "context_with_next_sentence": true
    },
    {
        "source_sentence": "諸人答言：「不知。",
        "from": "T14n0530_001:0806a02_1",
        "context_with_next_sentence": true
    },
    {
        "source_sentence": "世尊！」",
        "from": "T14n0530_001:0806a03_2",
        "context_with_next_sentence": true
    },
    {
        "source_sentence": "佛告大眾：「殺生、偷盜、邪婬、妄語、兩舌、惡口、綺語、嫉妬、恚、癡，若人行是十惡，名之為死。」",
        "from": "T14n0530_001:0806a03_3",
        "context_with_next_sentence": true
    },
    {
        "source_sentence": "佛復告諸大眾：「若人違逆，不順父母，不行正法，不敬沙門、梵志及諸耆宿，如是之人亦名為死。」",
        "from": "T14n0530_001:0806a05_4",
        "context_with_next_sentence": true
    },
    {
        "source_sentence": "復告大眾：「若有不敬三寶及諸持戒有德沙門，如是之人亦名為死。」",
        "from": "T14n0530_001:0806a07_5",
        "context_with_next_sentence": true
    },
    {
        "source_sentence": "復告大眾：「若有慳貪、嫉妬、憍慢，自不持戒，家內大小亦復不持；言語麁惡，好傷於人；狂癡、懈怠，心意不安；六情不具，少於智慧；不能專正，喜信他語；常懷嫉恚而自稱譽；遏人之善，揚他之非；好自貢高，不能親近沙門、梵志，不聞正法，如是之人亦名為死。」",
        "from": "T14n0530_001:0806a08_6",
        "context_with_next_sentence": true
    },
    {
        "source_sentence": "爾時世尊而說偈言：「若人作不善，　　好行十惡者，　心常懷憍慢，　　不敬於三寶，　不能持淨戒，　　懈怠不精進，　如是諸人等，　　皆名之為死。",
        "from": "T14n0530_001:0806a14_7",
        "context_with_next_sentence": true
    },
    {
        "source_sentence": "　好行諸惡者，　　所生墮惡道；　若人行諸善，　　爾乃得生天。",
        "from": "T14n0530_001:0806a19_0",
        "context_with_next_sentence": true
    },
    {
        "source_sentence": "　若人不信佛，　　亦復不行法，　行於非法者，　　是則名為死。」",
        "from": "T14n0530_001:0806a21_0",
        "context_with_next_sentence": true
    },
    {
        "source_sentence": "復告大眾：「若人得富貴而無憍慢心，意常安樂，亦不自高，亦不自下，等心一切，視之如己。",
        "from": "T14n0530_001:0806a23_0",
        "context_with_next_sentence": true
    },
    {
        "source_sentence": "雖得富貴，心無有異，恒觀無常，不為己有，過如怨毒，解知諸法，會當有離。",
        "from": "T14n0530_001:0806a25_0",
        "context_with_next_sentence": true
    },
    {
        "source_sentence": "既知是已，精勤修習；知一切法無可依止，於諸名利不計我所，亦復不著一切諸塵；常修其心，親近智者；不近惡友，常求遠離；佛所說法，初不違失。」",
        "from": "T14n0530_001:0806a26_1",
        "context_with_next_sentence": true
    },
    {
        "source_sentence": "爾時世尊而說偈言：「少有眾生，　　在於世間，　　得大富貴，　而不憍慢。",
        "from": "T14n0530_001:0806a29_2",
        "context_with_next_sentence": true
    },
    {
        "source_sentence": "　　行憍慢者，　　不得離苦，　若不憍慢，　　速得解脫。",
        "from": "T14n0530_001:0806b03_3",
        "context_with_next_sentence": true
    },
    {
        "source_sentence": "　　無憍慢者，　決定解脫，　　有憍慢者，　　必墮惡道。",
        "from": "T14n0530_001:0806b04_4",
        "context_with_next_sentence": true
    },
    {
        "source_sentence": "　斷憍慢者，　　不名為死，　　有憍慢者，　乃名為死。」",
        "from": "T14n0530_001:0806b06_0",
        "context_with_next_sentence": true
    },
    {
        "source_sentence": "復告大眾：「汝等知有生、老、病、死，今世、後世、精神輪轉更受形不？」",
        "from": "T14n0530_001:0806b08_0",
        "context_with_next_sentence": true
    },
    {
        "source_sentence": "諸人答言：「不知，世尊！」",
        "from": "T14n0530_001:0806b09_1",
        "context_with_next_sentence": true
    },
    {
        "source_sentence": "佛言：「汝等當知！",
        "from": "T14n0530_001:0806b09_2",
        "context_with_next_sentence": true
    },
    {
        "source_sentence": "眾生以此四事因緣繫縛，精神輪轉五道，不知生所從來，死所趣向。」",
        "from": "T14n0530_001:0806b10_3",
        "context_with_next_sentence": true
    },
    {
        "source_sentence": "爾時世尊而說偈言：「無常計有常，　　不淨計有淨，　實苦而言樂，　　無我計有我；　眾生生死中，　　深著於倒見，　千萬億劫中，　　不知生死本。",
        "from": "T14n0530_001:0806b11_4",
        "context_with_next_sentence": true
    },
    {
        "source_sentence": "　若有人能解，　　真實大法者，　能知此非常，　　最為大苦本。",
        "from": "T14n0530_001:0806b17_0",
        "context_with_next_sentence": true
    },
    {
        "source_sentence": "　若人見垢濁，　　斷除三毒本，　必能得成就，　　無上之大法。」",
        "from": "T14n0530_001:0806b19_0",
        "context_with_next_sentence": true
    },
    {
        "source_sentence": "復告大眾：「以結使故，起諸因緣；以因緣故，受諸苦惱。",
        "from": "T14n0530_001:0806b21_0",
        "context_with_next_sentence": true
    },
    {
        "source_sentence": "以是之故輪轉生死。",
        "from": "T14n0530_001:0806b22_1",
        "context_with_next_sentence": true
    },
    {
        "source_sentence": "色不至後世，受、想、行、識不至後世。",
        "from": "T14n0530_001:0806b22_2",
        "context_with_next_sentence": true
    },
    {
        "source_sentence": "所以者何？",
        "from": "T14n0530_001:0806b23_3",
        "context_with_next_sentence": true
    },
    {
        "source_sentence": "五陰不可得、不堅牢、無暫停故。」",
        "from": "T14n0530_001:0806b23_4",
        "context_with_next_sentence": true
    },
    {
        "source_sentence": "爾時世尊而說偈言：「緣諸結使故，　　起眾惡因緣，　由是因緣故，　　而受無量苦。",
        "from": "T14n0530_001:0806b24_5",
        "context_with_next_sentence": true
    },
    {
        "source_sentence": "　以受諸苦故，　　復起無量結，　一切生死本，　　輪轉皆如是。",
        "from": "T14n0530_001:0806b27_0",
        "context_with_next_sentence": true
    },
    {
        "source_sentence": "　世間諸美色，　　譬如水上沫，　一切眾苦痛，　　喻之如雨泡，　一切眾想念，　　野馬等無異，　無量諸行等，　　其性如芭蕉，　一切諸心識，　　猶如幻無實，　如是之妙法，　　如來口所說。",
        "from": "T14n0530_001:0806b29_0",
        "context_with_next_sentence": true
    },
    {
        "source_sentence": "　諸佛之妙法，　　已為汝等演，　慈悲眾生故，　　說是甘露法。」",
        "from": "T14n0530_001:0806c06_0",
        "context_with_next_sentence": true
    },
    {
        "source_sentence": "復告大眾：「地不至後世，水、火、風、亦不至後世。",
        "from": "T14n0530_001:0806c08_0",
        "context_with_next_sentence": true
    },
    {
        "source_sentence": "所以者何？",
        "from": "T14n0530_001:0806c09_0",
        "context_with_next_sentence": true
    },
    {
        "source_sentence": "地無覺、無知，四大無識。",
        "from": "T14n0530_001:0806c09_1",
        "context_with_next_sentence": true
    },
    {
        "source_sentence": "地即虛偽四大合成，以是因緣不至後世。」",
        "from": "T14n0530_001:0806c09_2",
        "context_with_next_sentence": true
    },
    {
        "source_sentence": "爾時世尊而說偈言：「一切諸法中，　　無形無有色，　亦無有所覺，　　虛妄無真實。",
        "from": "T14n0530_001:0806c10_3",
        "context_with_next_sentence": true
    },
    {
        "source_sentence": "　四大假合成，　　柔弱無堅強，　欲令至後世，　　終無有是處。」",
        "from": "T14n0530_001:0806c14_0",
        "context_with_next_sentence": true
    },
    {
        "source_sentence": "復告大眾：「眼不至後世，耳、鼻、舌、身、意亦不至後世。",
        "from": "T14n0530_001:0806c16_0",
        "context_with_next_sentence": true
    },
    {
        "source_sentence": "所以者何？",
        "from": "T14n0530_001:0806c17_1",
        "context_with_next_sentence": true
    },
    {
        "source_sentence": "眼空、無我、無常、無有、暫住。",
        "from": "T14n0530_001:0806c17_2",
        "context_with_next_sentence": true
    },
    {
        "source_sentence": "設欲令止，不可得也。",
        "from": "T14n0530_001:0806c17_3",
        "context_with_next_sentence": true
    },
    {
        "source_sentence": "有緣則生，緣散則滅。",
        "from": "T14n0530_001:0806c18_4",
        "context_with_next_sentence": true
    },
    {
        "source_sentence": "生無所從來，去無所至。",
        "from": "T14n0530_001:0806c18_5",
        "context_with_next_sentence": true
    },
    {
        "source_sentence": "耳、鼻、舌、身、意亦復如是。",
        "from": "T14n0530_001:0806c19_6",
        "context_with_next_sentence": true
    },
    {
        "source_sentence": "諸人當知！",
        "from": "T14n0530_001:0806c20_0",
        "context_with_next_sentence": true
    },
    {
        "source_sentence": "此六情者，緣會則有，緣散則無。",
        "from": "T14n0530_001:0806c20_1",
        "context_with_next_sentence": true
    },
    {
        "source_sentence": "譬如寄客不得久住。",
        "from": "T14n0530_001:0806c20_2",
        "context_with_next_sentence": true
    },
    {
        "source_sentence": "又如負債之人計日償債，日畢則去，終無住期；去則便空，竟不可得，無有往來。",
        "from": "T14n0530_001:0806c21_3",
        "context_with_next_sentence": true
    },
    {
        "source_sentence": "此六情者亦復如是。」",
        "from": "T14n0530_001:0806c23_4",
        "context_with_next_sentence": true
    },
    {
        "source_sentence": "爾時世尊而說偈言：「諸情無堅固，　　此法如虛空，　不安而無壽，　　不可為我所。",
        "from": "T14n0530_001:0806c23_5",
        "context_with_next_sentence": true
    },
    {
        "source_sentence": "　因緣故有用，　　竟無有決定，　和合所成法，　　轉世不可得。」",
        "from": "T14n0530_001:0806c27_0",
        "context_with_next_sentence": true
    },
    {
        "source_sentence": "佛說是經時，三百比丘漏盡、結解，成羅漢道。",
        "from": "T14n0530_001:0806c29_0",
        "context_with_next_sentence": true
    },
    {
        "source_sentence": "五百諸天遠塵離垢，得法眼淨。",
        "from": "T14n0530_001:0807a01_0",
        "context_with_next_sentence": true
    },
    {
        "source_sentence": "復有八千天人皆發阿耨多羅三藐三菩提心。",
        "from": "T14n0530_001:0807a01_1",
        "context_with_next_sentence": true
    },
    {
        "source_sentence": "佛復告諸大眾：「汝等當觀非常，不離是念。",
        "from": "T14n0530_001:0807a02_2",
        "context_with_next_sentence": true
    },
    {
        "source_sentence": "諸大眾等！",
        "from": "T14n0530_001:0807a03_3",
        "context_with_next_sentence": true
    },
    {
        "source_sentence": "我知過去諸佛為一切眾生作大橋梁，有大慈悲，普及一切。",
        "from": "T14n0530_001:0807a03_4",
        "context_with_next_sentence": true
    },
    {
        "source_sentence": "過去佛者名為迦葉佛、拘孫帝佛、拘那含牟尼佛、隨葉佛、尸棄佛、定光佛。",
        "from": "T14n0530_001:0807a05_5",
        "context_with_next_sentence": true
    },
    {
        "source_sentence": "如是等恒河沙數諸佛如來，斷除一切不善之法，修集甚深無量善法，於諸法中無所罣礙，而皆無常。",
        "from": "T14n0530_001:0807a07_0",
        "context_with_next_sentence": true
    },
    {
        "source_sentence": "過去亦有無量辟支佛，志樂靜寂，善修其心，亦皆無常。",
        "from": "T14n0530_001:0807a09_1",
        "context_with_next_sentence": true
    },
    {
        "source_sentence": "過去諸佛弟子無量無邊，皆得漏盡、意解、三明、六通及八解脫，永離生死，得到彼岸，亦為無常之所遷變。",
        "from": "T14n0530_001:0807a10_2",
        "context_with_next_sentence": true
    },
    {
        "source_sentence": "過去亦有五通仙人，淨修其戒，壽無量劫，悉歸無常。",
        "from": "T14n0530_001:0807a13_0",
        "context_with_next_sentence": true
    },
    {
        "source_sentence": "往昔亦有無量轉輪聖王及諸小王，七寶具足，無所乏少，亦復無常。",
        "from": "T14n0530_001:0807a14_1",
        "context_with_next_sentence": true
    },
    {
        "source_sentence": "我於過去無量世中作諸國王，以頭、目、髓、腦，及以手、足、國城、妻、子、象、馬、七珍、宮殿、樓觀、五樂之具，一切布施。",
        "from": "T14n0530_001:0807a15_2",
        "context_with_next_sentence": true
    },
    {
        "source_sentence": "我於爾時兼修淨戒，無所虧損。",
        "from": "T14n0530_001:0807a18_3",
        "context_with_next_sentence": true
    },
    {
        "source_sentence": "若有人來求是諸物，歡喜施與，不生瞋心，亦無嫉意；勇猛精進，身心不懈；深修禪定解脫三昧；以深利智、廣大之智、無礙無等甚深智慧，具足如是無量功德。",
        "from": "T14n0530_001:0807a18_4",
        "context_with_next_sentence": true
    },
    {
        "source_sentence": "我行菩薩道時，以是功德坐菩提樹下，以金剛心而立誓言：『不起此坐，當破四魔，得一切種智、十力、四無所畏、十八不共法。』",
        "from": "T14n0530_001:0807a22_5",
        "context_with_next_sentence": true
    },
    {
        "source_sentence": "適發此念，天魔波旬將諸兵眾，器仗嚴飾，遶菩提樹，面各三十二由旬，而作惡念：『我以此兵眾必壞是人，令不成道。』",
        "from": "T14n0530_001:0807a25_6",
        "context_with_next_sentence": true
    },
    {
        "source_sentence": "我爾時伸手按地，魔眾眷屬即便破散。",
        "from": "T14n0530_001:0807a27_7",
        "context_with_next_sentence": true
    },
    {
        "source_sentence": "我所知、所得、所覺之法當現證驗，應得成道。",
        "from": "T14n0530_001:0807a28_8",
        "context_with_next_sentence": true
    },
    {
        "source_sentence": "爾時即集無量功德智慧，以一念相應慧得成阿耨多羅三藐三菩提，而轉法輪，自得成就，亦復成就一切眾生。",
        "from": "T14n0530_001:0807a29_9",
        "context_with_next_sentence": true
    },
    {
        "source_sentence": "爾時有三夜叉：一名阿羅婆伽，二名毘沙那伽，三名修脂藍。",
        "from": "T14n0530_001:0807b03_10",
        "context_with_next_sentence": true
    },
    {
        "source_sentence": "如是等無量鬼神化令持戒；於九十五種外道中最尊、最上、無與等者，斷除一切三毒根本，無有生、老、病、死之患，而得成就無上道法。",
        "from": "T14n0530_001:0807b04_11",
        "context_with_next_sentence": true
    },
    {
        "source_sentence": "然亦當為無常所轉，却後三月當般涅槃。」",
        "from": "T14n0530_001:0807b07_12",
        "context_with_next_sentence": true
    },
    {
        "source_sentence": "復告大眾：「汝等觀此無常，終不捨人。",
        "from": "T14n0530_001:0807b08_13",
        "context_with_next_sentence": true
    },
    {
        "source_sentence": "如來得一切種智，色身相好，具足成就，而不能免。",
        "from": "T14n0530_001:0807b09_14",
        "context_with_next_sentence": true
    },
    {
        "source_sentence": "過去、未來、現在諸佛亦歸無常。",
        "from": "T14n0530_001:0807b10_15",
        "context_with_next_sentence": true
    },
    {
        "source_sentence": "是故汝等當深觀察無常之法！",
        "from": "T14n0530_001:0807b11_16",
        "context_with_next_sentence": true
    },
    {
        "source_sentence": "若能如是，無復恩愛係戀之心，亦無貪欲、瞋恚、愚癡之想，永斷生、老、病、死之苦，得離一切不善之法，增益無量清淨之行，深達諸法十二緣起。",
        "from": "T14n0530_001:0807b11_17",
        "context_with_next_sentence": true
    },
    {
        "source_sentence": "以是因緣常值諸佛。",
        "from": "T14n0530_001:0807b15_18",
        "context_with_next_sentence": true
    },
    {
        "source_sentence": "所以者何？",
        "from": "T14n0530_001:0807b15_19",
        "context_with_next_sentence": true
    },
    {
        "source_sentence": "若人得達十二因緣，即是見法；若見法者，即名見佛；欲見佛者，當持淨戒，威儀無缺。」",
        "from": "T14n0530_001:0807b15_20",
        "context_with_next_sentence": true
    },
    {
        "source_sentence": "爾時世尊而說偈言：「過去諸王，　　生長深宮，　　雄猛端正，　莊校嚴飾，　　象馬車乘，　　多饒財寶，　如是諸王，　　亦歸無常。",
        "from": "T14n0530_001:0807b17_21",
        "context_with_next_sentence": true
    },
    {
        "source_sentence": "　　過去諸仙，　被鹿皮衣，　　提婆延等，　　諸大仙人，　外道典籍，　　皆悉通利，　　如是諸仙，　亦歸無常。",
        "from": "T14n0530_001:0807b21_22",
        "context_with_next_sentence": true
    },
    {
        "source_sentence": "　　過去羅漢，　　已斷三毒，　三明六通，　　不著三界，　　離諸癡欲，　是良福田，　　如是聖眾，　　亦歸無常。",
        "from": "T14n0530_001:0807b24_23",
        "context_with_next_sentence": true
    },
    {
        "source_sentence": "　不聞一句，　　善斷諸結，　　精勤為己，　是大福田，　　如犀一角，　　獨處山林，　名聞緣覺，　　亦歸無常。",
        "from": "T14n0530_001:0807b27_0",
        "context_with_next_sentence": true
    },
    {
        "source_sentence": "　　天魔兵眾，　一時破散，　　及斷諸結，　　得成佛道，　得成道已，　　而轉法輪，　　佛雖如是，　當歸無常。",
        "from": "T14n0530_001:0807b29_1",
        "context_with_next_sentence": true
    },
    {
        "source_sentence": "　　過去諸佛，　　知三界事，　當來諸佛，　　牢固眾生，　　現在諸佛，　恒沙億剎，　　如是諸佛，　　亦歸無常。",
        "from": "T14n0530_001:0807c03_2",
        "context_with_next_sentence": true
    },
    {
        "source_sentence": "　無常之力，　　不捨欲界，　　色無色界，　仙人國王，　　貴賤上下，　　亦復不捨，　諸佛緣覺，　　學無學人。",
        "from": "T14n0530_001:0807c06_0",
        "context_with_next_sentence": true
    },
    {
        "source_sentence": "　　無常不懼，　不選財色，　　不問強弱，　　及與大智，　執人牢固。",
        "from": "T14n0530_001:0807c08_1",
        "context_with_next_sentence": true
    },
    {
        "source_sentence": "　　以是當知，　　無常最苦，　當求真法。",
        "from": "T14n0530_001:0807c10_2",
        "context_with_next_sentence": true
    },
    {
        "source_sentence": "　　我本為王，　　施人宮殿，　園觀浴池，　　花果茂盛，　　國城妻子，　頭目布施，　　以此功德，　　為求佛道。",
        "from": "T14n0530_001:0807c11_3",
        "context_with_next_sentence": true
    },
    {
        "source_sentence": "　我往昔時，　　手足布施，　　以如此事，　修習忍辱。",
        "from": "T14n0530_001:0807c14_0",
        "context_with_next_sentence": true
    },
    {
        "source_sentence": "　　有鷹逐鴿，　　割肉贖之，　為無上道，　　忍諸苦痛。",
        "from": "T14n0530_001:0807c15_1",
        "context_with_next_sentence": true
    },
    {
        "source_sentence": "　　我行苦行，　久習難行，　　我破魔王，　　於道場樹，　得成佛道，　　無諸垢穢。",
        "from": "T14n0530_001:0807c16_2",
        "context_with_next_sentence": true
    },
    {
        "source_sentence": "　　我轉法輪，　於鹿野園。",
        "from": "T14n0530_001:0807c18_3",
        "context_with_next_sentence": true
    },
    {
        "source_sentence": "　　我已降伏，　　瞋恚夜叉，　於七山中，　　居止雪山。",
        "from": "T14n0530_001:0807c19_4",
        "context_with_next_sentence": true
    },
    {
        "source_sentence": "　　我已降伏，　及其眷屬，　　而不能伏，　　無常之力。",
        "from": "T14n0530_001:0807c20_5",
        "context_with_next_sentence": true
    },
    {
        "source_sentence": "　我能降伏，　　猶如山巖，　　如是猛象，　化為弟子，　　及其眷屬，　　我皆降伏，　而不能伏，　　無常之力。",
        "from": "T14n0530_001:0807c22_0",
        "context_with_next_sentence": true
    },
    {
        "source_sentence": "「我於諸論師，　　及與諸外道，　以正法共論，　　皆悉不如我，　異趣諸眾生，　　化令為弟子，　而不能降伏，　　無常之大力。",
        "from": "T14n0530_001:0807c25_0",
        "context_with_next_sentence": true
    },
    {
        "source_sentence": "　我見貪欲縛，　　瞋恚及愚癡，　如此愚冥法，　　皆已得除滅，　然大智慧燈，　　照於三千界，　而不能降伏，　　無常之大力。",
        "from": "T14n0530_001:0807c29_0",
        "context_with_next_sentence": true
    },
    {
        "source_sentence": "　降伏天魔王，　　及與諸兵眾，　壞於大盲冥，　　照以正法光。",
        "from": "T14n0530_001:0808a04_0",
        "context_with_next_sentence": true
    },
    {
        "source_sentence": "　亦降諸論師，　　及諸占相者，　而不能降伏，　　無常之大力。」",
        "from": "T14n0530_001:0808a06_0",
        "context_with_next_sentence": true
    },
    {
        "source_sentence": "爾時尊者阿難前白佛言：「善哉！",
        "from": "T14n0530_001:0808a08_0",
        "context_with_next_sentence": true
    },
    {
        "source_sentence": "世尊！",
        "from": "T14n0530_001:0808a08_1",
        "context_with_next_sentence": true
    },
    {
        "source_sentence": "善能分別解說此法。",
        "from": "T14n0530_001:0808a08_2",
        "context_with_next_sentence": true
    },
    {
        "source_sentence": "當何名此經？",
        "from": "T14n0530_001:0808a09_3",
        "context_with_next_sentence": true
    },
    {
        "source_sentence": "云何奉持之？」",
        "from": "T14n0530_001:0808a09_4",
        "context_with_next_sentence": true
    },
    {
        "source_sentence": "佛言：「此經名為『除諸憂惱』，汝應受持。",
        "from": "T14n0530_001:0808a09_5",
        "context_with_next_sentence": true
    },
    {
        "source_sentence": "一名『會諸佛前』，亦名『如來所說示現眾生』，應當受持。」",
        "from": "T14n0530_001:0808a10_6",
        "context_with_next_sentence": true
    },
    {
        "source_sentence": "佛告阿難：「於後世中有善男子、善女人受持《如來所說示現眾生經》者，於七生中自識宿命，毒不能害，火不能燒，水不能漂，不墮地獄、餓鬼、畜生、八難之處。",
        "from": "T14n0530_001:0808a12_0",
        "context_with_next_sentence": true
    },
    {
        "source_sentence": "捨此身已，生彌勒前，得在彌勒第一會中。」",
        "from": "T14n0530_001:0808a15_1",
        "context_with_next_sentence": true
    },
    {
        "source_sentence": "佛說此經已，阿難及諸大眾，天、龍、夜叉、乾闥婆、阿修羅、迦樓羅、緊那羅、摩睺羅伽、人非人等，聞佛所說，歡喜奉行。",
        "from": "T14n0530_001:0808a16_2",
        "context_with_next_sentence": true
    },
    {
        "source_sentence": "佛說須摩提長者經",
        "from": "T14n0530_001:0808a19_0",
        "context_with_next_sentence": false
    }
]