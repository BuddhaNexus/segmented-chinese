[
    {
        "source_sentence": "佛說七佛經",
        "from": "T01n0002_001:0150a03_0",
        "context_with_next_sentence": true
    },
    {
        "source_sentence": "西天譯經三藏朝散大夫試鴻臚卿",
        "from": "T01n0002_001:0150a05_0",
        "context_with_next_sentence": true
    },
    {
        "source_sentence": "傳教大師臣法天奉　詔譯",
        "from": "T01n0002_001:0150a06_0",
        "context_with_next_sentence": true
    },
    {
        "source_sentence": "如是我聞：一時，佛在舍衛國祇樹給孤獨園。",
        "from": "T01n0002_001:0150a07_0",
        "context_with_next_sentence": true
    },
    {
        "source_sentence": "爾時有大苾芻眾，持鉢食時詣迦里梨道場，共坐思惟：「過去世時有何佛出現，族姓壽量其義云何？」",
        "from": "T01n0002_001:0150a08_0",
        "context_with_next_sentence": true
    },
    {
        "source_sentence": "如是思已，互相推問而不能知。",
        "from": "T01n0002_001:0150a10_1",
        "context_with_next_sentence": true
    },
    {
        "source_sentence": "爾時，世尊知此苾芻思惟是事，即從座起，詣迦里梨道場，結跏趺坐。",
        "from": "T01n0002_001:0150a11_0",
        "context_with_next_sentence": true
    },
    {
        "source_sentence": "時諸苾芻，頭面禮足住立一面，合掌恭敬一心瞻仰。",
        "from": "T01n0002_001:0150a12_1",
        "context_with_next_sentence": true
    },
    {
        "source_sentence": "世尊問曰：「汝諸苾芻，於意云何？」",
        "from": "T01n0002_001:0150a14_0",
        "context_with_next_sentence": true
    },
    {
        "source_sentence": "苾芻答言：「我等思惟，過去世中有何佛出世？",
        "from": "T01n0002_001:0150a14_1",
        "context_with_next_sentence": true
    },
    {
        "source_sentence": "族姓壽量皆不能知。」",
        "from": "T01n0002_001:0150a15_2",
        "context_with_next_sentence": true
    },
    {
        "source_sentence": "佛告諸苾芻：「汝等樂聞。」",
        "from": "T01n0002_001:0150a16_3",
        "context_with_next_sentence": true
    },
    {
        "source_sentence": "苾芻答言：「今正是時，願為宣說。」",
        "from": "T01n0002_001:0150a16_4",
        "context_with_next_sentence": true
    },
    {
        "source_sentence": "佛言：「汝等諦聽，我今說之。",
        "from": "T01n0002_001:0150a17_5",
        "context_with_next_sentence": true
    },
    {
        "source_sentence": "過去九十一劫，有毘婆尸佛、應、正等覺，出現世間。",
        "from": "T01n0002_001:0150a18_6",
        "context_with_next_sentence": true
    },
    {
        "source_sentence": "三十一劫，有尸棄佛，毘舍浮佛、應、正等覺，出現世間。",
        "from": "T01n0002_001:0150a19_7",
        "context_with_next_sentence": true
    },
    {
        "source_sentence": "於賢劫中第六劫，有俱留孫佛、應、正等覺，出現世間。",
        "from": "T01n0002_001:0150a20_8",
        "context_with_next_sentence": true
    },
    {
        "source_sentence": "第七劫，有俱那含牟尼佛、應、正等覺，出現世間。",
        "from": "T01n0002_001:0150a21_9",
        "context_with_next_sentence": true
    },
    {
        "source_sentence": "第八劫，有迦葉波佛、應、正等覺，出現世間。",
        "from": "T01n0002_001:0150a22_10",
        "context_with_next_sentence": true
    },
    {
        "source_sentence": "第九劫，我釋迦牟尼佛，出世間，應、正等覺。",
        "from": "T01n0002_001:0150a23_11",
        "context_with_next_sentence": true
    },
    {
        "source_sentence": "復次過去劫中，毘婆尸佛、尸棄佛、毘舍浮佛，宣說尸羅清淨戒律，成就智慧最上之行。",
        "from": "T01n0002_001:0150a24_12",
        "context_with_next_sentence": true
    },
    {
        "source_sentence": "「復次賢劫中，俱留孫佛、俱那含牟尼佛、迦葉波佛，亦說清淨律儀及禪定解脫之法；我所說法，亦復如是。",
        "from": "T01n0002_001:0150a27_0",
        "context_with_next_sentence": true
    },
    {
        "source_sentence": "汝諸苾芻！",
        "from": "T01n0002_001:0150a29_1",
        "context_with_next_sentence": true
    },
    {
        "source_sentence": "過去毘婆尸佛，剎帝利姓，發淨信心，而求出家，成正覺道。",
        "from": "T01n0002_001:0150a29_2",
        "context_with_next_sentence": true
    },
    {
        "source_sentence": "尸棄佛、毘舍浮佛，亦剎帝利姓。",
        "from": "T01n0002_001:0150b02_3",
        "context_with_next_sentence": true
    },
    {
        "source_sentence": "俱留孫佛、俱那含牟尼佛、迦葉佛，婆羅門姓。",
        "from": "T01n0002_001:0150b02_4",
        "context_with_next_sentence": true
    },
    {
        "source_sentence": "我生淨飯王宮，剎帝利姓。」",
        "from": "T01n0002_001:0150b03_5",
        "context_with_next_sentence": true
    },
    {
        "source_sentence": "爾時，世尊欲重宣此義，而說頌曰：「我說過去世，　　九十一劫中，　時有毘婆尸，　　出現於世間。",
        "from": "T01n0002_001:0150b05_0",
        "context_with_next_sentence": true
    },
    {
        "source_sentence": "　三十一劫中，　　尸棄、毘舍浮，　如是正等覺，　　皆姓剎帝利。",
        "from": "T01n0002_001:0150b08_0",
        "context_with_next_sentence": true
    },
    {
        "source_sentence": "　俱留孫如來，　　婆羅門之姓，　俱那含、迦葉，　　其姓亦復然。",
        "from": "T01n0002_001:0150b10_0",
        "context_with_next_sentence": true
    },
    {
        "source_sentence": "　我處閻浮提，　　而為淨飯子，　雖證佛菩提，　　亦姓剎帝利。」",
        "from": "T01n0002_001:0150b12_0",
        "context_with_next_sentence": true
    },
    {
        "source_sentence": "爾時，世尊說此偈已，告苾芻眾言：「汝等諦聽！",
        "from": "T01n0002_001:0150b14_0",
        "context_with_next_sentence": true
    },
    {
        "source_sentence": "我今復說七佛如來、應、正等覺所有族號，毘婆尸佛、尸棄佛、毘舍浮佛，憍陳族。",
        "from": "T01n0002_001:0150b15_0",
        "context_with_next_sentence": true
    },
    {
        "source_sentence": "俱留孫佛、俱那含牟尼佛、迦葉波佛，迦葉族。",
        "from": "T01n0002_001:0150b16_1",
        "context_with_next_sentence": true
    },
    {
        "source_sentence": "釋迦如來，瞿曇族。」",
        "from": "T01n0002_001:0150b17_2",
        "context_with_next_sentence": true
    },
    {
        "source_sentence": "爾時，世尊重說頌曰：「毘婆尸如來、　　尸棄、毘舍浮，　如是彼三佛，　　悉是憍陳族。",
        "from": "T01n0002_001:0150b19_0",
        "context_with_next_sentence": true
    },
    {
        "source_sentence": "　俱留孫如來、　　俱那含、迦葉，　如是彼三佛，　　悉是迦葉族。",
        "from": "T01n0002_001:0150b22_0",
        "context_with_next_sentence": true
    },
    {
        "source_sentence": "　我處閻浮界，　　生於淨飯宮，　出家證菩提，　　是彼瞿曇族。」",
        "from": "T01n0002_001:0150b24_0",
        "context_with_next_sentence": true
    },
    {
        "source_sentence": "爾時，世尊說此偈已，告苾芻眾言：「汝等諦聽！",
        "from": "T01n0002_001:0150b26_0",
        "context_with_next_sentence": true
    },
    {
        "source_sentence": "我今復說七佛如來、應、正等覺壽量長短。",
        "from": "T01n0002_001:0150b27_0",
        "context_with_next_sentence": true
    },
    {
        "source_sentence": "毘婆尸佛、應、正等覺出現世間，壽八萬歲。",
        "from": "T01n0002_001:0150b27_1",
        "context_with_next_sentence": true
    },
    {
        "source_sentence": "尸棄佛、應、正等覺，出現世間，壽七萬歲。",
        "from": "T01n0002_001:0150b28_2",
        "context_with_next_sentence": true
    },
    {
        "source_sentence": "毘舍浮佛、應、正等覺，出現世間，壽六萬歲。",
        "from": "T01n0002_001:0150b29_3",
        "context_with_next_sentence": true
    },
    {
        "source_sentence": "俱留孫佛、應、正等覺，出現世間，壽四萬歲。",
        "from": "T01n0002_001:0150c01_4",
        "context_with_next_sentence": true
    },
    {
        "source_sentence": "俱那含牟尼佛、應、正等覺，出現世間，壽三萬歲。",
        "from": "T01n0002_001:0150c02_5",
        "context_with_next_sentence": true
    },
    {
        "source_sentence": "迦葉波佛、應、正等覺，出現世間，壽二萬歲。",
        "from": "T01n0002_001:0150c03_6",
        "context_with_next_sentence": true
    },
    {
        "source_sentence": "我化五濁眾生，壽百歲故。」",
        "from": "T01n0002_001:0150c04_7",
        "context_with_next_sentence": true
    },
    {
        "source_sentence": "爾時，世尊重說頌曰：「毘婆尸如來、　　尸棄、毘舍浮、　俱留孫世尊、　　俱那含、迦葉，　如是出世時，　　各自人壽量，　八萬、次七萬、　　六萬及四萬、　三萬至二萬，　　如是釋迦佛，　而出於五濁，　　人壽一百歲。」",
        "from": "T01n0002_001:0150c06_0",
        "context_with_next_sentence": true
    },
    {
        "source_sentence": "爾時，世尊說此偈已，告苾芻眾言：「汝等諦聽！",
        "from": "T01n0002_001:0150c13_0",
        "context_with_next_sentence": true
    },
    {
        "source_sentence": "我今復說七佛如來父母、國城種種名字。",
        "from": "T01n0002_001:0150c14_0",
        "context_with_next_sentence": true
    },
    {
        "source_sentence": "毘婆尸佛，父名滿度摩王，母名滿度摩，帝城亦名滿度摩。",
        "from": "T01n0002_001:0150c14_1",
        "context_with_next_sentence": true
    },
    {
        "source_sentence": "尸棄如來，父名阿嚕拏王，母同名阿嚕拏，城名阿嚕嚩帝。",
        "from": "T01n0002_001:0150c16_2",
        "context_with_next_sentence": true
    },
    {
        "source_sentence": "毘舍浮如來，父名穌鉢囉底都王，母名鉢囉婆嚩底，城名阿努鉢麼。",
        "from": "T01n0002_001:0150c17_3",
        "context_with_next_sentence": true
    },
    {
        "source_sentence": "俱留孫佛，父名野倪也那多，母名尾舍佉，王名剎謨剎摩，城名剎摩。",
        "from": "T01n0002_001:0150c19_4",
        "context_with_next_sentence": true
    },
    {
        "source_sentence": "俱那含牟尼佛，父名野倪也那覩，母名烏多囉，王名輸部，城名輸婆嚩帝。",
        "from": "T01n0002_001:0150c20_5",
        "context_with_next_sentence": true
    },
    {
        "source_sentence": "迦葉如來，父名穌沒囉賀摩，母名沒囉賀摩虞鉢多，王名訖里計，城名波羅奈。",
        "from": "T01n0002_001:0150c22_6",
        "context_with_next_sentence": true
    },
    {
        "source_sentence": "我今應、正等覺，父名淨飯王，母名謨訶摩耶，城名迦毘羅。」",
        "from": "T01n0002_001:0150c24_7",
        "context_with_next_sentence": true
    },
    {
        "source_sentence": "爾時，世尊重說頌曰：「毘婆尸如來，　　彼佛本生處，　滿度摩為父，　　滿度摩帝母，　所都大城郭，　　亦名滿度摩，　時豐國富盛，　　人民恒快樂。",
        "from": "T01n0002_001:0150c26_0",
        "context_with_next_sentence": true
    },
    {
        "source_sentence": "　尸棄佛世尊，　　阿嚕拏王父，　阿嚕拏嚩帝，　　是佛母之名，　所居城同號，　　阿嚕拏嚩帝，　人民甚熾盛，　　大富常安隱。",
        "from": "T01n0002_001:0151a02_0",
        "context_with_next_sentence": true
    },
    {
        "source_sentence": "　毘舍浮如來，　　父王及母名，　穌鉢囉帝都，　　鉢囉婆嚩帝，　所都之國城，　　名阿努波摩，　其世亦安隱，　　一切無災害。",
        "from": "T01n0002_001:0151a06_0",
        "context_with_next_sentence": true
    },
    {
        "source_sentence": "　俱留孫世尊，　　彼父所立名，　野倪也那多，　　尾舍佉為母，　剎謨剎摩王，　　都彼剎摩城，　時彼諸眾生，　　崇重於賢善。",
        "from": "T01n0002_001:0151a10_0",
        "context_with_next_sentence": true
    },
    {
        "source_sentence": "　俱那含牟尼，　　野倪也那覩，　而是父之名，　　母號烏多囉，　國王名輸部，　　輸婆嚩帝城，　縱廣多嚴飾，　　有情無諸惱。",
        "from": "T01n0002_001:0151a14_0",
        "context_with_next_sentence": true
    },
    {
        "source_sentence": "　迦葉波佛父，　　穌沒囉賀摩，　母立沒囉賀，　　摩虞鉢多名，　訖里計國王，　　都波羅奈城，　其中諸眾生，　　晝夜常安隱。",
        "from": "T01n0002_001:0151a18_0",
        "context_with_next_sentence": true
    },
    {
        "source_sentence": "　我今所生處，　　淨飯王為父，　摩訶摩耶母，　　城名迦毘羅。",
        "from": "T01n0002_001:0151a22_0",
        "context_with_next_sentence": true
    },
    {
        "source_sentence": "　如是正等覺，　　七佛諸如來，　父母及國城，　　分別名如是。」",
        "from": "T01n0002_001:0151a24_0",
        "context_with_next_sentence": true
    },
    {
        "source_sentence": "爾時，世尊說此偈已，告苾芻眾言：「汝等諦聽！",
        "from": "T01n0002_001:0151a26_0",
        "context_with_next_sentence": true
    },
    {
        "source_sentence": "我今復說七佛如來聲聞弟子。",
        "from": "T01n0002_001:0151a27_0",
        "context_with_next_sentence": true
    },
    {
        "source_sentence": "毘婆尸如來、應、正等覺大智弟子，名欠拏底寫，聲聞中第一。",
        "from": "T01n0002_001:0151a27_1",
        "context_with_next_sentence": true
    },
    {
        "source_sentence": "尸棄如來、應、正等覺大智弟子，名部三婆嚩，聲聞中第一。",
        "from": "T01n0002_001:0151a29_2",
        "context_with_next_sentence": true
    },
    {
        "source_sentence": "毘舍浮如來、應、正等覺大智弟子，名野輸多囉，聲聞中第一。",
        "from": "T01n0002_001:0151b01_3",
        "context_with_next_sentence": true
    },
    {
        "source_sentence": "俱留孫如來、應、正等覺大智弟子，名散[口*爾]嚩，聲聞中第一。",
        "from": "T01n0002_001:0151b02_4",
        "context_with_next_sentence": true
    },
    {
        "source_sentence": "俱那含牟尼如來、應、正等覺大智弟子，名穌嚕努多囉，聲聞中第一。",
        "from": "T01n0002_001:0151b04_5",
        "context_with_next_sentence": true
    },
    {
        "source_sentence": "迦葉波如來、應、正等覺大智弟子，名婆囉特嚩惹，聲聞中第一。",
        "from": "T01n0002_001:0151b05_6",
        "context_with_next_sentence": true
    },
    {
        "source_sentence": "我今應、正等覺大智弟子，名舍利弗，聲聞中第一。」",
        "from": "T01n0002_001:0151b07_7",
        "context_with_next_sentence": true
    },
    {
        "source_sentence": "爾時，世尊重說頌曰：「毘婆尸如來，　　有大智慧子，　名欠拏底寫。",
        "from": "T01n0002_001:0151b09_0",
        "context_with_next_sentence": true
    },
    {
        "source_sentence": "　　尸棄佛世尊，　有大智慧子，　　名部三婆嚩。",
        "from": "T01n0002_001:0151b11_1",
        "context_with_next_sentence": true
    },
    {
        "source_sentence": "　毘舍浮如來，　　有大智慧子，　名野輸多囉。",
        "from": "T01n0002_001:0151b13_0",
        "context_with_next_sentence": true
    },
    {
        "source_sentence": "　　俱留孫如來，　有大智慧子，　　名曰散[口*爾]嚩。",
        "from": "T01n0002_001:0151b14_1",
        "context_with_next_sentence": true
    },
    {
        "source_sentence": "　俱那含牟尼，　　有大智慧子，　穌嚕努多囉。",
        "from": "T01n0002_001:0151b16_0",
        "context_with_next_sentence": true
    },
    {
        "source_sentence": "　　迦葉佛世尊，　有大智慧子，　　婆囉特嚩惹。",
        "from": "T01n0002_001:0151b17_1",
        "context_with_next_sentence": true
    },
    {
        "source_sentence": "　我今應、正覺，　　有大智慧子，　名曰舍利弗。",
        "from": "T01n0002_001:0151b19_0",
        "context_with_next_sentence": true
    },
    {
        "source_sentence": "　　如是七佛子，　於諸聲聞中，　　各各為第一。」",
        "from": "T01n0002_001:0151b20_1",
        "context_with_next_sentence": true
    },
    {
        "source_sentence": "爾時，世尊說此偈已，告苾芻眾言：「汝等諦聽！",
        "from": "T01n0002_001:0151b22_0",
        "context_with_next_sentence": true
    },
    {
        "source_sentence": "我今復說七佛如來侍者弟子。",
        "from": "T01n0002_001:0151b23_0",
        "context_with_next_sentence": true
    },
    {
        "source_sentence": "毘婆尸如來、應、正等覺侍者，名阿輸迦。",
        "from": "T01n0002_001:0151b23_1",
        "context_with_next_sentence": true
    },
    {
        "source_sentence": "尸棄如來、應、正等覺侍者，名剎摩迦嚕。",
        "from": "T01n0002_001:0151b24_2",
        "context_with_next_sentence": true
    },
    {
        "source_sentence": "毘舍浮佛、應、正等覺侍者，名烏波扇覩。",
        "from": "T01n0002_001:0151b25_3",
        "context_with_next_sentence": true
    },
    {
        "source_sentence": "俱留孫佛、應、正等覺侍者，名沒提踰。",
        "from": "T01n0002_001:0151b26_4",
        "context_with_next_sentence": true
    },
    {
        "source_sentence": "俱那含牟尼佛、應、正等覺侍者，名穌嚕帝里野。",
        "from": "T01n0002_001:0151b27_5",
        "context_with_next_sentence": true
    },
    {
        "source_sentence": "迦葉如來、應、正等覺侍者，名薩里嚩蜜怛囉。",
        "from": "T01n0002_001:0151b28_6",
        "context_with_next_sentence": true
    },
    {
        "source_sentence": "我今應、正等覺侍者，名阿難陀。」",
        "from": "T01n0002_001:0151b29_7",
        "context_with_next_sentence": true
    },
    {
        "source_sentence": "爾時，世尊重說頌曰：「佛子阿輸迦，　　剎摩迦嚕等，　并烏波扇覩，　　沒提踰之者，　穌嚕帝里野，　　薩嚩蜜怛囉，　及彼阿難陀，　　皆為佛侍者。",
        "from": "T01n0002_001:0151c01_0",
        "context_with_next_sentence": true
    },
    {
        "source_sentence": "　常行慈悲心，　　成就三摩地，　通達諸法相，　　具足大智慧，　多聞而聰敏，　　為大法之師，　眾中居第一，　　名聞於十方。",
        "from": "T01n0002_001:0151c06_0",
        "context_with_next_sentence": true
    },
    {
        "source_sentence": "　人天皆歸敬，　　精進力堅固，　斷盡諸煩惱，　　而證無生滅。",
        "from": "T01n0002_001:0151c10_0",
        "context_with_next_sentence": true
    },
    {
        "source_sentence": "　承侍佛世尊，　　恒獲於己利，　如是諸如來，　　成就真佛子。」",
        "from": "T01n0002_001:0151c12_0",
        "context_with_next_sentence": true
    },
    {
        "source_sentence": "爾時，世尊說此偈已，告苾芻眾言：「汝等諦聽！",
        "from": "T01n0002_001:0151c14_0",
        "context_with_next_sentence": true
    },
    {
        "source_sentence": "我今復說七佛如來所度聲聞之眾。",
        "from": "T01n0002_001:0151c15_0",
        "context_with_next_sentence": true
    },
    {
        "source_sentence": "毘婆尸如來第一會說法，有六萬二千苾芻得阿羅漢果，第二會說法，有十萬苾芻得阿羅漢果，第三會說法，有八萬苾芻得阿羅漢果。",
        "from": "T01n0002_001:0151c15_1",
        "context_with_next_sentence": true
    },
    {
        "source_sentence": "尸棄如來第一會說法，十萬苾芻得阿羅漢果，第二會說法，八十億苾芻得阿羅漢果，第三會說法，七萬苾芻得阿羅漢果。",
        "from": "T01n0002_001:0151c18_2",
        "context_with_next_sentence": true
    },
    {
        "source_sentence": "毘舍浮如來，第一會說法，八萬苾芻得阿羅漢果，第二會說法，七萬苾芻得阿羅漢果，第三會說法，六萬苾芻得阿羅漢果。",
        "from": "T01n0002_001:0151c21_3",
        "context_with_next_sentence": true
    },
    {
        "source_sentence": "「俱留孫如來一會說法，四萬苾芻得阿羅漢。",
        "from": "T01n0002_001:0151c25_0",
        "context_with_next_sentence": true
    },
    {
        "source_sentence": "俱那含牟尼佛一會說法，三萬苾芻得阿羅漢果。",
        "from": "T01n0002_001:0151c26_0",
        "context_with_next_sentence": true
    },
    {
        "source_sentence": "迦葉如來一會說法，二萬苾芻得阿羅漢果。",
        "from": "T01n0002_001:0151c27_1",
        "context_with_next_sentence": true
    },
    {
        "source_sentence": "我今一會說法，一千二百五十苾芻得阿羅漢果。」",
        "from": "T01n0002_001:0151c28_2",
        "context_with_next_sentence": true
    },
    {
        "source_sentence": "爾時，世尊重說頌曰：「毘婆尸如來、　　尸棄、毘舍浮、　俱留孫世尊、　　俱那含、迦葉，　并釋迦牟尼，　　各各出世時，　所度聲聞眾，　　數有七十億，　九萬餘三千，　　二百五十人，　皆得阿羅漢，　　不受於後有。」",
        "from": "T01n0002_001:0152a01_0",
        "context_with_next_sentence": true
    },
    {
        "source_sentence": "爾時，世尊說此偈已，告苾芻眾言：「汝等諦聽！",
        "from": "T01n0002_001:0152a08_0",
        "context_with_next_sentence": true
    },
    {
        "source_sentence": "毗婆尸佛、尸棄佛、毘舍浮佛，乃至我今出現世間，住持教化，宣說法教，調伏有情，戒行儀範，受持衣鉢，求證菩提，無有少法而各別異。」",
        "from": "T01n0002_001:0152a09_1",
        "context_with_next_sentence": true
    },
    {
        "source_sentence": "爾時，世尊而說頌曰：「如是過現劫，　　毗婆尸等佛，　所度眾苾芻，　　成就大智慧，　勤修於正道，　　菩提之分法，　五根與五力，　　四念、四神足，　七覺、八聖支，　　及彼三摩地，　寂靜眼等根，　　通達於法藏，　開悟諸群生，　　增長於慧命，　如是賢劫中，　　皆嘆未曾有。",
        "from": "T01n0002_001:0152a12_2",
        "context_with_next_sentence": true
    },
    {
        "source_sentence": "　佛以大悲智，　　自覺覺於他，　威德大神通，　　所說皆如是。」",
        "from": "T01n0002_001:0152a21_0",
        "context_with_next_sentence": true
    },
    {
        "source_sentence": "爾時，世尊說此偈已，與諸苾芻即從座起，還給孤獨園，過是夜已，至平旦時。",
        "from": "T01n0002_001:0152a23_0",
        "context_with_next_sentence": true
    },
    {
        "source_sentence": "諸苾芻眾，從其本舍，往迦里梨道場，互相推問：「過去如來入大涅槃，離諸戲論，永斷輪迴，而無過失。",
        "from": "T01n0002_001:0152a25_0",
        "context_with_next_sentence": true
    },
    {
        "source_sentence": "如是大丈夫，有如是智慧，如是持戒，如是三摩地，如是解脫，如是威德，如是種族，降世利生，甚為希有不可思議。」",
        "from": "T01n0002_001:0152a27_1",
        "context_with_next_sentence": true
    },
    {
        "source_sentence": "爾時，世尊知諸苾芻心之所念，從座而起，詣迦里梨道場，結跏趺坐，告苾芻眾言：「於意云何？」",
        "from": "T01n0002_001:0152b02_0",
        "context_with_next_sentence": true
    },
    {
        "source_sentence": "時諸苾芻白世尊言：「我等聞說，過去如來，入大涅槃，離諸戲論，永斷輪迴，而無過失，如是大丈夫，有如是智慧，如是持戒，如是三摩地，如是解脫，如是威德，如是種族，降世利生，甚為希有不可思議。」",
        "from": "T01n0002_001:0152b04_1",
        "context_with_next_sentence": true
    },
    {
        "source_sentence": "佛言：「苾芻，汝今所說，何以故？」",
        "from": "T01n0002_001:0152b08_2",
        "context_with_next_sentence": true
    },
    {
        "source_sentence": "苾芻白言：「佛有清淨法界，證真覺智，無不了知，願為解說。」",
        "from": "T01n0002_001:0152b09_3",
        "context_with_next_sentence": true
    },
    {
        "source_sentence": "佛言：「苾芻，汝等諦聽，我今說之。",
        "from": "T01n0002_001:0152b10_4",
        "context_with_next_sentence": true
    },
    {
        "source_sentence": "於過去世，有大國王名滿度摩，彼王妃后名滿度摩帝。",
        "from": "T01n0002_001:0152b11_5",
        "context_with_next_sentence": true
    },
    {
        "source_sentence": "爾時，毗婆尸佛從兜率天降下閻浮，入於母腹住胎藏中，放大光明照諸世間無有幽暗，而諸惡趣一切地獄，日月威光亦不能照，佛光所及忽得大明，而彼有情互得相見，即發聲言：『何故此間有別眾生？』」",
        "from": "T01n0002_001:0152b13_0",
        "context_with_next_sentence": true
    },
    {
        "source_sentence": "爾時，世尊而說頌曰：「菩薩從兜率，　　下降閻浮時，　如雲亦如風，　　須臾至母腹，　身放大光明，　　照耀人天界，　地獄鐵圍山，　　皆悉無幽暗。",
        "from": "T01n0002_001:0152b18_0",
        "context_with_next_sentence": true
    },
    {
        "source_sentence": "　佛剎眾境界，　　隨住於母身，　如是大仙眾，　　亦來俱集會。」",
        "from": "T01n0002_001:0152b23_0",
        "context_with_next_sentence": true
    },
    {
        "source_sentence": "爾時，世尊說此偈已，告苾芻眾言：「汝今諦聽！",
        "from": "T01n0002_001:0152b25_0",
        "context_with_next_sentence": true
    },
    {
        "source_sentence": "彼菩薩摩訶薩從兜率天下降閻浮，入母胎時，部摩夜叉高聲唱言：『此大菩薩大威德大丈夫，捨天人身及阿修羅身，處彼母胎而受人身。』",
        "from": "T01n0002_001:0152b26_0",
        "context_with_next_sentence": true
    },
    {
        "source_sentence": "如是四天王天，忉利天，夜摩天乃至梵輔等天聞此唱言：『菩薩降神處母胎中。』",
        "from": "T01n0002_001:0152b29_1",
        "context_with_next_sentence": true
    },
    {
        "source_sentence": "皆悉來集。」",
        "from": "T01n0002_001:0152c01_2",
        "context_with_next_sentence": true
    },
    {
        "source_sentence": "爾時，世尊而說頌曰：「菩薩從兜率，　　降神母胎時，　部摩大夜叉，　　唱言彼菩薩，　棄捨天中身，　　及於修羅質，　處此母胎中，　　即受人世報。",
        "from": "T01n0002_001:0152c03_0",
        "context_with_next_sentence": true
    },
    {
        "source_sentence": "　四王、忉利天、　　夜摩及兜率，　乃至於梵世，　　皆悉聞斯事，　菩薩降人間，　　微妙真金色，　諸天悉來集，　　心懷大喜慶。」",
        "from": "T01n0002_001:0152c08_0",
        "context_with_next_sentence": true
    },
    {
        "source_sentence": "爾時，世尊說此偈已，告苾芻眾言：「汝今諦聽！",
        "from": "T01n0002_001:0152c12_0",
        "context_with_next_sentence": true
    },
    {
        "source_sentence": "彼菩薩摩訶薩從兜率天降閻浮時，有四大天子威德具足，身被甲冑，手執弓刀，擁護菩薩，人非人等皆不侵害。」",
        "from": "T01n0002_001:0152c13_0",
        "context_with_next_sentence": true
    },
    {
        "source_sentence": "爾時，世尊而說頌曰：「菩薩降生時，　　忉利天帝釋，　遣彼四天王，　　各具大威力，　身被金甲冑，　　手執弓刀槍，　恒時常衛護。",
        "from": "T01n0002_001:0152c16_0",
        "context_with_next_sentence": true
    },
    {
        "source_sentence": "　　羅剎非人等，　不敢作惱害。",
        "from": "T01n0002_001:0152c20_1",
        "context_with_next_sentence": true
    },
    {
        "source_sentence": "　　安住母腹中，　如處大宮殿，　　恒受諸快樂。」",
        "from": "T01n0002_001:0152c21_2",
        "context_with_next_sentence": true
    },
    {
        "source_sentence": "爾時，世尊說此偈已，告苾芻言：「汝今諦聽！",
        "from": "T01n0002_001:0152c23_0",
        "context_with_next_sentence": true
    },
    {
        "source_sentence": "彼菩薩摩訶薩從兜率天下降閻浮處母胎時，其身清淨光明照耀，如摩尼珠，母心安隱無諸熱惱。」",
        "from": "T01n0002_001:0152c24_0",
        "context_with_next_sentence": true
    },
    {
        "source_sentence": "爾時，世尊而說頌曰：「菩薩處胎時，　　清淨無瑕穢，　猶如琉璃珠，　　亦如摩尼寶，　光明照世間，　　如日出雲翳，　成就第一義，　　出生最上智。",
        "from": "T01n0002_001:0152c27_0",
        "context_with_next_sentence": true
    },
    {
        "source_sentence": "　令母無憂惱，　　恒行眾善業，　有情皆歸仰，　　安處剎帝利。」",
        "from": "T01n0002_001:0153a03_0",
        "context_with_next_sentence": true
    },
    {
        "source_sentence": "爾時，世尊說此偈已，告苾芻眾言：「汝今諦聽！",
        "from": "T01n0002_001:0153a05_0",
        "context_with_next_sentence": true
    },
    {
        "source_sentence": "彼菩薩摩訶薩從兜率天下降閻浮處母胎時，未曾得聞母有染欲色等五塵而無所著。」",
        "from": "T01n0002_001:0153a06_0",
        "context_with_next_sentence": true
    },
    {
        "source_sentence": "爾時，世尊而說頌曰：「菩薩處胎時，　　令母心清淨，　不聞染污名，　　遠離五欲過，　斷除貪愛根，　　不受諸苦惱，　身心恒安隱，　　常得於快樂。」",
        "from": "T01n0002_001:0153a08_0",
        "context_with_next_sentence": true
    },
    {
        "source_sentence": "爾時，世尊說此偈已，告苾芻眾言：「汝今諦聽！",
        "from": "T01n0002_001:0153a13_0",
        "context_with_next_sentence": true
    },
    {
        "source_sentence": "彼菩薩摩訶薩從兜率天下降閻浮處母胎時，母自受持近事五戒：一不殺生，二不偷盜，三不婬欲，四不妄語，五不飲酒，於其右脇誕生菩薩，母後命終生天界中。」",
        "from": "T01n0002_001:0153a14_0",
        "context_with_next_sentence": true
    },
    {
        "source_sentence": "爾時，世尊而說頌曰：「菩薩處胎中，　　母自持五戒，　右脇生童子，　　無彼諸苦惱，　譬如天帝釋，　　受妙五欲樂，　於後命終時，　　速得生天上。」",
        "from": "T01n0002_001:0153a18_0",
        "context_with_next_sentence": true
    },
    {
        "source_sentence": "爾時，世尊說此偈已，告苾芻眾言：「汝今諦聽！",
        "from": "T01n0002_001:0153a23_0",
        "context_with_next_sentence": true
    },
    {
        "source_sentence": "彼菩薩摩訶薩右脇生時，大地震動，身真金色離諸垢染，放大光明普照世間一切境界，所有惡趣黑暗地獄忽然大明，彼中眾生互得相見，各各疑云：『何故此間有別眾生？』」",
        "from": "T01n0002_001:0153a24_0",
        "context_with_next_sentence": true
    },
    {
        "source_sentence": "爾時，世尊而說頌曰：「菩薩降生時，　　大地皆震動，　身相如真金，　　不染諸塵垢。",
        "from": "T01n0002_001:0153a28_0",
        "context_with_next_sentence": true
    },
    {
        "source_sentence": "　威德大神通，　　光明照一切，　幽暗業眾生，　　而互得相見。」",
        "from": "T01n0002_001:0153b02_0",
        "context_with_next_sentence": true
    },
    {
        "source_sentence": "爾時，世尊說此偈已，告苾芻眾言：「汝今諦聽！",
        "from": "T01n0002_001:0153b04_0",
        "context_with_next_sentence": true
    },
    {
        "source_sentence": "彼菩薩摩訶薩右脇生時，母無疲困，不坐不臥。",
        "from": "T01n0002_001:0153b05_0",
        "context_with_next_sentence": true
    },
    {
        "source_sentence": "爾時菩薩大威德大丈夫，心不昏昧，足不履地，有四大天子捧童子身。」",
        "from": "T01n0002_001:0153b06_1",
        "context_with_next_sentence": true
    },
    {
        "source_sentence": "爾時，世尊而說頌曰：「菩薩降生時，　　母意無散亂，　不坐亦不臥，　　自在而適悅。",
        "from": "T01n0002_001:0153b08_0",
        "context_with_next_sentence": true
    },
    {
        "source_sentence": "　威德大丈夫，　　心離諸暗昧，　四天捧其身，　　足不履於地。」",
        "from": "T01n0002_001:0153b11_0",
        "context_with_next_sentence": true
    },
    {
        "source_sentence": "爾時，世尊說此偈已，告苾芻眾言：「汝今諦聽！",
        "from": "T01n0002_001:0153b13_0",
        "context_with_next_sentence": true
    },
    {
        "source_sentence": "彼菩薩摩訶薩右脇生時，身體清淨如瑠璃寶，遠離一切膿血洟唾不淨之物，亦如摩尼珠憍尸迦衣，諸塵垢等而不能著。」",
        "from": "T01n0002_001:0153b14_0",
        "context_with_next_sentence": true
    },
    {
        "source_sentence": "爾時，世尊而說頌曰：「菩薩降生時，　　身器悉清淨，　遠離諸穢惡，　　膿血洟唾等，　譬如憍尸衣，　　及彼摩尼寶，　瑩淨體光明，　　塵垢皆不住。」",
        "from": "T01n0002_001:0153b17_0",
        "context_with_next_sentence": true
    },
    {
        "source_sentence": "爾時，世尊說此偈已，告苾芻眾言：「汝今諦聽！",
        "from": "T01n0002_001:0153b22_0",
        "context_with_next_sentence": true
    },
    {
        "source_sentence": "彼菩薩摩訶薩右脇生時，有二天子，於虛空中降二種水，一冷二溫，沐浴童子。」",
        "from": "T01n0002_001:0153b23_0",
        "context_with_next_sentence": true
    },
    {
        "source_sentence": "爾時，世尊而說頌曰：「菩薩降生時，　　空中有二天，　沐浴童子身，　　降彼二種水，　溫冷各相宜，　　表圓於福慧，　成就大無畏，　　普徧視眾生。」",
        "from": "T01n0002_001:0153b25_0",
        "context_with_next_sentence": true
    },
    {
        "source_sentence": "爾時，世尊說此偈已，告苾芻眾言：「汝今諦聽！",
        "from": "T01n0002_001:0153c01_0",
        "context_with_next_sentence": true
    },
    {
        "source_sentence": "彼菩薩摩訶薩右脇生時，具三十二相，身色端嚴，眼根清淨見十由旬。」",
        "from": "T01n0002_001:0153c02_0",
        "context_with_next_sentence": true
    },
    {
        "source_sentence": "爾時，世尊而說頌曰：「菩薩降生時，　　諸相悉具足，　目淨復端嚴，　　遠視十由旬。」",
        "from": "T01n0002_001:0153c04_0",
        "context_with_next_sentence": true
    },
    {
        "source_sentence": "爾時，世尊說此偈已，告苾芻眾言：「彼菩薩摩訶薩右脇生時，見忉利天，彼天帝釋見此童子是真佛身，執白傘蓋覆童子身，寒熱風塵一切諸惡而不能侵。」",
        "from": "T01n0002_001:0153c07_0",
        "context_with_next_sentence": true
    },
    {
        "source_sentence": "爾時，世尊而說頌曰：「童子初生時，　　遠視於忉利，　帝釋復覩之，　　手執白傘蓋，　即來覆其身，　　寒熱風日等，　及彼諸毒惡，　　一切不能侵。」",
        "from": "T01n0002_001:0153c11_0",
        "context_with_next_sentence": true
    },
    {
        "source_sentence": "爾時，世尊說此偈已，告苾芻眾言：「汝今諦聽！",
        "from": "T01n0002_001:0153c16_0",
        "context_with_next_sentence": true
    },
    {
        "source_sentence": "彼菩薩摩訶薩右脇生時，本母乳母養母，及諸宮人圍繞保護，澡浴塗香種種承奉。」",
        "from": "T01n0002_001:0153c17_0",
        "context_with_next_sentence": true
    },
    {
        "source_sentence": "爾時，世尊而說頌曰：「童子初生時，　　乳養有三母，　及彼諸宮人，　　四面常圍繞，　澡浴復塗香，　　令彼常安隱，　如是晝夜中，　　無暫而捨離。」",
        "from": "T01n0002_001:0153c19_0",
        "context_with_next_sentence": true
    },
    {
        "source_sentence": "爾時，世尊說此偈已，告苾芻眾言：「汝今諦聽！",
        "from": "T01n0002_001:0153c24_0",
        "context_with_next_sentence": true
    },
    {
        "source_sentence": "彼菩薩摩訶薩右脇生時，身色端嚴，具三十二相。",
        "from": "T01n0002_001:0153c25_0",
        "context_with_next_sentence": true
    },
    {
        "source_sentence": "滿度摩王，即召相師占其童子，婆羅門言：『若令在家受灌頂輪王之位，主四天下，具足千子威德無畏，不以兵杖弓劒能降他軍；若復出家堅固修行，成正等覺。』」",
        "from": "T01n0002_001:0153c26_1",
        "context_with_next_sentence": true
    },
    {
        "source_sentence": "爾時，世尊而說頌曰：「相師婆羅門，　　占此天童子，　告彼父王言，　　具相三十二，　如月出眾星，　　世間甚希有。",
        "from": "T01n0002_001:0154a01_0",
        "context_with_next_sentence": true
    },
    {
        "source_sentence": "　若常在宮殿，　　必紹轉輪位，　主領四大洲，　　復生千太子；　如是出家時，　　速成無上覺。」",
        "from": "T01n0002_001:0154a05_0",
        "context_with_next_sentence": true
    },
    {
        "source_sentence": "爾時，世尊說此偈已，告苾芻眾言：「汝今諦聽！",
        "from": "T01n0002_001:0154a08_0",
        "context_with_next_sentence": true
    },
    {
        "source_sentence": "彼菩薩摩訶薩右脇生時，身真金色諸相端嚴，如水生蓮塵垢不著，一切有情瞻仰不足。",
        "from": "T01n0002_001:0154a09_0",
        "context_with_next_sentence": true
    },
    {
        "source_sentence": "所出言音微妙細密清雅流美，譬如雪山迦尾囉鳥，食花而醉，所出音聲雅妙清響，眾生聞者無不愛樂，童子言音亦復如是。」",
        "from": "T01n0002_001:0154a11_0",
        "context_with_next_sentence": true
    },
    {
        "source_sentence": "爾時，世尊而說頌曰：「童子初生時，　　身相真金色，　亦如紅蓮華，　　塵垢不能染。",
        "from": "T01n0002_001:0154a14_0",
        "context_with_next_sentence": true
    },
    {
        "source_sentence": "　言音甚微妙，　　如迦尾羅聲，　眾人得聞之，　　愛樂無厭足。」",
        "from": "T01n0002_001:0154a17_0",
        "context_with_next_sentence": true
    },
    {
        "source_sentence": "爾時，世尊說此偈已，告苾芻眾言：「汝今諦聽！",
        "from": "T01n0002_001:0154a19_0",
        "context_with_next_sentence": true
    },
    {
        "source_sentence": "彼菩薩摩訶薩為童子時，遠離邪妄，心意純直，自覺覺他恒行正法，眾人侍奉，如帝釋天主宗敬父母，由此名為毘婆尸。」",
        "from": "T01n0002_001:0154a20_0",
        "context_with_next_sentence": true
    },
    {
        "source_sentence": "爾時，世尊而說頌曰：「毘婆尸如來，　　為彼童子時，　通達大智慧，　　遠離於邪妄。",
        "from": "T01n0002_001:0154a23_0",
        "context_with_next_sentence": true
    },
    {
        "source_sentence": "　自覺及覺他，　　修習正法行，　眾人常愛敬，　　如彼帝釋天。",
        "from": "T01n0002_001:0154a26_0",
        "context_with_next_sentence": true
    },
    {
        "source_sentence": "　侍養於父母，　　名聞滿世間，　是名毘婆尸，　　利益諸含識。」",
        "from": "T01n0002_001:0154a28_0",
        "context_with_next_sentence": true
    },
    {
        "source_sentence": "佛說七佛經",
        "from": "T01n0002_001:0154b01_0",
        "context_with_next_sentence": false
    }
]