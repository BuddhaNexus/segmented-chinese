[
    {
        "source_sentence": "出曜經卷第二十七",
        "from": "T04n0212_027:0753a06_0",
        "context_with_next_sentence": true
    },
    {
        "source_sentence": "姚秦涼州沙門竺佛念譯",
        "from": "T04n0212_027:0753a08_0",
        "context_with_next_sentence": true
    },
    {
        "source_sentence": "◎樂品第三十一",
        "from": "T04n0212_027:0753a09_0",
        "context_with_next_sentence": true
    },
    {
        "source_sentence": "　勝則怨滅，　　負則自鄙，　　息則快樂，　無勝負心。",
        "from": "T04n0212_027:0753a10_0",
        "context_with_next_sentence": true
    },
    {
        "source_sentence": "勝則怨滅，負則自鄙者，如彼怨家晝夜伺察彼人，於彼有大怨嫌，從世至世不捨罪怨，如是經歷數百千身，報怨乃息負者自鄙，是故說曰，勝則怨滅，負者自鄙也。",
        "from": "T04n0212_027:0753a12_0",
        "context_with_next_sentence": true
    },
    {
        "source_sentence": "息則快樂，無勝負心，一切結使永盡無餘，更不復起想著之念，亦復無勝負之心，我勝彼不如、彼勝我不如，都無彼此之心，是故說曰，息則快樂，無勝負心也。",
        "from": "T04n0212_027:0753a15_1",
        "context_with_next_sentence": true
    },
    {
        "source_sentence": "　若人嬈亂彼，　　自求安樂世，　遂成其怨憎，　　終不脫苦患。",
        "from": "T04n0212_027:0753a20_0",
        "context_with_next_sentence": true
    },
    {
        "source_sentence": "若人嬈亂彼，自求安樂世者，世多有人執迷惑意，怨讎心深觸嬈於，人自望快樂宗族蒙慶，如種苦栽冀望甘菓，唐喪功夫無益於時。",
        "from": "T04n0212_027:0753a22_0",
        "context_with_next_sentence": true
    },
    {
        "source_sentence": "是故說曰，若人嬈亂彼，自求安樂世也。",
        "from": "T04n0212_027:0753a25_1",
        "context_with_next_sentence": true
    },
    {
        "source_sentence": "遂成其怨憎，終不脫苦患者，卒鬪殺人猶尚可恕，懷毒陰謀乃不可親，如斯之類必趣惡道，所以然者，由其執愚不捨故也。",
        "from": "T04n0212_027:0753a26_0",
        "context_with_next_sentence": true
    },
    {
        "source_sentence": "是故說曰，遂成其怨憎，終不脫苦患也。",
        "from": "T04n0212_027:0753a28_1",
        "context_with_next_sentence": true
    },
    {
        "source_sentence": "　善樂於愛欲，　　以杖加群生，　於中自求安，　　後世不得樂。",
        "from": "T04n0212_027:0753b01_0",
        "context_with_next_sentence": true
    },
    {
        "source_sentence": "善樂於愛欲者，一切眾生皆貪樂樂不樂苦惱，見苦則群心不願樂，己自行殺教人殺生，己自婬泆教人婬泆，己自妄言綺語復教人妄言綺語，己自不與取復教他人竊盜他物，是故說曰，善樂於愛欲也。",
        "from": "T04n0212_027:0753b03_0",
        "context_with_next_sentence": true
    },
    {
        "source_sentence": "以杖加群生者，所行非法濫抂百姓，意之所存以傷為本，是故說曰，以杖加群生也。",
        "from": "T04n0212_027:0753b07_1",
        "context_with_next_sentence": true
    },
    {
        "source_sentence": "於中自求安，後世不得樂，人作惡行皆自為己，捨身受形遭諸苦惱，經歷生死沈漂五道，所生之處罪苦自隨，是故說曰，於中自求安，後世不得樂也。",
        "from": "T04n0212_027:0753b09_2",
        "context_with_next_sentence": true
    },
    {
        "source_sentence": "　人欲得歡樂，　　杖不加群生，　於中自求樂，　　後世亦得樂。",
        "from": "T04n0212_027:0753b13_0",
        "context_with_next_sentence": true
    },
    {
        "source_sentence": "人欲得歡樂，杖不加群生者，一切眾生皆貪於樂不樂於苦，見彼苦者興慈愍心，四等平均視彼如赤子，初不起怨捶打眾生，處世皆求安身。",
        "from": "T04n0212_027:0753b15_0",
        "context_with_next_sentence": true
    },
    {
        "source_sentence": "「設我今日觸嬈彼者，後世之中受對無數。」",
        "from": "T04n0212_027:0753b18_1",
        "context_with_next_sentence": true
    },
    {
        "source_sentence": "是故說曰，人欲得歡樂，杖不加群生，於中自求樂，後世亦得樂也。",
        "from": "T04n0212_027:0753b19_2",
        "context_with_next_sentence": true
    },
    {
        "source_sentence": "　樂法樂學行，　　慎莫行惡法，　能善行法者，　　今世後世樂。",
        "from": "T04n0212_027:0753b21_0",
        "context_with_next_sentence": true
    },
    {
        "source_sentence": "夫人在世務行於法，選擇善法去其惡者，周旋往來追善知識採取善教，所至到處興有法事，是故說曰，樂法樂學行，慎莫行惡法，能善行法者，今世後世樂也。",
        "from": "T04n0212_027:0753b23_0",
        "context_with_next_sentence": true
    },
    {
        "source_sentence": "　護法行法者，　　行法獲善報，　此應法律教，　　行法不趣惡。",
        "from": "T04n0212_027:0753b27_0",
        "context_with_next_sentence": true
    },
    {
        "source_sentence": "護法行法者，行法獲善報者，能自擁護法不使漏失，後獲其福，是故說曰，護法行法者，行法獲善報也。",
        "from": "T04n0212_027:0753b29_0",
        "context_with_next_sentence": true
    },
    {
        "source_sentence": "此應法律教，行法不趣惡者，彼執行人以法自護，所生之中不遇惡災，從小至大悉受其對，天受福盡下生人間復重受福，是故說曰，此應法律教，行法不趣惡也。",
        "from": "T04n0212_027:0753c02_1",
        "context_with_next_sentence": true
    },
    {
        "source_sentence": "　護法行法者，　　如蓋覆其形，　此應法律教，　　行法不趣惡。",
        "from": "T04n0212_027:0753c06_0",
        "context_with_next_sentence": true
    },
    {
        "source_sentence": "彼修行人擁護深法微妙之教，去諸陰蓋，如猛赫熱而獲好蓋得蒙濟度，是故說曰，護法行法者，如蓋覆其形，此應法律教，行法不趣惡也。",
        "from": "T04n0212_027:0753c08_0",
        "context_with_next_sentence": true
    },
    {
        "source_sentence": "　惡行入地獄，　　所至墮惡道，　非法自陷溺，　　如手把蛇蚖。",
        "from": "T04n0212_027:0753c11_0",
        "context_with_next_sentence": true
    },
    {
        "source_sentence": "惡行入地獄，所至墮惡道者，人為惡行，非父母兄弟宗親所為，皆由己身為罪所致，作罪自受其殃無能代者；外道異學所見不同，外道所見己身作罪他人受報。",
        "from": "T04n0212_027:0753c13_0",
        "context_with_next_sentence": true
    },
    {
        "source_sentence": "是故說曰，惡行入地獄，所至墮惡道也。",
        "from": "T04n0212_027:0753c16_1",
        "context_with_next_sentence": true
    },
    {
        "source_sentence": "非法自陷溺，如手把蛇蚖者，猶如彼人手把蛇蚖，或以呪術而取者，或以藥草而取者，或被師教而手翫弄惡蛇，呪罷之後為蛇所嚙，死入地獄餓鬼畜生，經歷生死無有休已。",
        "from": "T04n0212_027:0753c17_2",
        "context_with_next_sentence": true
    },
    {
        "source_sentence": "是故說曰，非法自陷溺，如手把蛇蚖也。",
        "from": "T04n0212_027:0753c21_3",
        "context_with_next_sentence": true
    },
    {
        "source_sentence": "　不以法非法，　　二事俱同報，　非法入地獄，　　正法生於天。",
        "from": "T04n0212_027:0753c23_0",
        "context_with_next_sentence": true
    },
    {
        "source_sentence": "不以法非法，二事俱同報，此眾生類造善惡行，不自覺知殃福之報，為善者不知善之有報，為惡者不知惡之有報。",
        "from": "T04n0212_027:0753c25_0",
        "context_with_next_sentence": true
    },
    {
        "source_sentence": "如彼有人得雜毒之食，得而享之，不知食中有毒，毒氣流熾不便其身。",
        "from": "T04n0212_027:0753c27_1",
        "context_with_next_sentence": true
    },
    {
        "source_sentence": "行惡之人亦復如是，當時甘口後受其殃，遂喪其命不至善處。",
        "from": "T04n0212_027:0753c29_2",
        "context_with_next_sentence": true
    },
    {
        "source_sentence": "有目之士觀食知之，斯是清淨其中無毒，便取食之後無苦患。",
        "from": "T04n0212_027:0754a01_3",
        "context_with_next_sentence": true
    },
    {
        "source_sentence": "是故說曰，不以法非法，二事俱同報，非法入地獄，正法生於天也。",
        "from": "T04n0212_027:0754a03_4",
        "context_with_next_sentence": true
    },
    {
        "source_sentence": "　施與戰同處，　　此德智不譽，　施時亦戰時，　　此事二俱等。",
        "from": "T04n0212_027:0754a05_0",
        "context_with_next_sentence": true
    },
    {
        "source_sentence": "昔舍衛城內有一長者，名曰最勝，更有長者名曰難降，二人慳貪國中第一，饒財多寶七珍具足，象馬車乘僕從奴婢，穀食田業不可稱計。",
        "from": "T04n0212_027:0754a07_0",
        "context_with_next_sentence": true
    },
    {
        "source_sentence": "二人門戶各有七重，勅守門者，無令乞兒入我門戶中庭之中，鐵籠覆上恐有飛鳥啄拾穀食，屋舍四壁鑄鐵垣牆，恐鼠穿鑿嚙壞器物也。",
        "from": "T04n0212_027:0754a10_1",
        "context_with_next_sentence": true
    },
    {
        "source_sentence": "是時，五大聲聞各以次第詣彼教化，從地踊出教以法施，長者二人聞之各不受化。",
        "from": "T04n0212_027:0754a13_2",
        "context_with_next_sentence": true
    },
    {
        "source_sentence": "後佛自往，坐臥虛空放大光明，佛與長者說微妙法，長者雖聞心猶不達，內自思惟：「佛來至舍，不可虛爾使還精舍，宜入藏裏取一白[疊*毛]布施如來。」",
        "from": "T04n0212_027:0754a15_3",
        "context_with_next_sentence": true
    },
    {
        "source_sentence": "即起入藏選一惡者反更得好，捨而更取倍得好者，心意共諍不能自決。",
        "from": "T04n0212_027:0754a18_4",
        "context_with_next_sentence": true
    },
    {
        "source_sentence": "當於其日，阿須倫與忉利天共鬪，或天得勝、阿須倫不如，或阿須倫得勝、諸天不如。",
        "from": "T04n0212_027:0754a20_5",
        "context_with_next_sentence": true
    },
    {
        "source_sentence": "爾時世尊以天眼觀見長者心，或時慳心得勝、施心不如，或時施心得勝、慳心不如。",
        "from": "T04n0212_027:0754a22_6",
        "context_with_next_sentence": true
    },
    {
        "source_sentence": "爾時世尊便說斯偈：「施與戰同處，　　此德智不譽，　施時亦戰時，　　此事二俱等。」",
        "from": "T04n0212_027:0754a23_7",
        "context_with_next_sentence": true
    },
    {
        "source_sentence": "長者遙聞內懷慚愧：「如來所說正謂我身。」",
        "from": "T04n0212_027:0754a27_0",
        "context_with_next_sentence": true
    },
    {
        "source_sentence": "即出好[疊*毛]持用為施，難降長者出五百兩金持用惠施，心開意解各見道跡也。",
        "from": "T04n0212_027:0754a27_1",
        "context_with_next_sentence": true
    },
    {
        "source_sentence": "　人遭百千變，　　等除憍慢怨，　時施清淨心，　　健夫最為勝。",
        "from": "T04n0212_027:0754b01_0",
        "context_with_next_sentence": true
    },
    {
        "source_sentence": "人遭百千變，等除憍慢怨者，學人在家戀著財業，眾事憒亂心不一定，人欲脩道當離家業，除去憍慢不興想著，乃得惠施不望其報，謙恭卑下脩德之本，輕人貴己殃禍之災，是以教人閑靜之處，然後乃得脩於道真。",
        "from": "T04n0212_027:0754b03_0",
        "context_with_next_sentence": true
    },
    {
        "source_sentence": "是故說曰，人遭百千變，等除憍慢怨也。",
        "from": "T04n0212_027:0754b07_1",
        "context_with_next_sentence": true
    },
    {
        "source_sentence": "時施清淨心，健夫最為勝者，施有五時獲五功德，除去憍慢自大之心，意常清淨不懷穢濁，是故說曰，時施清淨心，健夫最為勝也。",
        "from": "T04n0212_027:0754b08_2",
        "context_with_next_sentence": true
    },
    {
        "source_sentence": "　忍少得勝多，　　戒勝懈怠多，　有信惠施者，　　後身受善報。",
        "from": "T04n0212_027:0754b12_0",
        "context_with_next_sentence": true
    },
    {
        "source_sentence": "忍少得勝多，戒勝懈怠多者，多有眾生信心極少，瞋恚隆熾，持戒忍辱亦復少少耳，以能行忍則勝怨讎，持戒之人勝懈怠者，猶如阿那律一有施德與辟支佛，九十劫中未曾趣惡道，後生釋種家，佛並父弟，出家學道成其道果。",
        "from": "T04n0212_027:0754b14_0",
        "context_with_next_sentence": true
    },
    {
        "source_sentence": "是故說曰，忍少得勝多，戒勝懈怠多，有信惠施者，後身受善報也。",
        "from": "T04n0212_027:0754b19_1",
        "context_with_next_sentence": true
    },
    {
        "source_sentence": "　快哉大福報，　　所願皆全成，　速得第一滅，　　漸入無為際。",
        "from": "T04n0212_027:0754b21_0",
        "context_with_next_sentence": true
    },
    {
        "source_sentence": "快哉大福報，所願皆全成者，人之修福皆由前身立行所致，值良福田種子雖少獲報無量，若復前身觸嬈賢聖，施心不純無平等意，設受人形形狀醜陋為人所輕，作惡受惡作福受福，是故說曰，快哉大福報，所願皆全成也。",
        "from": "T04n0212_027:0754b23_0",
        "context_with_next_sentence": true
    },
    {
        "source_sentence": "速得第一滅，漸入無為際者，眾結除盡諸德普具，淨如光明內外清徹，意欲所求第一義者尋時即獲，欲得永入虛無之處，尋時即得無有疑滯；正使外邪弊魔之徒，欲來毀壞為福之人，尋時自壞，無奈之何。",
        "from": "T04n0212_027:0754b28_1",
        "context_with_next_sentence": true
    },
    {
        "source_sentence": "猶昔魔王將十八億眾，百頭一身，形像可畏，虎狼師子毒蛇惡蚖來恐如來，如來福力使魔斷壞。",
        "from": "T04n0212_027:0754c03_2",
        "context_with_next_sentence": true
    },
    {
        "source_sentence": "魔王退後，爾時世尊便說斯偈：「快哉大福報，　　所願皆全成，　速得第一滅，　　漸入無為際。」",
        "from": "T04n0212_027:0754c06_3",
        "context_with_next_sentence": true
    },
    {
        "source_sentence": "　若彼求方便，　　賢聖智慧施，　盡其苦原本，　　當知獲大幸。",
        "from": "T04n0212_027:0754c09_0",
        "context_with_next_sentence": true
    },
    {
        "source_sentence": "若彼求方便，賢聖智慧施者，學人欲習賢聖法者，勇猛精進意不分散，然後乃應賢聖之法，是故說曰，若彼求方便，賢聖智慧施也。",
        "from": "T04n0212_027:0754c11_0",
        "context_with_next_sentence": true
    },
    {
        "source_sentence": "盡其苦原本，當知獲大幸者，所謂苦者五盛陰是，能滅此者乃應道教，是故說曰，盡其苦原本，當知獲大幸也。",
        "from": "T04n0212_027:0754c13_1",
        "context_with_next_sentence": true
    },
    {
        "source_sentence": "　愛法善眠寤，　　心意潔清淨，　賢聖所說法，　　智者所娛樂。",
        "from": "T04n0212_027:0754c17_0",
        "context_with_next_sentence": true
    },
    {
        "source_sentence": "學人習行達了深法，曉了分別義句所趣，心意澹然無餘異想，入定一意，不為眾邪之所傾動，賢聖所言教，翫而習之不能捨離，智者所習非愚所論，是故說曰，愛法善眠寤，心意潔清淨，賢聖所說法，智者所娛樂也。",
        "from": "T04n0212_027:0754c19_0",
        "context_with_next_sentence": true
    },
    {
        "source_sentence": "　若人心樂禪，　　亦復樂不起，　亦樂四意止，　　并及七覺意，　及彼四神足，　　賢聖八品道。",
        "from": "T04n0212_027:0754c24_0",
        "context_with_next_sentence": true
    },
    {
        "source_sentence": "若人心樂禪，亦復樂不起者，彼脩行人所以樂禪者，欲於無餘泥洹界而取滅度，不起不滅，是故說曰，若人心樂禪，亦復樂不起也。",
        "from": "T04n0212_027:0754c27_0",
        "context_with_next_sentence": true
    },
    {
        "source_sentence": "亦樂四意止，并及七覺意者，止結不起謂之意止，有所覺寤故謂覺意，是故說曰，亦樂四意止，并及七覺意也。",
        "from": "T04n0212_027:0754c29_1",
        "context_with_next_sentence": true
    },
    {
        "source_sentence": "及彼四神足，賢聖八品道者，夫神足法亦斷結使，於現法中快樂無為，賢聖八品道於現法中亦斷結使，快樂善利，是故說曰，及彼四神足，賢聖八品道也。",
        "from": "T04n0212_027:0755a03_2",
        "context_with_next_sentence": true
    },
    {
        "source_sentence": "　善樂於揣食，　　善樂攝法服，　善樂於經行，　　樂處於山藪。",
        "from": "T04n0212_027:0755a07_0",
        "context_with_next_sentence": true
    },
    {
        "source_sentence": "善樂於揣食，善樂攝法服者，如彼行人以獲斷一切之智，分別食想意不染著起於食想，食若好若醜意無是非，法服齊整不違先聖所制服飾，是故說曰，善樂於揣食，善樂攝法服也。",
        "from": "T04n0212_027:0755a09_0",
        "context_with_next_sentence": true
    },
    {
        "source_sentence": "善樂於經行，樂處於山藪，如佛契經所說，夫經行之人獲五功德。",
        "from": "T04n0212_027:0755a13_1",
        "context_with_next_sentence": true
    },
    {
        "source_sentence": "云何為五？",
        "from": "T04n0212_027:0755a14_2",
        "context_with_next_sentence": true
    },
    {
        "source_sentence": "一者堪任遠行，二者多力，三者所可食噉自然消化，四者無病，五者經行之人速得禪定。",
        "from": "T04n0212_027:0755a14_3",
        "context_with_next_sentence": true
    },
    {
        "source_sentence": "習道之人得真如四諦微妙之法，聞法意寤，即入深山無人之處禪定習道，即於無餘泥洹界而般泥洹。",
        "from": "T04n0212_027:0755a17_0",
        "context_with_next_sentence": true
    },
    {
        "source_sentence": "是故說曰，善樂於經行，善樂於山藪也。",
        "from": "T04n0212_027:0755a19_1",
        "context_with_next_sentence": true
    },
    {
        "source_sentence": "　以逮安樂處，　　現法而無為，　以越諸恐懼，　　超世諸染著。",
        "from": "T04n0212_027:0755a21_0",
        "context_with_next_sentence": true
    },
    {
        "source_sentence": "以逮安樂處，現法而無為者，如彼修行之人，於有餘泥洹界真法自娛樂，漸漸乃至滅盡泥洹界，是故說曰，以逮安樂處，現法而無為也。",
        "from": "T04n0212_027:0755a23_0",
        "context_with_next_sentence": true
    },
    {
        "source_sentence": "以越諸恐懼，超世諸染著者，以見道跡越諸苦難，超世諸染著行過三界，為眾祐福田，是故說曰，以越諸恐懼，超世諸染著也。",
        "from": "T04n0212_027:0755a26_1",
        "context_with_next_sentence": true
    },
    {
        "source_sentence": "　善樂於念待，　　善觀於諸法，　善哉世無害，　　育養眾生類。",
        "from": "T04n0212_027:0755a29_0",
        "context_with_next_sentence": true
    },
    {
        "source_sentence": "　世無欲愛樂，　　越諸染著意，　能滅己憍慢，　　此名第一樂。",
        "from": "T04n0212_027:0755b02_0",
        "context_with_next_sentence": true
    },
    {
        "source_sentence": "如來降神來適王家，觀世非常万物如幻，捨世王位深山學道積年苦行，坐樹王下成等正覺，七日七夜觀樹不眴。",
        "from": "T04n0212_027:0755b04_0",
        "context_with_next_sentence": true
    },
    {
        "source_sentence": "如來爾時即從坐起，詣文鱗龍王所，至彼宮殿而說斯偈。",
        "from": "T04n0212_027:0755b06_1",
        "context_with_next_sentence": true
    },
    {
        "source_sentence": "龍聞此偈心開意解，眼目得開覩如來形，愴然揮淚自鄙宿舋。",
        "from": "T04n0212_027:0755b07_2",
        "context_with_next_sentence": true
    },
    {
        "source_sentence": "是故說曰：　善樂於念待，　　善觀於諸法，　善哉世無害，　　育養眾生類。",
        "from": "T04n0212_027:0755b09_3",
        "context_with_next_sentence": true
    },
    {
        "source_sentence": "　世無愛欲樂，　　越諸染著意，　能滅己憍慢，　　此名第一樂。",
        "from": "T04n0212_027:0755b12_0",
        "context_with_next_sentence": true
    },
    {
        "source_sentence": "　耆老持戒樂，　　有信成就樂，　分別義趣樂，　　不造眾惡樂。",
        "from": "T04n0212_027:0755b14_0",
        "context_with_next_sentence": true
    },
    {
        "source_sentence": "耆老持戒樂者，夫學道之人年雖耆艾，不辭勞苦中有退心，雖復年盛目覩世榮而復懈怠，道之在心不問老少，唯在剛烈乃至於道耳，信心以存何往不剋。",
        "from": "T04n0212_027:0755b16_0",
        "context_with_next_sentence": true
    },
    {
        "source_sentence": "是故說曰，耆老持戒樂也。",
        "from": "T04n0212_027:0755b19_1",
        "context_with_next_sentence": true
    },
    {
        "source_sentence": "有信成就樂者，人有信心四事難動，正使化作佛形現諸光相，欲來詭調者，不能使心移轉，是故說曰，有信成就樂者也。",
        "from": "T04n0212_027:0755b20_2",
        "context_with_next_sentence": true
    },
    {
        "source_sentence": "分別義趣樂者，人之辯才皆由宿行，億千万劫乃獲其辯，雖出言教分別諸義，一一所趣不失次緒，從一句義演至百千，終不吐出麤獷之言，是故說曰，分別義趣樂也。",
        "from": "T04n0212_027:0755b22_3",
        "context_with_next_sentence": true
    },
    {
        "source_sentence": "不造眾惡樂者，夫人無惡則生天上人中受福，是故說曰，不造眾惡樂也。",
        "from": "T04n0212_027:0755b26_4",
        "context_with_next_sentence": true
    },
    {
        "source_sentence": "　世有父母樂，　　眾聚和亦樂，　世有沙門樂，　　靜志樂亦然。",
        "from": "T04n0212_027:0755b29_0",
        "context_with_next_sentence": true
    },
    {
        "source_sentence": "世有父母樂，眾聚和亦樂者，如佛契經所說，父母恩重不可得記，若使孝子欲報其恩，右肩負父左肩負母，從生至長周行天地經百千劫，亦不能報父母一日之恩。",
        "from": "T04n0212_027:0755c02_0",
        "context_with_next_sentence": true
    },
    {
        "source_sentence": "何以故？",
        "from": "T04n0212_027:0755c05_1",
        "context_with_next_sentence": true
    },
    {
        "source_sentence": "皆由父母長養五陰敷張六情使覩光明，推燥居濕隨時扶侍。",
        "from": "T04n0212_027:0755c05_2",
        "context_with_next_sentence": true
    },
    {
        "source_sentence": "是以孝子雖欲報恩，百千分未獲其一。",
        "from": "T04n0212_027:0755c07_3",
        "context_with_next_sentence": true
    },
    {
        "source_sentence": "是故說曰，世有父母樂，眾聚和亦樂也。",
        "from": "T04n0212_027:0755c08_4",
        "context_with_next_sentence": true
    },
    {
        "source_sentence": "世有沙門樂，靜志樂亦然者，出家學道斷諸恩愛離棄家業，恒行三業不失其操，復為百千群生所見愛念，隨時供養供給所須，出家梵志懃身苦體求斷縛著，所行清淨不造惡本，是故說曰，世有沙門樂，靜志樂亦然也。",
        "from": "T04n0212_027:0755c09_5",
        "context_with_next_sentence": true
    },
    {
        "source_sentence": "　諸佛興出樂，　　說法堪受樂，　眾僧和亦樂，　　和則常有安。",
        "from": "T04n0212_027:0755c14_0",
        "context_with_next_sentence": true
    },
    {
        "source_sentence": "諸佛興出樂者，如來出現甚不可遇，猶若優曇鉢花數千万劫時時乃出。",
        "from": "T04n0212_027:0755c16_0",
        "context_with_next_sentence": true
    },
    {
        "source_sentence": "爾時群生見優鉢花，各各歡喜自相謂言：「如來降世將在不久，瑞應以現豈有虛乎？",
        "from": "T04n0212_027:0755c17_1",
        "context_with_next_sentence": true
    },
    {
        "source_sentence": "古昔經籍自有成文，若有此花出現世者，如來出世亦復不久。」",
        "from": "T04n0212_027:0755c19_2",
        "context_with_next_sentence": true
    },
    {
        "source_sentence": "諸天世人共相慶賀，皆設供養之具，遲覩如來光相形容。",
        "from": "T04n0212_027:0755c21_0",
        "context_with_next_sentence": true
    },
    {
        "source_sentence": "是故說曰，諸佛興出樂也。",
        "from": "T04n0212_027:0755c22_1",
        "context_with_next_sentence": true
    },
    {
        "source_sentence": "說法堪受樂者，佛初得道眾相具足，七七四十九日寂然入定，不與眾生敷演法味，後為梵天所請，便與四部之眾，比丘比丘尼優婆塞優婆夷，諸天龍神、揵沓和、阿須倫、旃陀羅、摩休勒、人與非人，暢演善法，群生蒙恩靡不濟度。",
        "from": "T04n0212_027:0755c22_2",
        "context_with_next_sentence": true
    },
    {
        "source_sentence": "是故說曰，說法堪受樂也。",
        "from": "T04n0212_027:0755c28_0",
        "context_with_next_sentence": true
    },
    {
        "source_sentence": "眾僧和亦樂，和則常有安者，眾者其事非一，或四或八或生無數，如來眾者為最第一；如來眾中，有四雙八輩十二賢士，諸有眾生之徒競來供養，修敬聖眾者獲福無量；如斯福田出生道果，為良為美為無旱霜，隨意所願靡不剋獲，聖眾所貴唯和為上，是故說曰，眾僧和亦樂，和則常有安也。",
        "from": "T04n0212_027:0755c28_1",
        "context_with_next_sentence": true
    },
    {
        "source_sentence": "　持戒完具樂，　　多聞廣知樂，　覩見真人樂，　　解脫行跡樂。",
        "from": "T04n0212_027:0756a07_0",
        "context_with_next_sentence": true
    },
    {
        "source_sentence": "持戒完具樂者，其有眾生遇持戒者承事供養，隨時瞻視後獲其報，安處無為快樂自由，是故說曰，持戒完具樂也。",
        "from": "T04n0212_027:0756a09_0",
        "context_with_next_sentence": true
    },
    {
        "source_sentence": "多聞廣知樂者，復有眾生遭遇多聞之人承受其教，一一不失名身句身味身，義理通達尋究暢義，聞便即寤不復重受，是故說曰，多聞廣知樂也。",
        "from": "T04n0212_027:0756a11_1",
        "context_with_next_sentence": true
    },
    {
        "source_sentence": "覩見真人樂，解脫行跡樂者，設有眾生宿殖德本，遭遇賢聖值彼羅漢，得滅盡定及空寂定。",
        "from": "T04n0212_027:0756a14_2",
        "context_with_next_sentence": true
    },
    {
        "source_sentence": "其有眾生施真人者現身獲報，錢財集聚所願從意無願不果，於諸結使永無所染。",
        "from": "T04n0212_027:0756a17_0",
        "context_with_next_sentence": true
    },
    {
        "source_sentence": "是故說曰，覩見真人樂，解脫行跡樂也。",
        "from": "T04n0212_027:0756a18_1",
        "context_with_next_sentence": true
    },
    {
        "source_sentence": "　駃水清涼樂，　　法財自集快，　得智明慧快，　　滅慢無邪快。",
        "from": "T04n0212_027:0756a20_0",
        "context_with_next_sentence": true
    },
    {
        "source_sentence": "駛水清涼樂者，猶若駛河澄靜清涼，聲響微細不傷害物甘甜極美，學者所貪多所成就，是故說曰，駛水清涼樂也。",
        "from": "T04n0212_027:0756a22_0",
        "context_with_next_sentence": true
    },
    {
        "source_sentence": "法財自集快者，所謂法財者，以法合集不抂物理，不為縣官盜賊水火災變所見侵欺。",
        "from": "T04n0212_027:0756a24_1",
        "context_with_next_sentence": true
    },
    {
        "source_sentence": "何以故？",
        "from": "T04n0212_027:0756a26_2",
        "context_with_next_sentence": true
    },
    {
        "source_sentence": "皆由正法獲其財利，不抂人物故使其然。",
        "from": "T04n0212_027:0756a26_3",
        "context_with_next_sentence": true
    },
    {
        "source_sentence": "是故說曰，法財自集快也。",
        "from": "T04n0212_027:0756a27_4",
        "context_with_next_sentence": true
    },
    {
        "source_sentence": "得智明慧快者，如彼學人得世間第一智，盡能分別一切眾法，普放光明有所接寤，是故說曰，得智明慧快也。",
        "from": "T04n0212_027:0756a28_5",
        "context_with_next_sentence": true
    },
    {
        "source_sentence": "滅慢無邪快者，人懷憍慢必[夌*欠]蔑人，從永劫以來懷善德不究竟皆由興怒，是故說曰，滅慢無邪快也。",
        "from": "T04n0212_027:0756b01_6",
        "context_with_next_sentence": true
    },
    {
        "source_sentence": "　得覩諸賢樂，　　同會亦復樂，　不與愚從事，　　畢故永以樂。",
        "from": "T04n0212_027:0756b05_0",
        "context_with_next_sentence": true
    },
    {
        "source_sentence": "得覩諸賢樂，同會亦復樂者，賢聖之人道果以具眾德悉備，曩所修學積行乃致，其有恭敬承事賢者，後受其樂財業無數，家人和穆宗族日熾，是故說曰，得覩諸賢樂，同會亦復樂也。",
        "from": "T04n0212_027:0756b07_0",
        "context_with_next_sentence": true
    },
    {
        "source_sentence": "不與愚從事，畢故永以樂者，善人修德慕求良伴，見惡知識終以遠離，所以然者，惡人所稟終無善行，墮人在冥不覩大明，是故說曰，不與愚從事，畢故永以樂也。",
        "from": "T04n0212_027:0756b11_1",
        "context_with_next_sentence": true
    },
    {
        "source_sentence": "　如與愚從事，　　經歷無數日，　與愚同居難，　　如與怨憎會，　與智同處易，　　如共親親會。",
        "from": "T04n0212_027:0756b15_0",
        "context_with_next_sentence": true
    },
    {
        "source_sentence": "如與愚從事，經歷無數日者，若彼行人與愚從事，晝夜墮落墜在生死，億佛過去不蒙濟度，是故說曰，如與愚從事，經歷無數日也。",
        "from": "T04n0212_027:0756b18_0",
        "context_with_next_sentence": true
    },
    {
        "source_sentence": "與愚同居難，如與怨憎會者，怨憎會苦難，皆由無明故，不逐良師不與善知識從事，是故說曰，與愚同居難，如與怨憎會也。",
        "from": "T04n0212_027:0756b20_1",
        "context_with_next_sentence": true
    },
    {
        "source_sentence": "與智同處易，如共親親會者，智人所學必當上及相見同歡，先笑後語和顏悅色，內外清泰無有諍訟，是故說曰，與智同處易，如共親親會也。",
        "from": "T04n0212_027:0756b23_2",
        "context_with_next_sentence": true
    },
    {
        "source_sentence": "　人尊甚難遇，　　終不虛託生，　設當託生處，　　彼家必蒙慶。",
        "from": "T04n0212_027:0756b27_0",
        "context_with_next_sentence": true
    },
    {
        "source_sentence": "人尊甚難遇，終不虛託生者，億千万劫不可遭遇，所謂人尊者，諸佛世尊是，所謂生之處，其種清淨父母真正，其家饒財多寶七珍具足，金銀珍寶、車璩馬瑙、真珠虎珀、象馬車乘無所渴乏，所生國土上下和穆共相順從。",
        "from": "T04n0212_027:0756b29_0",
        "context_with_next_sentence": true
    },
    {
        "source_sentence": "是故說曰，人尊甚難遇，終不虛託生也。",
        "from": "T04n0212_027:0756c04_1",
        "context_with_next_sentence": true
    },
    {
        "source_sentence": "設當託生處，彼家必蒙慶者，眷屬成就處在中國不在邪僻，是故說曰，設當託生處，彼家必蒙慶也。",
        "from": "T04n0212_027:0756c05_2",
        "context_with_next_sentence": true
    },
    {
        "source_sentence": "　一切得善眠，　　梵志取滅度，　不為欲所染，　　盡脫於諸處。",
        "from": "T04n0212_027:0756c08_0",
        "context_with_next_sentence": true
    },
    {
        "source_sentence": "　盡斷不祥結，　　降伏內煩熱，　永息得睡眠，　　心識悉清徹。",
        "from": "T04n0212_027:0756c10_0",
        "context_with_next_sentence": true
    },
    {
        "source_sentence": "昔佛成道未久，初度五人，次後五人、江村十三人、賢士眾中三十七人，通佛六十一人。",
        "from": "T04n0212_027:0756c12_0",
        "context_with_next_sentence": true
    },
    {
        "source_sentence": "爾時世尊告諸弟子：「汝等各各四面教化，度閻浮利地人。",
        "from": "T04n0212_027:0756c13_1",
        "context_with_next_sentence": true
    },
    {
        "source_sentence": "吾欲獨往詣江水側。」",
        "from": "T04n0212_027:0756c15_2",
        "context_with_next_sentence": true
    },
    {
        "source_sentence": "度三迦葉師徒千人，次度舍利弗、目揵連，次度洴沙王，在羅閱城迦蘭陀竹園所。",
        "from": "T04n0212_027:0756c15_3",
        "context_with_next_sentence": true
    },
    {
        "source_sentence": "爾時阿那邠低長者，有少俗緣來至羅閱城中，造大長者欲得寄住，正值彼家男女僕從各各作役，或破薪然火，或吹生熟食，或有布置坐具氍毹毾[登*毛]。",
        "from": "T04n0212_027:0756c17_4",
        "context_with_next_sentence": true
    },
    {
        "source_sentence": "是時，長者躬敷高座懸繒幡蓋香汁灑地。",
        "from": "T04n0212_027:0756c21_0",
        "context_with_next_sentence": true
    },
    {
        "source_sentence": "是時，阿那邠低長者問彼長者：「貴家今日辦具待賓之調亦非小節，為欲請國王過舍？",
        "from": "T04n0212_027:0756c21_1",
        "context_with_next_sentence": true
    },
    {
        "source_sentence": "為是貴家男欲娶婦？",
        "from": "T04n0212_027:0756c23_2",
        "context_with_next_sentence": true
    },
    {
        "source_sentence": "女欲嫁乎？",
        "from": "T04n0212_027:0756c24_3",
        "context_with_next_sentence": true
    },
    {
        "source_sentence": "願聞其意。」",
        "from": "T04n0212_027:0756c24_4",
        "context_with_next_sentence": true
    },
    {
        "source_sentence": "其主報曰：「我今所辦餚饌之具，亦非天及世人所能測度，亦非國王群臣百僚，男不娶婦女不出門。",
        "from": "T04n0212_027:0756c24_5",
        "context_with_next_sentence": true
    },
    {
        "source_sentence": "我所以辦具甘饌飲食者，清旦請佛及比丘僧在家供養。」",
        "from": "T04n0212_027:0756c27_6",
        "context_with_next_sentence": true
    },
    {
        "source_sentence": "阿那邠低聞佛名號及比丘僧，衣毛悚竪悲而且喜，尋往佛所頭面禮足在一面坐，斯須退坐前白佛言：「伏惟天尊興居輕利遊步康彊，聞僑在此得善眠乎？」",
        "from": "T04n0212_027:0756c28_7",
        "context_with_next_sentence": true
    },
    {
        "source_sentence": "爾時世尊與阿那邠低而說斯偈，是故說曰：「一切得善眠，　　梵志取滅度，　不為欲所染，　　盡脫於諸處。",
        "from": "T04n0212_027:0757a02_8",
        "context_with_next_sentence": true
    },
    {
        "source_sentence": "　盡斷不祥結，　　降伏內煩熱，　永息得睡眠，　　心識悉清徹。」",
        "from": "T04n0212_027:0757a06_0",
        "context_with_next_sentence": true
    },
    {
        "source_sentence": "　慎莫著於樂，　　當就護來行，　當念捨於世，　　觀於快樂事。",
        "from": "T04n0212_027:0757a08_0",
        "context_with_next_sentence": true
    },
    {
        "source_sentence": "慎莫著於樂，當就護來行者，夫人學道不苦不成，要當須苦然後乃成，捨世俗禪及俗解脫，修無漏禪無漏解脫，是故說曰，慎莫著於樂，當就護來行。",
        "from": "T04n0212_027:0757a10_0",
        "context_with_next_sentence": true
    },
    {
        "source_sentence": "當念捨於世，觀於快樂事者，人遇小樂當更求索增其樂本，是故說曰，當念捨於世，觀於快樂事也。",
        "from": "T04n0212_027:0757a13_1",
        "context_with_next_sentence": true
    },
    {
        "source_sentence": "　如世俗歡樂，　　及彼天上樂，　此名為愛盡，　　十六未獲一。",
        "from": "T04n0212_027:0757a16_0",
        "context_with_next_sentence": true
    },
    {
        "source_sentence": "如世俗歡樂，及彼天上樂者，世俗樂者欲界之樂，及彼天樂者色界之樂，眾生之類長夜之中，迷惑五趣不知稟真，貪著世俗禪福之報，流轉五趣周而復始，謂為得道永滅不起，是故說曰，如世俗歡樂，及彼天上樂也。",
        "from": "T04n0212_027:0757a18_0",
        "context_with_next_sentence": true
    },
    {
        "source_sentence": "此名為愛盡，十六不獲一者，其有行人先斷愛根永去枝葉，執意懷懼防惡未然，後得無漏之樂遊心自然，於十六分中未得其一。",
        "from": "T04n0212_027:0757a22_1",
        "context_with_next_sentence": true
    },
    {
        "source_sentence": "是故說曰，此名為愛盡，十六不獲一也。",
        "from": "T04n0212_027:0757a25_2",
        "context_with_next_sentence": true
    },
    {
        "source_sentence": "　能捨於重擔，　　更不造重擔，　重擔世之苦，　　能捨最快樂。",
        "from": "T04n0212_027:0757a27_0",
        "context_with_next_sentence": true
    },
    {
        "source_sentence": "能捨於重擔，更不造重擔等者，如人負重擔經過嶮難處，所負既不要世俗不急貨，亦非金銀珍寶、車璩馬瑙、真珠琥珀，乃是世俗不要之貨，傍人諫語：「觀君所負，非是真寶，何不捨之，更求真者？」",
        "from": "T04n0212_027:0757a29_0",
        "context_with_next_sentence": true
    },
    {
        "source_sentence": "其人即捨，更求真者。",
        "from": "T04n0212_027:0757b04_1",
        "context_with_next_sentence": true
    },
    {
        "source_sentence": "觀此眾生亦復如是，負五陰身遊處欲界，宛轉生死不能得出。",
        "from": "T04n0212_027:0757b05_0",
        "context_with_next_sentence": true
    },
    {
        "source_sentence": "聖人告曰：「汝今所負五陰之形，穢漏臭處荷負是為？",
        "from": "T04n0212_027:0757b06_1",
        "context_with_next_sentence": true
    },
    {
        "source_sentence": "宜可速捨更求輕者。」",
        "from": "T04n0212_027:0757b07_2",
        "context_with_next_sentence": true
    },
    {
        "source_sentence": "爾時眾生即設方便，捨欲界形受色界身。",
        "from": "T04n0212_027:0757b08_3",
        "context_with_next_sentence": true
    },
    {
        "source_sentence": "已受色界之形，聖人復往就彼教化，使令捨身就無漏智五分法性。",
        "from": "T04n0212_027:0757b09_4",
        "context_with_next_sentence": true
    },
    {
        "source_sentence": "是故說曰，能捨於重擔，更不造重擔，重擔世之苦，能捨最快樂也。",
        "from": "T04n0212_027:0757b10_5",
        "context_with_next_sentence": true
    },
    {
        "source_sentence": "　盡斷諸愛欲，　　及滅一切行，　并滅五陰本，　　更不受三有。",
        "from": "T04n0212_027:0757b13_0",
        "context_with_next_sentence": true
    },
    {
        "source_sentence": "如彼行人以無漏慧觀，滅欲愛色愛無色愛，身行口行意行，除身三口四意三永盡無餘，解知五陰興起本末，更不復著三有之行。",
        "from": "T04n0212_027:0757b15_0",
        "context_with_next_sentence": true
    },
    {
        "source_sentence": "是故說曰，盡斷諸愛欲，及滅一切行，并滅五陰本，更不受三有也。",
        "from": "T04n0212_027:0757b17_1",
        "context_with_next_sentence": true
    },
    {
        "source_sentence": "　義興則有樂，　　朋友食福樂，　彼滅寂然樂，　　展轉普及人，　苦為樂為本。",
        "from": "T04n0212_027:0757b20_0",
        "context_with_next_sentence": true
    },
    {
        "source_sentence": "義興則有樂，朋友食福樂等者，猶若商賈之人勞形苦體，冒涉危嶮採致重寶，安隱還家宗族慶賀，男女大小靡不歡喜，朋友同伴悉皆蒙恩；若使開意惠施普及一切，無復眾苦以樂為本，宗族娛樂不能捨離。",
        "from": "T04n0212_027:0757b23_0",
        "context_with_next_sentence": true
    },
    {
        "source_sentence": "是故說曰，義興則有樂，朋友食福樂，彼滅寂然樂，展轉普及人，苦為樂為本也。",
        "from": "T04n0212_027:0757b27_1",
        "context_with_next_sentence": true
    },
    {
        "source_sentence": "　猶彼火爐，　　赫焰熾然，　　漸漸還滅，　不知所湊。",
        "from": "T04n0212_027:0757c01_0",
        "context_with_next_sentence": true
    },
    {
        "source_sentence": "　如是等見人，　　免於愛欲泥，　去亦無處所，　　以獲無動樂。",
        "from": "T04n0212_027:0757c03_0",
        "context_with_next_sentence": true
    },
    {
        "source_sentence": "猶彼火爐，赫焰熾然者，猶若彼匠火燒鐵丸，極自熾然甚難可近，是以聖人觀眾生類婬怒癡火，而自燒炙不自覺知。",
        "from": "T04n0212_027:0757c05_0",
        "context_with_next_sentence": true
    },
    {
        "source_sentence": "是故說曰，猶彼火爐，赫焰熾然也。",
        "from": "T04n0212_027:0757c07_1",
        "context_with_next_sentence": true
    },
    {
        "source_sentence": "漸漸還滅，不知所湊者，如彼熱鐵丸漸漸至冷，不知熱之所湊，亦復不知冷之所在，是故說曰，漸漸還滅，不知所湊也。",
        "from": "T04n0212_027:0757c08_2",
        "context_with_next_sentence": true
    },
    {
        "source_sentence": "如是等見人，免於愛欲泥者，彼脩行人得等解脫無復罣礙，免於愛欲之深泥，便得離於生死之岸，是故說曰，如是等見人，免於愛欲泥也。",
        "from": "T04n0212_027:0757c11_3",
        "context_with_next_sentence": true
    },
    {
        "source_sentence": "去亦無處所，以獲無動樂者，如是之類神與冥合識與空體，亦復不知東西南北四維上下，來亦不知所從來，去亦不知所從去，猶如熱鐵丸漸漸欲冷，不知熱之所湊，亦復不知冷之所在，是故說曰，去亦無處所，以獲無動樂也。",
        "from": "T04n0212_027:0757c14_4",
        "context_with_next_sentence": true
    },
    {
        "source_sentence": "　中間無有恚，　　有變易不停，　除憂無有愁，　　寂然觀世有。",
        "from": "T04n0212_027:0757c20_0",
        "context_with_next_sentence": true
    },
    {
        "source_sentence": "中間無有恚者，所謂恚者，染污人心不至于道，唯有無垢之人，乃能免此恚怒之心，是故說曰，中間無有恚也。",
        "from": "T04n0212_027:0757c22_0",
        "context_with_next_sentence": true
    },
    {
        "source_sentence": "有變易不停者，世多有行，行有輕重舉操不同，或有冥契運至不造結使，或有知而故犯以興塵勞。",
        "from": "T04n0212_027:0757c24_1",
        "context_with_next_sentence": true
    },
    {
        "source_sentence": "是以聖人布誡後生，欲令執行之人改既往之失、絕將來之禍，貪學之人翫之寶之，未墜于心便能進適賢聖之室，然後方知聖法之可崇，穢法之叵近。",
        "from": "T04n0212_027:0757c26_2",
        "context_with_next_sentence": true
    },
    {
        "source_sentence": "是故說曰，有變易不停也。",
        "from": "T04n0212_027:0758a01_3",
        "context_with_next_sentence": true
    },
    {
        "source_sentence": "除憂無有愁者，如彼脩行人，永拔愁憂之本，與樂根共相應，寂然觀世變，如彼幻野馬也。",
        "from": "T04n0212_027:0758a01_4",
        "context_with_next_sentence": true
    },
    {
        "source_sentence": "是故說曰，除憂無有愁，寂然觀世有也。",
        "from": "T04n0212_027:0758a03_5",
        "context_with_next_sentence": true
    },
    {
        "source_sentence": "　有樂無有惱，　　正法而多聞，　設見有所損，　　人人貪於色。",
        "from": "T04n0212_027:0758a05_0",
        "context_with_next_sentence": true
    },
    {
        "source_sentence": "有樂無有惱，正法而多聞者，如彼入定人，晝夜禪寂不離定意，空無相願以為遊觀，當時雖復身遭苦行，神寂無為無所傷損，如彼行人無瞋怒心，慈愍群萌與己無異，是故說曰，有樂無有惱，正法而多聞也。",
        "from": "T04n0212_027:0758a07_0",
        "context_with_next_sentence": true
    },
    {
        "source_sentence": "設見有所損，人人貪於色者，如彼學者觀彼根原，婬怒癡病眾禍之首，皆起欲怒心意，共相染污以成大患，便不能脫生老病死愁憂苦惱眾患之原。",
        "from": "T04n0212_027:0758a11_1",
        "context_with_next_sentence": true
    },
    {
        "source_sentence": "是故說曰，設見有所損，人人貪於色。",
        "from": "T04n0212_027:0758a15_0",
        "context_with_next_sentence": true
    },
    {
        "source_sentence": "　無結世善壽，　　大法知結原，　人當明結瑕，　　人人心縛著，　亦縛於色本。",
        "from": "T04n0212_027:0758a16_0",
        "context_with_next_sentence": true
    },
    {
        "source_sentence": "無結之人婬怒癡盡，不復樂俗眾結之本，怨讎恚心亦復不興，明人所鑒能斷斯病，既自去病復治他人使無有病，亦復不念著於眾色，利衰毀譽其心不動，是故說曰，無結世善壽，大法知結原，人當明結瑕，人人貪縛著，亦縛於色本。",
        "from": "T04n0212_027:0758a19_0",
        "context_with_next_sentence": true
    },
    {
        "source_sentence": "　一切受辱苦，　　一切任己樂，　勝負自然興，　　竟不有所獲。",
        "from": "T04n0212_027:0758a25_0",
        "context_with_next_sentence": true
    },
    {
        "source_sentence": "一切受辱苦，一切任己樂者，人遭困厄意不得舒，瞻人顏色恒恐失意，自恣之人隨意所欲，如念即至如響應聲，是故說曰，一切受辱苦，一切任己樂也。",
        "from": "T04n0212_027:0758a27_0",
        "context_with_next_sentence": true
    },
    {
        "source_sentence": "勝負自然興，竟不有所獲者，如人處世貴賤無常，或為轉輪聖王，後便為粟散諸王，一尊一卑或高或下，唯有賢聖之道無有尊卑高下，是故說曰，勝負自然興，竟不有所獲也。",
        "from": "T04n0212_027:0758b01_1",
        "context_with_next_sentence": true
    },
    {
        "source_sentence": "　諸欲得樂壽，　　能忍彼輕報，　忍者忍於人，　　不忍處諸有。",
        "from": "T04n0212_027:0758b06_0",
        "context_with_next_sentence": true
    },
    {
        "source_sentence": "取要言之略說其義，無害而生害，無惱而生惱，無恚而生恚，無怨而生怨，如上無異。",
        "from": "T04n0212_027:0758b08_0",
        "context_with_next_sentence": true
    },
    {
        "source_sentence": "　諸欲得樂壽，　　於惑而無惑，　惑者惑於人，　　我斯無有惑。",
        "from": "T04n0212_027:0758b10_0",
        "context_with_next_sentence": true
    },
    {
        "source_sentence": "　諸欲得樂壽，　　終己無結著，　當食於念食，　　如彼光音天，　恒以念為食，　　意身無所猗。",
        "from": "T04n0212_027:0758b12_0",
        "context_with_next_sentence": true
    },
    {
        "source_sentence": "　村野見苦樂，　　彼此無所燒，　雖值更樂跡，　　無跡焉有更？",
        "from": "T04n0212_027:0758b15_0",
        "context_with_next_sentence": true
    },
    {
        "source_sentence": "村野見苦樂，彼此無所燒者，人之脩道或在城傍依村而住，或在曠野無人之處，或時遇苦眾人痛心，時復遭樂不以為歡，不興更樂起十二種病。",
        "from": "T04n0212_027:0758b17_0",
        "context_with_next_sentence": true
    },
    {
        "source_sentence": "彼者彼六塵，此者此六情。",
        "from": "T04n0212_027:0758b20_1",
        "context_with_next_sentence": true
    },
    {
        "source_sentence": "是故說曰，村野見苦樂，彼此無所燒也。",
        "from": "T04n0212_027:0758b20_2",
        "context_with_next_sentence": true
    },
    {
        "source_sentence": "雖值更樂跡，無跡焉有更者，人之處世心恒放逸，先更後樂遂增罪根，或時生彼地獄更樂，無更則無跡，亦復無有地獄更樂，是故說曰，雖值更樂跡，無跡焉有更也。",
        "from": "T04n0212_027:0758b21_3",
        "context_with_next_sentence": true
    },
    {
        "source_sentence": "　所在有賢人，　　不著欲垢穢，　正使遭苦樂，　　不興於害心。",
        "from": "T04n0212_027:0758b26_0",
        "context_with_next_sentence": true
    },
    {
        "source_sentence": "所在有賢人，不著欲穢垢者，聖人處世多自隱遁，不著欲想不興欲垢，所謂賢人，阿那含、阿羅漢是。",
        "from": "T04n0212_027:0758b28_0",
        "context_with_next_sentence": true
    },
    {
        "source_sentence": "故說曰，所在有賢人，不著欲穢垢也。",
        "from": "T04n0212_027:0758c01_1",
        "context_with_next_sentence": true
    },
    {
        "source_sentence": "正使遭苦樂，不興於害意者，雖遭苦樂不興想著，是故說曰，正使遭苦樂，不興於害意也。",
        "from": "T04n0212_027:0758c02_2",
        "context_with_next_sentence": true
    },
    {
        "source_sentence": "出曜經卷第二十七",
        "from": "T04n0212_027:0758c05_0",
        "context_with_next_sentence": false
    }
]