[
    {
        "source_sentence": "佛說大乘菩薩藏正法經卷第三",
        "from": "T11n0316_037:0877a14_0",
        "context_with_next_sentence": true
    },
    {
        "source_sentence": "十七",
        "from": "T11n0316_037:0877a15_0",
        "context_with_next_sentence": true
    },
    {
        "source_sentence": "西天譯經三藏銀青光祿大夫",
        "from": "T11n0316_037:0877a17_0",
        "context_with_next_sentence": true
    },
    {
        "source_sentence": "試光祿卿慈覺傳梵大師賜紫",
        "from": "T11n0316_037:0877a18_0",
        "context_with_next_sentence": true
    },
    {
        "source_sentence": "沙門臣法護等奉　詔譯",
        "from": "T11n0316_037:0877a19_0",
        "context_with_next_sentence": true
    },
    {
        "source_sentence": "勝慧波羅蜜多品第十一之五",
        "from": "T11n0316_037:0877a20_0",
        "context_with_next_sentence": true
    },
    {
        "source_sentence": "佛告舍利子：「云何諸菩薩以法觀法念處？",
        "from": "T11n0316_037:0877a21_0",
        "context_with_next_sentence": true
    },
    {
        "source_sentence": "謂諸菩薩以聖慧眼得見諸法，於中入解，乃至菩提道場觀諸法性，如微塵許悉無所見。",
        "from": "T11n0316_037:0877a21_1",
        "context_with_next_sentence": true
    },
    {
        "source_sentence": "若空解脫即無相解脫、無願解脫、不起解脫、無生解脫、無作解脫、無性解脫、緣生解脫，而諸菩薩於一切法應如是觀。",
        "from": "T11n0316_037:0877a23_2",
        "context_with_next_sentence": true
    },
    {
        "source_sentence": "云何名法？",
        "from": "T11n0316_037:0877a26_3",
        "context_with_next_sentence": true
    },
    {
        "source_sentence": "謂無我義、無人義、無眾生義、無壽者義，是名為法。",
        "from": "T11n0316_037:0877a26_4",
        "context_with_next_sentence": true
    },
    {
        "source_sentence": "云何非法？",
        "from": "T11n0316_037:0877a28_0",
        "context_with_next_sentence": true
    },
    {
        "source_sentence": "謂我見、人見、眾生見、壽者見、常見斷見、有見無見，是名非法。",
        "from": "T11n0316_037:0877a28_1",
        "context_with_next_sentence": true
    },
    {
        "source_sentence": "又舍利子！",
        "from": "T11n0316_037:0877a29_2",
        "context_with_next_sentence": true
    },
    {
        "source_sentence": "此法非法，即攝一切法及非法。",
        "from": "T11n0316_037:0877a29_3",
        "context_with_next_sentence": true
    },
    {
        "source_sentence": "所以者何？",
        "from": "T11n0316_037:0877b01_4",
        "context_with_next_sentence": true
    },
    {
        "source_sentence": "謂空、無相、無願三解脫門遍能了知，即是諸法。",
        "from": "T11n0316_037:0877b01_5",
        "context_with_next_sentence": true
    },
    {
        "source_sentence": "於我見等深心繫著，即諸非法。",
        "from": "T11n0316_037:0877b02_6",
        "context_with_next_sentence": true
    },
    {
        "source_sentence": "是故菩薩修法觀時，最極微量悉無所見，於解脫法及菩提道悉皆出離得無障礙，於諸有情不起愛見大悲之想。",
        "from": "T11n0316_037:0877b03_7",
        "context_with_next_sentence": true
    },
    {
        "source_sentence": "彼無煩惱及隨煩惱。",
        "from": "T11n0316_037:0877b06_8",
        "context_with_next_sentence": true
    },
    {
        "source_sentence": "所以者何？",
        "from": "T11n0316_037:0877b06_9",
        "context_with_next_sentence": true
    },
    {
        "source_sentence": "如其了義平等入解人法俱空，無有煩惱之所積集，而能覺悟彼煩惱自性即菩提性，此菩提自性即煩惱性。",
        "from": "T11n0316_037:0877b06_10",
        "context_with_next_sentence": true
    },
    {
        "source_sentence": "如是念處諸法平等，猶如虛空。",
        "from": "T11n0316_037:0877b09_11",
        "context_with_next_sentence": true
    },
    {
        "source_sentence": "又諸菩薩修法觀時，於諸佛法而能對治，觀諸有情盡彼生智，證彼無為離無生智，於無生際無所棄捨。",
        "from": "T11n0316_037:0877b10_12",
        "context_with_next_sentence": true
    },
    {
        "source_sentence": "如是通達法觀念處，即得安住一切法念，於一切聲聞辟支佛法不起愛樂，決定安住諸佛念處常不忘失及無癡迷，乃至最後邊際法觀念處，能說無量不共境界，平等入解一切佛法，令諸有情心生歡憙，一切魔法自然知解。",
        "from": "T11n0316_037:0877b12_13",
        "context_with_next_sentence": true
    },
    {
        "source_sentence": "此說是名以法觀法念處。",
        "from": "T11n0316_037:0877b17_14",
        "context_with_next_sentence": true
    },
    {
        "source_sentence": "舍利子！",
        "from": "T11n0316_037:0877b18_15",
        "context_with_next_sentence": true
    },
    {
        "source_sentence": "諸菩薩摩訶薩於勝慧波羅蜜多，獲得如是四種念處善巧。",
        "from": "T11n0316_037:0877b18_16",
        "context_with_next_sentence": true
    },
    {
        "source_sentence": "「云何諸菩薩菩提分善巧？",
        "from": "T11n0316_037:0877b19_17",
        "context_with_next_sentence": true
    },
    {
        "source_sentence": "菩提分法此有七種。",
        "from": "T11n0316_037:0877b20_18",
        "context_with_next_sentence": true
    },
    {
        "source_sentence": "何等為七？",
        "from": "T11n0316_037:0877b20_19",
        "context_with_next_sentence": true
    },
    {
        "source_sentence": "一者念菩提分，二者擇法菩提分，三者精進菩提分，四者樂菩提分，五者適悅菩提分，六者三摩地菩提分，七者捨菩提分，是名為七。",
        "from": "T11n0316_037:0877b21_0",
        "context_with_next_sentence": true
    },
    {
        "source_sentence": "云何念菩提分？",
        "from": "T11n0316_037:0877b24_0",
        "context_with_next_sentence": true
    },
    {
        "source_sentence": "謂念所悟法，觀察分別條析揀擇及與開解。",
        "from": "T11n0316_037:0877b24_1",
        "context_with_next_sentence": true
    },
    {
        "source_sentence": "又應念彼法自體相，隨順覺悟，如諸法空隨念了知。",
        "from": "T11n0316_037:0877b25_2",
        "context_with_next_sentence": true
    },
    {
        "source_sentence": "此說是名念菩提分。",
        "from": "T11n0316_037:0877b26_3",
        "context_with_next_sentence": true
    },
    {
        "source_sentence": "云何擇法菩提分？",
        "from": "T11n0316_037:0877b27_0",
        "context_with_next_sentence": true
    },
    {
        "source_sentence": "謂於八萬四千法總聚中以智思擇、如法擇已，彼是了義即是了義，彼非了義即非了義，彼是世俗即是世俗，彼是勝義即是勝義，彼是祕密即是祕密，彼是決定即是決定，如其思擇。",
        "from": "T11n0316_037:0877b27_1",
        "context_with_next_sentence": true
    },
    {
        "source_sentence": "此說是名擇法菩提分。",
        "from": "T11n0316_037:0877c02_2",
        "context_with_next_sentence": true
    },
    {
        "source_sentence": "云何精進菩提分？",
        "from": "T11n0316_037:0877c03_3",
        "context_with_next_sentence": true
    },
    {
        "source_sentence": "謂於法思擇捨離知解，樂修禪定寂靜輕安，應當以懃勇力摧伏彼執，於菩提道樂欲不退不捨重擔。",
        "from": "T11n0316_037:0877c03_4",
        "context_with_next_sentence": true
    },
    {
        "source_sentence": "此說是名精進菩提分。",
        "from": "T11n0316_037:0877c05_5",
        "context_with_next_sentence": true
    },
    {
        "source_sentence": "云何樂菩提分？",
        "from": "T11n0316_037:0877c06_6",
        "context_with_next_sentence": true
    },
    {
        "source_sentence": "謂樂聞法音，其心清淨不生疲厭，離諸攀緣及煩惱縛，志誠渴仰乃至身毛喜竪得大法樂。",
        "from": "T11n0316_037:0877c06_7",
        "context_with_next_sentence": true
    },
    {
        "source_sentence": "此說是名樂菩提分。",
        "from": "T11n0316_037:0877c08_8",
        "context_with_next_sentence": true
    },
    {
        "source_sentence": "云何適悅菩提分？",
        "from": "T11n0316_037:0877c09_9",
        "context_with_next_sentence": true
    },
    {
        "source_sentence": "謂於三摩地離諸障礙惛掉等性，令彼身心俱獲輕安。",
        "from": "T11n0316_037:0877c09_10",
        "context_with_next_sentence": true
    },
    {
        "source_sentence": "此說是名適悅菩提分。",
        "from": "T11n0316_037:0877c10_11",
        "context_with_next_sentence": true
    },
    {
        "source_sentence": "云何三摩地菩提分？",
        "from": "T11n0316_037:0877c11_12",
        "context_with_next_sentence": true
    },
    {
        "source_sentence": "謂於等引心了諸法智安住甚深，觀諸法性悉皆平等。",
        "from": "T11n0316_037:0877c11_13",
        "context_with_next_sentence": true
    },
    {
        "source_sentence": "此說是名三摩地菩提分。",
        "from": "T11n0316_037:0877c13_14",
        "context_with_next_sentence": true
    },
    {
        "source_sentence": "云何捨菩提分？",
        "from": "T11n0316_037:0877c13_15",
        "context_with_next_sentence": true
    },
    {
        "source_sentence": "謂於憂喜分法心無所動，於世間法亦不增減，隨順聖道，於自他共無住無動及無損惱。",
        "from": "T11n0316_037:0877c14_16",
        "context_with_next_sentence": true
    },
    {
        "source_sentence": "此說是名捨菩提分。",
        "from": "T11n0316_037:0877c16_17",
        "context_with_next_sentence": true
    },
    {
        "source_sentence": "舍利子！",
        "from": "T11n0316_037:0877c16_18",
        "context_with_next_sentence": true
    },
    {
        "source_sentence": "諸菩薩摩訶薩於勝慧波羅蜜多，獲得如是七種菩提分善巧。",
        "from": "T11n0316_037:0877c16_19",
        "context_with_next_sentence": true
    },
    {
        "source_sentence": "「云何諸菩薩聖道善巧？",
        "from": "T11n0316_037:0877c18_20",
        "context_with_next_sentence": true
    },
    {
        "source_sentence": "此有八種。",
        "from": "T11n0316_037:0877c18_21",
        "context_with_next_sentence": true
    },
    {
        "source_sentence": "何等為八？",
        "from": "T11n0316_037:0877c18_22",
        "context_with_next_sentence": true
    },
    {
        "source_sentence": "一者正見，二者正分別，三者正語，四者正業，五者正命，六者正勤，七者正念，八者正定，是名為八。",
        "from": "T11n0316_037:0877c19_23",
        "context_with_next_sentence": true
    },
    {
        "source_sentence": "云何正見？",
        "from": "T11n0316_037:0877c21_24",
        "context_with_next_sentence": true
    },
    {
        "source_sentence": "謂於是見超諸世間，不從我見、人見、眾生見、壽者見之所發生，亦不從常見斷見、有見無見、善不善見乃至涅槃見之所發生。",
        "from": "T11n0316_037:0877c21_25",
        "context_with_next_sentence": true
    },
    {
        "source_sentence": "是名正見。",
        "from": "T11n0316_037:0877c24_26",
        "context_with_next_sentence": true
    },
    {
        "source_sentence": "云何正分別？",
        "from": "T11n0316_037:0877c24_27",
        "context_with_next_sentence": true
    },
    {
        "source_sentence": "謂分別貪、瞋、癡等及諸煩惱，令不發起；分別戒、定、慧、解脫、解脫知見，令得安住。",
        "from": "T11n0316_037:0877c24_28",
        "context_with_next_sentence": true
    },
    {
        "source_sentence": "是名正分別。",
        "from": "T11n0316_037:0877c26_29",
        "context_with_next_sentence": true
    },
    {
        "source_sentence": "云何正語？",
        "from": "T11n0316_037:0877c26_30",
        "context_with_next_sentence": true
    },
    {
        "source_sentence": "謂於自他善友言無彼此，具足相應入平等道。",
        "from": "T11n0316_037:0877c27_31",
        "context_with_next_sentence": true
    },
    {
        "source_sentence": "是名正語。",
        "from": "T11n0316_037:0877c28_32",
        "context_with_next_sentence": true
    },
    {
        "source_sentence": "云何正業？",
        "from": "T11n0316_037:0877c28_33",
        "context_with_next_sentence": true
    },
    {
        "source_sentence": "謂於黑業報使無造作，令彼盡盡；於白業報自類和合，令善純熟。",
        "from": "T11n0316_037:0877c28_34",
        "context_with_next_sentence": true
    },
    {
        "source_sentence": "是名正業。",
        "from": "T11n0316_037:0878a01_35",
        "context_with_next_sentence": true
    },
    {
        "source_sentence": "云何正命？",
        "from": "T11n0316_037:0878a01_36",
        "context_with_next_sentence": true
    },
    {
        "source_sentence": "謂聖族弟子荷負重擔為聖道故，增長圓滿資養身命，不以雜亂欺誑惡求多求，他所得利不生悔惱，於自利養隨其所得不生憙樂。",
        "from": "T11n0316_037:0878a01_37",
        "context_with_next_sentence": true
    },
    {
        "source_sentence": "是名正命。",
        "from": "T11n0316_037:0878a04_38",
        "context_with_next_sentence": true
    },
    {
        "source_sentence": "云何正勤？",
        "from": "T11n0316_037:0878a04_39",
        "context_with_next_sentence": true
    },
    {
        "source_sentence": "謂於邪行貪瞋癡等及隨煩惱，不起勤勇；入聖諦道趣涅槃果而能隨順起大勤勇。",
        "from": "T11n0316_037:0878a05_40",
        "context_with_next_sentence": true
    },
    {
        "source_sentence": "是名正勤。",
        "from": "T11n0316_037:0878a07_0",
        "context_with_next_sentence": true
    },
    {
        "source_sentence": "云何正念？",
        "from": "T11n0316_037:0878a07_1",
        "context_with_next_sentence": true
    },
    {
        "source_sentence": "謂於是念安住正道，離諸諂曲輪迴過失，乃至見涅槃道於如是念亦當遠離，而於聖道無有迷亂。",
        "from": "T11n0316_037:0878a07_2",
        "context_with_next_sentence": true
    },
    {
        "source_sentence": "是名正念。",
        "from": "T11n0316_037:0878a09_3",
        "context_with_next_sentence": true
    },
    {
        "source_sentence": "云何正定？",
        "from": "T11n0316_037:0878a09_4",
        "context_with_next_sentence": true
    },
    {
        "source_sentence": "謂正達平等即諸法平等，安住等持於彼正達而能超越。",
        "from": "T11n0316_037:0878a10_5",
        "context_with_next_sentence": true
    },
    {
        "source_sentence": "又復菩薩安住等持，能令解脫一切有情，於前正達亦能超越。",
        "from": "T11n0316_037:0878a11_6",
        "context_with_next_sentence": true
    },
    {
        "source_sentence": "是名正定。",
        "from": "T11n0316_037:0878a12_7",
        "context_with_next_sentence": true
    },
    {
        "source_sentence": "又過現未來諸佛世尊，為諸菩薩於八聖道平等開示無盡聖道。",
        "from": "T11n0316_037:0878a13_8",
        "context_with_next_sentence": true
    },
    {
        "source_sentence": "「舍利子！",
        "from": "T11n0316_037:0878a14_9",
        "context_with_next_sentence": true
    },
    {
        "source_sentence": "菩薩摩訶薩於聖道善巧，應當修習助道之法。",
        "from": "T11n0316_037:0878a14_10",
        "context_with_next_sentence": true
    },
    {
        "source_sentence": "云何助道？",
        "from": "T11n0316_037:0878a15_11",
        "context_with_next_sentence": true
    },
    {
        "source_sentence": "謂奢摩他及毘鉢舍那，是名助道。",
        "from": "T11n0316_037:0878a16_12",
        "context_with_next_sentence": true
    },
    {
        "source_sentence": "云何奢摩他？",
        "from": "T11n0316_037:0878a16_13",
        "context_with_next_sentence": true
    },
    {
        "source_sentence": "謂令心淡泊寂靜、極靜至極寂靜，攝護諸根不動不搖無有高下，口唯慎密亦無諂詐，心一境性，遠離憒閙及諸險難，樂處空閑。",
        "from": "T11n0316_037:0878a17_14",
        "context_with_next_sentence": true
    },
    {
        "source_sentence": "於其身命清淨調適，威儀道行而常謹密，乃至具足資養知時知分及知數量。",
        "from": "T11n0316_037:0878a20_15",
        "context_with_next_sentence": true
    },
    {
        "source_sentence": "設聞誹謗亦應安忍，轉復深心常樂宴坐。",
        "from": "T11n0316_037:0878a21_16",
        "context_with_next_sentence": true
    },
    {
        "source_sentence": "是故定分作意於慈悲喜捨，以方便無礙安住修觀，從初禪定乃至第八禪定。",
        "from": "T11n0316_037:0878a22_17",
        "context_with_next_sentence": true
    },
    {
        "source_sentence": "於奢摩他，應先修習。",
        "from": "T11n0316_037:0878a24_18",
        "context_with_next_sentence": true
    },
    {
        "source_sentence": "我說於此復有無量奢摩他行，於是行中亦當隨順，是名奢摩他。",
        "from": "T11n0316_037:0878a25_19",
        "context_with_next_sentence": true
    },
    {
        "source_sentence": "云何毘鉢舍那？",
        "from": "T11n0316_037:0878a26_20",
        "context_with_next_sentence": true
    },
    {
        "source_sentence": "謂於智慧分觀諸法空，無有我人眾生壽者，觀彼五蘊猶如幻化，觀十八界即法界性，觀十二處如空聚落，觀眼等根隨境別轉，觀諸緣起不相違背，觀眾生見畢竟遠離。",
        "from": "T11n0316_037:0878a26_21",
        "context_with_next_sentence": true
    },
    {
        "source_sentence": "又復觀因必招果報，觀果如現前證得，觀諸正達轉復超越。",
        "from": "T11n0316_037:0878b01_22",
        "context_with_next_sentence": true
    },
    {
        "source_sentence": "又毘鉢舍那者，謂於諸法如空所見，無相、無願而無別異。",
        "from": "T11n0316_037:0878b03_23",
        "context_with_next_sentence": true
    },
    {
        "source_sentence": "觀無有因、無起滅處，見無所得得無所觀。",
        "from": "T11n0316_037:0878b04_24",
        "context_with_next_sentence": true
    },
    {
        "source_sentence": "於無所觀更復諦察觀無所觀，知能觀者亦復如是，如是觀者即如實觀，於如實觀而能獲得真實善巧毘鉢舍那。",
        "from": "T11n0316_037:0878b05_25",
        "context_with_next_sentence": true
    },
    {
        "source_sentence": "是諸菩薩於此行中而無墮落，於諸善根亦無住著。",
        "from": "T11n0316_037:0878b07_26",
        "context_with_next_sentence": true
    },
    {
        "source_sentence": "舍利子！",
        "from": "T11n0316_037:0878b09_27",
        "context_with_next_sentence": true
    },
    {
        "source_sentence": "是為菩薩摩訶薩於勝慧波羅蜜多獲得如是助道之法。",
        "from": "T11n0316_037:0878b09_28",
        "context_with_next_sentence": true
    },
    {
        "source_sentence": "「又諸菩薩於正道善巧有四種相。",
        "from": "T11n0316_037:0878b10_29",
        "context_with_next_sentence": true
    },
    {
        "source_sentence": "何等為四？",
        "from": "T11n0316_037:0878b11_30",
        "context_with_next_sentence": true
    },
    {
        "source_sentence": "一者未生罪業諸不善法欲令不起，二者已生罪業諸不善法欲令除斷，三者未生善法欲令發起，四者已生善法欲令久住無所損壞。",
        "from": "T11n0316_037:0878b11_31",
        "context_with_next_sentence": true
    },
    {
        "source_sentence": "修諸觀行使無忘失，發精進心攝受正願。",
        "from": "T11n0316_037:0878b14_32",
        "context_with_next_sentence": true
    },
    {
        "source_sentence": "向來所說諸不善法欲令不起，深心作意悉是增語；發精進心攝受正願，深心觀察亦復增語。",
        "from": "T11n0316_037:0878b15_33",
        "context_with_next_sentence": true
    },
    {
        "source_sentence": "所以者何？",
        "from": "T11n0316_037:0878b17_34",
        "context_with_next_sentence": true
    },
    {
        "source_sentence": "謂法無合集、深心解脫，是名善法。",
        "from": "T11n0316_037:0878b17_35",
        "context_with_next_sentence": true
    },
    {
        "source_sentence": "云何名不善法？",
        "from": "T11n0316_037:0878b18_36",
        "context_with_next_sentence": true
    },
    {
        "source_sentence": "謂於戒定慧有所對治。",
        "from": "T11n0316_037:0878b19_37",
        "context_with_next_sentence": true
    },
    {
        "source_sentence": "云何於戒對治？",
        "from": "T11n0316_037:0878b19_38",
        "context_with_next_sentence": true
    },
    {
        "source_sentence": "謂於戒名字及所作法毀犯墮落。",
        "from": "T11n0316_037:0878b19_39",
        "context_with_next_sentence": true
    },
    {
        "source_sentence": "云何於定對治？",
        "from": "T11n0316_037:0878b20_40",
        "context_with_next_sentence": true
    },
    {
        "source_sentence": "謂於三摩地蘊起散亂心破壞聖行。",
        "from": "T11n0316_037:0878b21_41",
        "context_with_next_sentence": true
    },
    {
        "source_sentence": "云何於慧對治？",
        "from": "T11n0316_037:0878b21_42",
        "context_with_next_sentence": true
    },
    {
        "source_sentence": "謂於所有法數數起見作諸礙解，於勝慧蘊有所趣向損壞無見，是名於戒定慧有所對治。",
        "from": "T11n0316_037:0878b22_43",
        "context_with_next_sentence": true
    },
    {
        "source_sentence": "向來所說已生罪業諸不善法，如是行相深心作意欲令除斷，發精進心攝受正願。",
        "from": "T11n0316_037:0878b24_44",
        "context_with_next_sentence": true
    },
    {
        "source_sentence": "此不善法以心覆護不應開示，一切善法心常集行。",
        "from": "T11n0316_037:0878b26_45",
        "context_with_next_sentence": true
    },
    {
        "source_sentence": "於所對治貪瞋癡等，悉應了知因攀緣生，以不淨觀對除貪欲，以慈悲觀對除瞋恚，以緣生觀對除癡闇，淨諸煩惱斯為解脫。",
        "from": "T11n0316_037:0878b27_46",
        "context_with_next_sentence": true
    },
    {
        "source_sentence": "又復所有不應普斷，於一切法而生觀察。",
        "from": "T11n0316_037:0878c01_47",
        "context_with_next_sentence": true
    },
    {
        "source_sentence": "此說是名初二正斷。",
        "from": "T11n0316_037:0878c02_48",
        "context_with_next_sentence": true
    },
    {
        "source_sentence": "又如是說，未生善法欲令發起，發精進心攝受正願。",
        "from": "T11n0316_037:0878c02_49",
        "context_with_next_sentence": true
    },
    {
        "source_sentence": "此有無量。",
        "from": "T11n0316_037:0878c03_50",
        "context_with_next_sentence": true
    },
    {
        "source_sentence": "所以者何？",
        "from": "T11n0316_037:0878c04_0",
        "context_with_next_sentence": true
    },
    {
        "source_sentence": "謂諸菩薩植諸善本，精進樂欲攝受勝行，如是積集無量善法。",
        "from": "T11n0316_037:0878c04_1",
        "context_with_next_sentence": true
    },
    {
        "source_sentence": "此說是名第三正斷。",
        "from": "T11n0316_037:0878c05_2",
        "context_with_next_sentence": true
    },
    {
        "source_sentence": "又正斷者，已生善法欲令久住無所損壞使無忘失，發精進心攝受正願。",
        "from": "T11n0316_037:0878c06_3",
        "context_with_next_sentence": true
    },
    {
        "source_sentence": "若以此善根迴向菩提，則是增語。",
        "from": "T11n0316_037:0878c07_4",
        "context_with_next_sentence": true
    },
    {
        "source_sentence": "所以者何？",
        "from": "T11n0316_037:0878c08_5",
        "context_with_next_sentence": true
    },
    {
        "source_sentence": "無有菩提可迴向故，於此善根則無破壞。",
        "from": "T11n0316_037:0878c08_6",
        "context_with_next_sentence": true
    },
    {
        "source_sentence": "何以故？",
        "from": "T11n0316_037:0878c09_7",
        "context_with_next_sentence": true
    },
    {
        "source_sentence": "如其發心不出三界故。",
        "from": "T11n0316_037:0878c10_0",
        "context_with_next_sentence": true
    },
    {
        "source_sentence": "若出三界，於此善根即應盡盡。",
        "from": "T11n0316_037:0878c10_1",
        "context_with_next_sentence": true
    },
    {
        "source_sentence": "所以者何？",
        "from": "T11n0316_037:0878c11_2",
        "context_with_next_sentence": true
    },
    {
        "source_sentence": "如其發心出三界故，若不出三界而能迴向一切智智，於此善根則無有盡。",
        "from": "T11n0316_037:0878c11_3",
        "context_with_next_sentence": true
    },
    {
        "source_sentence": "此說是名第四正斷。",
        "from": "T11n0316_037:0878c13_4",
        "context_with_next_sentence": true
    },
    {
        "source_sentence": "舍利子！",
        "from": "T11n0316_037:0878c13_5",
        "context_with_next_sentence": true
    },
    {
        "source_sentence": "是為菩薩摩訶薩於勝慧波羅蜜多之行獲得四種正道善巧。",
        "from": "T11n0316_037:0878c13_6",
        "context_with_next_sentence": true
    },
    {
        "source_sentence": "「復次，諸菩薩於正道善巧有五種相。",
        "from": "T11n0316_037:0878c16_0",
        "context_with_next_sentence": true
    },
    {
        "source_sentence": "何等為五？",
        "from": "T11n0316_037:0878c16_1",
        "context_with_next_sentence": true
    },
    {
        "source_sentence": "一者信根，二者精進根，三者念根，四者三摩地根，五者勝慧根。",
        "from": "T11n0316_037:0878c17_2",
        "context_with_next_sentence": true
    },
    {
        "source_sentence": "云何信根？",
        "from": "T11n0316_037:0878c18_3",
        "context_with_next_sentence": true
    },
    {
        "source_sentence": "信有四法。",
        "from": "T11n0316_037:0878c18_4",
        "context_with_next_sentence": true
    },
    {
        "source_sentence": "何等為四？",
        "from": "T11n0316_037:0878c18_5",
        "context_with_next_sentence": true
    },
    {
        "source_sentence": "謂起正見，信有世間及輪迴行，獲彼業報而為對治。",
        "from": "T11n0316_037:0878c19_6",
        "context_with_next_sentence": true
    },
    {
        "source_sentence": "由彼命根不造罪業，信菩薩行如彼修行，資身之具不生樂著，於甚深勝義及諸了義發生正解。",
        "from": "T11n0316_037:0878c20_7",
        "context_with_next_sentence": true
    },
    {
        "source_sentence": "於有情行，信一切法空無相相，於諸見造作不樂信解。",
        "from": "T11n0316_037:0878c22_8",
        "context_with_next_sentence": true
    },
    {
        "source_sentence": "於諸佛法力無畏等，聞已離諸愛著。",
        "from": "T11n0316_037:0878c23_9",
        "context_with_next_sentence": true
    },
    {
        "source_sentence": "及餘言說彼諸佛法，悉皆積集。",
        "from": "T11n0316_037:0878c24_10",
        "context_with_next_sentence": true
    },
    {
        "source_sentence": "此說是名信根。",
        "from": "T11n0316_037:0878c25_11",
        "context_with_next_sentence": true
    },
    {
        "source_sentence": "云何精進根？",
        "from": "T11n0316_037:0878c25_12",
        "context_with_next_sentence": true
    },
    {
        "source_sentence": "謂信是法發起精進，此說是名精進根。",
        "from": "T11n0316_037:0878c26_0",
        "context_with_next_sentence": true
    },
    {
        "source_sentence": "由此精進積集諸法，於其念根無所破壞，是名念根。",
        "from": "T11n0316_037:0878c26_1",
        "context_with_next_sentence": true
    },
    {
        "source_sentence": "由此念根無所破壞，而於諸法三摩地根唯一境性，是名三摩地根。",
        "from": "T11n0316_037:0878c28_2",
        "context_with_next_sentence": true
    },
    {
        "source_sentence": "由此三摩地根唯一境性，以彼慧根觀察諸法而能了知，是名慧根。",
        "from": "T11n0316_037:0878c29_3",
        "context_with_next_sentence": true
    },
    {
        "source_sentence": "如是於此五根積集繫屬，即得圓滿一切佛法至授記地。",
        "from": "T11n0316_037:0879a02_4",
        "context_with_next_sentence": true
    },
    {
        "source_sentence": "譬如外五神通不受胎藏，乃至獲得出離男女等根，如諸佛世尊及諸菩薩於此五根而得成就。",
        "from": "T11n0316_037:0879a03_5",
        "context_with_next_sentence": true
    },
    {
        "source_sentence": "此說是名菩薩摩訶薩於勝慧波羅蜜多獲得五種正道善巧。",
        "from": "T11n0316_037:0879a05_6",
        "context_with_next_sentence": true
    },
    {
        "source_sentence": "「舍利子！",
        "from": "T11n0316_037:0879a07_7",
        "context_with_next_sentence": true
    },
    {
        "source_sentence": "又菩薩正道有五種相。",
        "from": "T11n0316_037:0879a07_8",
        "context_with_next_sentence": true
    },
    {
        "source_sentence": "何等為五？",
        "from": "T11n0316_037:0879a07_9",
        "context_with_next_sentence": true
    },
    {
        "source_sentence": "一者信力，二者精進力，三者念力，四者三摩地力，五者勝慧力。",
        "from": "T11n0316_037:0879a08_10",
        "context_with_next_sentence": true
    },
    {
        "source_sentence": "云何信力？",
        "from": "T11n0316_037:0879a09_11",
        "context_with_next_sentence": true
    },
    {
        "source_sentence": "謂於法信解。",
        "from": "T11n0316_037:0879a09_12",
        "context_with_next_sentence": true
    },
    {
        "source_sentence": "設魔波旬化作佛身而來親近為說別法，以信力故，於此正法一塵沙數莫能破壞，以智伺察悉為除斷。",
        "from": "T11n0316_037:0879a10_0",
        "context_with_next_sentence": true
    },
    {
        "source_sentence": "又魔所說此非佛法，於四大種及諸業報顛倒積集。",
        "from": "T11n0316_037:0879a12_1",
        "context_with_next_sentence": true
    },
    {
        "source_sentence": "而諸菩薩以信解力，深心伺察皆不信受，此說是名菩薩信力。",
        "from": "T11n0316_037:0879a13_2",
        "context_with_next_sentence": true
    },
    {
        "source_sentence": "云何菩薩精進力？",
        "from": "T11n0316_037:0879a14_3",
        "context_with_next_sentence": true
    },
    {
        "source_sentence": "謂能發起勇猛精進入解善法，在在處處得堅固力，若天若人彼所有力，乃至菩薩所住之處無能傾動，是名菩薩精進力。",
        "from": "T11n0316_037:0879a15_4",
        "context_with_next_sentence": true
    },
    {
        "source_sentence": "云何菩薩念力？",
        "from": "T11n0316_037:0879a18_5",
        "context_with_next_sentence": true
    },
    {
        "source_sentence": "謂於法念處其心安住，彼彼煩惱不能嬈亂，以念力故破諸煩惱，而復得此清淨正念，是名菩薩念力。",
        "from": "T11n0316_037:0879a18_6",
        "context_with_next_sentence": true
    },
    {
        "source_sentence": "云何菩薩三摩地力？",
        "from": "T11n0316_037:0879a20_7",
        "context_with_next_sentence": true
    },
    {
        "source_sentence": "謂獨處閑靜離諸憒閙，一切語言音聲悉皆遠離，無有攀緣對治，名最初禪定。",
        "from": "T11n0316_037:0879a21_8",
        "context_with_next_sentence": true
    },
    {
        "source_sentence": "於善尋伺得無障礙，名第二禪定。",
        "from": "T11n0316_037:0879a23_0",
        "context_with_next_sentence": true
    },
    {
        "source_sentence": "於喜樂行得無障礙，名第三禪定。",
        "from": "T11n0316_037:0879a23_1",
        "context_with_next_sentence": true
    },
    {
        "source_sentence": "於攝受正法化度有情得無棄捨無有障礙，名第四禪定。",
        "from": "T11n0316_037:0879a24_2",
        "context_with_next_sentence": true
    },
    {
        "source_sentence": "於四禪行彼對治法不能破壞，於彼定處亦不遠離，於三摩地不生愛著，是名菩薩三摩地力。",
        "from": "T11n0316_037:0879a25_3",
        "context_with_next_sentence": true
    },
    {
        "source_sentence": "云何菩薩勝慧力？",
        "from": "T11n0316_037:0879a27_4",
        "context_with_next_sentence": true
    },
    {
        "source_sentence": "謂於剎那而能了知世出世法，於如是智無能破壞，一切工巧乃至世間種種技藝，若近若遠難作能作。",
        "from": "T11n0316_037:0879a28_5",
        "context_with_next_sentence": true
    },
    {
        "source_sentence": "而諸菩薩現前獲得出世間法，謂智慧高顯勝諸世間，一切天人阿脩羅等無能破壞，是名菩薩勝慧力。",
        "from": "T11n0316_037:0879b01_6",
        "context_with_next_sentence": true
    },
    {
        "source_sentence": "舍利子！",
        "from": "T11n0316_037:0879b04_7",
        "context_with_next_sentence": true
    },
    {
        "source_sentence": "菩薩摩訶薩於勝慧波羅蜜多獲得如是五種正道善巧。",
        "from": "T11n0316_037:0879b04_8",
        "context_with_next_sentence": true
    },
    {
        "source_sentence": "佛說大乘菩薩藏正法經卷第三十七",
        "from": "T11n0316_037:0879b06_0",
        "context_with_next_sentence": false
    }
]