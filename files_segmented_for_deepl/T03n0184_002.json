[
    {
        "source_sentence": "修行本起經卷下",
        "from": "T03n0184_002:0466b10_0",
        "context_with_next_sentence": true
    },
    {
        "source_sentence": "後漢西域三藏竺大力共康孟詳譯",
        "from": "T03n0184_002:0466b12_0",
        "context_with_next_sentence": true
    },
    {
        "source_sentence": "遊觀品第三",
        "from": "T03n0184_002:0466b13_0",
        "context_with_next_sentence": true
    },
    {
        "source_sentence": "「於是王告太子：『當行遊觀。』",
        "from": "T03n0184_002:0466b14_0",
        "context_with_next_sentence": true
    },
    {
        "source_sentence": "太子念言：『久在深宮，思欲出遊，審得所願。』",
        "from": "T03n0184_002:0466b14_1",
        "context_with_next_sentence": true
    },
    {
        "source_sentence": "王勅國中，太子當出，嚴整道巷，灑掃燒香，懸繒幡蓋，務令鮮潔。",
        "from": "T03n0184_002:0466b15_2",
        "context_with_next_sentence": true
    },
    {
        "source_sentence": "太子導從，千乘萬騎，始出東城門，時首陀會天，名難提和羅，欲令太子速疾出家，救濟十方三毒火然，願雨法水，以滅毒火。",
        "from": "T03n0184_002:0466b17_3",
        "context_with_next_sentence": true
    },
    {
        "source_sentence": "難提和羅，化作老人，踞於道傍，頭白齒落，皮緩面皺，肉消脊軁，支節萎曲，眼淚鼻涕，涎出相屬，上氣肩息，身色黧黑，頭手肬掉，軀體戰懾，惡露自出，坐臥其上。",
        "from": "T03n0184_002:0466b20_4",
        "context_with_next_sentence": true
    },
    {
        "source_sentence": "太子問言：『此為何人？』",
        "from": "T03n0184_002:0466b23_5",
        "context_with_next_sentence": true
    },
    {
        "source_sentence": "天神寤僕，僕言：『老人。』",
        "from": "T03n0184_002:0466b24_6",
        "context_with_next_sentence": true
    },
    {
        "source_sentence": "『何等為老？』",
        "from": "T03n0184_002:0466b24_7",
        "context_with_next_sentence": true
    },
    {
        "source_sentence": "曰：『夫老者，年耆根熟，形變色衰，氣微力竭，食不消化，骨節欲離，坐起須人，目冥耳聾，便旋即忘，言輙悲哀，餘命無幾，故謂之老。』",
        "from": "T03n0184_002:0466b25_8",
        "context_with_next_sentence": true
    },
    {
        "source_sentence": "太子歎曰：『人生於世，有此老患，愚人貪愛，何可樂者？",
        "from": "T03n0184_002:0466b28_9",
        "context_with_next_sentence": true
    },
    {
        "source_sentence": "物生於春，秋冬悴枯，老至如電，身安足恃。』",
        "from": "T03n0184_002:0466b29_10",
        "context_with_next_sentence": true
    },
    {
        "source_sentence": "即說偈言：「『老則色衰，　　病無光澤，　　皮緩肌縮，　　死命近促。",
        "from": "T03n0184_002:0466c01_11",
        "context_with_next_sentence": true
    },
    {
        "source_sentence": "　　老則形變，　　喻如故車，　　法能除苦，　　宜以力學。",
        "from": "T03n0184_002:0466c04_0",
        "context_with_next_sentence": true
    },
    {
        "source_sentence": "　　命欲日夜盡，　　及時可勤力，　　世間諦非常，　　莫惑墮冥中。",
        "from": "T03n0184_002:0466c06_0",
        "context_with_next_sentence": true
    },
    {
        "source_sentence": "　　當學燃意燈，　　自練求智慧，　　離垢勿染污，　　執燭觀道地。』",
        "from": "T03n0184_002:0466c08_0",
        "context_with_next_sentence": true
    },
    {
        "source_sentence": "「於是太子，即迴車還，愍傷一切，有此太患，憂思不樂。",
        "from": "T03n0184_002:0466c10_0",
        "context_with_next_sentence": true
    },
    {
        "source_sentence": "王問其僕：『太子出遊，何故速還？』",
        "from": "T03n0184_002:0466c11_1",
        "context_with_next_sentence": true
    },
    {
        "source_sentence": "其僕答言：『道逢老人，傷念不樂。』",
        "from": "T03n0184_002:0466c12_0",
        "context_with_next_sentence": true
    },
    {
        "source_sentence": "還宮愁思，數年小差，復欲出遊。",
        "from": "T03n0184_002:0466c12_1",
        "context_with_next_sentence": true
    },
    {
        "source_sentence": "王勅國中，太子當出，禁諸臭穢，莫在道側。",
        "from": "T03n0184_002:0466c13_2",
        "context_with_next_sentence": true
    },
    {
        "source_sentence": "於是太子，駕乘出城南門。",
        "from": "T03n0184_002:0466c14_3",
        "context_with_next_sentence": true
    },
    {
        "source_sentence": "天化為病人，在于道側，身瘦腹大，軀體黃熟，咳嗽嘔[口*逆]，百節痛毒，九孔敗漏，不淨自沒，目不見色，耳不聞聲，呻吟呼吸，手足摸空，喚呼父母，悲戀妻子。",
        "from": "T03n0184_002:0466c15_4",
        "context_with_next_sentence": true
    },
    {
        "source_sentence": "太子問曰：『此為何等？』",
        "from": "T03n0184_002:0466c18_5",
        "context_with_next_sentence": true
    },
    {
        "source_sentence": "其僕答言：『病人也。』",
        "from": "T03n0184_002:0466c19_6",
        "context_with_next_sentence": true
    },
    {
        "source_sentence": "『何如為病？』",
        "from": "T03n0184_002:0466c19_7",
        "context_with_next_sentence": true
    },
    {
        "source_sentence": "答言：『人有四大，地、水、火、風，大有百一病，展轉相鑽，四百四病，同時俱作，此人必以極寒、極熱、極飢、極飽、極飲、極渴，將節失所，臥起無常，故致斯病。』",
        "from": "T03n0184_002:0466c19_8",
        "context_with_next_sentence": true
    },
    {
        "source_sentence": "太子嘆曰：『吾處富貴，極世所珍，飲食快口，放心自恣，婬於五欲，不能自覺，亦當有病，與彼何異。』",
        "from": "T03n0184_002:0466c23_9",
        "context_with_next_sentence": true
    },
    {
        "source_sentence": "即說偈言：「『是身為脆哉，　　常俱四大中，　　九孔不淨漏，　　有老有病患。",
        "from": "T03n0184_002:0466c25_10",
        "context_with_next_sentence": true
    },
    {
        "source_sentence": "　　生天皆無常，　　人間老病憂，　　觀身如雨泡，　　世間何可樂。』」",
        "from": "T03n0184_002:0466c28_0",
        "context_with_next_sentence": true
    },
    {
        "source_sentence": "「於是太子，迴車還宮，思念一切有此大患。",
        "from": "T03n0184_002:0467a01_0",
        "context_with_next_sentence": true
    },
    {
        "source_sentence": "王問其僕：『太子出遊，今者何如？』",
        "from": "T03n0184_002:0467a01_1",
        "context_with_next_sentence": true
    },
    {
        "source_sentence": "其僕答言：『逢見病人，於是不樂。』",
        "from": "T03n0184_002:0467a02_2",
        "context_with_next_sentence": true
    },
    {
        "source_sentence": "數年小差，復欲出遊。",
        "from": "T03n0184_002:0467a03_3",
        "context_with_next_sentence": true
    },
    {
        "source_sentence": "王勅國中，太子當出，平治臭處，無令近道。",
        "from": "T03n0184_002:0467a03_4",
        "context_with_next_sentence": true
    },
    {
        "source_sentence": "出西城門，天作死人，扶輿出城，室家隨車，啼哭呼天，奈何捨我，永為別離。",
        "from": "T03n0184_002:0467a04_5",
        "context_with_next_sentence": true
    },
    {
        "source_sentence": "太子問曰：『此為何等？』",
        "from": "T03n0184_002:0467a06_6",
        "context_with_next_sentence": true
    },
    {
        "source_sentence": "僕言：『死人。』",
        "from": "T03n0184_002:0467a07_7",
        "context_with_next_sentence": true
    },
    {
        "source_sentence": "『何如為死？』",
        "from": "T03n0184_002:0467a07_8",
        "context_with_next_sentence": true
    },
    {
        "source_sentence": "答言：『死者盡也，精神去矣。",
        "from": "T03n0184_002:0467a07_9",
        "context_with_next_sentence": true
    },
    {
        "source_sentence": "四大欲散，魂神不安，風去息絕，火滅身冷，風先火次，魂靈去矣。",
        "from": "T03n0184_002:0467a08_10",
        "context_with_next_sentence": true
    },
    {
        "source_sentence": "身體挺直，無所復知，旬日之間，肉壞血流，膖脹爛臭，無一可取。",
        "from": "T03n0184_002:0467a09_11",
        "context_with_next_sentence": true
    },
    {
        "source_sentence": "身中有蟲，蟲還食之，筋脉爛盡，骨節解散，髑髏異處，脊脇肩臂，髀脛足指，各自異處，飛鳥走獸，競來食之。",
        "from": "T03n0184_002:0467a11_12",
        "context_with_next_sentence": true
    },
    {
        "source_sentence": "天龍鬼神，帝王人民，貧富貴賤，無免此患。』",
        "from": "T03n0184_002:0467a13_13",
        "context_with_next_sentence": true
    },
    {
        "source_sentence": "太子長嘆，而說頌曰：「『觀見老病死，　　太子心長歎，　　人生無常在，　　吾身亦當然。",
        "from": "T03n0184_002:0467a14_14",
        "context_with_next_sentence": true
    },
    {
        "source_sentence": "　　是身為死物，　　精神無形法，　　假令死復生，　　罪福不敗亡。",
        "from": "T03n0184_002:0467a18_0",
        "context_with_next_sentence": true
    },
    {
        "source_sentence": "　　終始非一世，　　從癡愛久長，　　自此受苦樂，　　身死神不喪。",
        "from": "T03n0184_002:0467a20_0",
        "context_with_next_sentence": true
    },
    {
        "source_sentence": "　　非空非海中，　　非入山石間，　　無有地方所，　　脫止不受死。』",
        "from": "T03n0184_002:0467a22_0",
        "context_with_next_sentence": true
    },
    {
        "source_sentence": "「於是太子，迴車還宮，愍念眾生有老、病、死苦惱大患，憂思不食。",
        "from": "T03n0184_002:0467a24_0",
        "context_with_next_sentence": true
    },
    {
        "source_sentence": "王問其僕：『太子出遊，寧有樂乎？』",
        "from": "T03n0184_002:0467a25_1",
        "context_with_next_sentence": true
    },
    {
        "source_sentence": "即答王言：『逢見死人，遂致不樂。』",
        "from": "T03n0184_002:0467a26_2",
        "context_with_next_sentence": true
    },
    {
        "source_sentence": "數年小差，復欲遊觀，嚴駕出北城門。",
        "from": "T03n0184_002:0467a26_3",
        "context_with_next_sentence": true
    },
    {
        "source_sentence": "天復化作沙門，法服持鉢，行步安詳，目不離前。",
        "from": "T03n0184_002:0467a27_4",
        "context_with_next_sentence": true
    },
    {
        "source_sentence": "太子問曰：『此為何人？』",
        "from": "T03n0184_002:0467a28_5",
        "context_with_next_sentence": true
    },
    {
        "source_sentence": "其僕答曰：『沙門也！』",
        "from": "T03n0184_002:0467a29_6",
        "context_with_next_sentence": true
    },
    {
        "source_sentence": "『何等為沙門？』",
        "from": "T03n0184_002:0467a29_7",
        "context_with_next_sentence": true
    },
    {
        "source_sentence": "『蓋聞沙門之為道也，捨家妻子，捐棄愛欲，斷絕六情，守戒無為，得一心者，則萬邪滅矣。",
        "from": "T03n0184_002:0467b01_8",
        "context_with_next_sentence": true
    },
    {
        "source_sentence": "一心之道，謂之羅漢，羅漢者真人也。",
        "from": "T03n0184_002:0467b03_0",
        "context_with_next_sentence": true
    },
    {
        "source_sentence": "聲色不能污，榮位不能屈，難動如地，已免憂苦，存亡自在。』",
        "from": "T03n0184_002:0467b03_1",
        "context_with_next_sentence": true
    },
    {
        "source_sentence": "太子曰：『善哉！",
        "from": "T03n0184_002:0467b05_2",
        "context_with_next_sentence": true
    },
    {
        "source_sentence": "唯是為快。』",
        "from": "T03n0184_002:0467b05_3",
        "context_with_next_sentence": true
    },
    {
        "source_sentence": "即說偈言：「『痛哉有此苦，　　生老病死患，　　精神還入罪，　　經歷諸勤苦。",
        "from": "T03n0184_002:0467b05_4",
        "context_with_next_sentence": true
    },
    {
        "source_sentence": "　　今當滅諸苦，　　生老病死除，　　不復與愛會，　　永令得滅度。』",
        "from": "T03n0184_002:0467b09_0",
        "context_with_next_sentence": true
    },
    {
        "source_sentence": "「於是太子，即迴車還，齋思不食。",
        "from": "T03n0184_002:0467b11_0",
        "context_with_next_sentence": true
    },
    {
        "source_sentence": "王問其僕：『太子又出，意豈樂乎？』",
        "from": "T03n0184_002:0467b11_1",
        "context_with_next_sentence": true
    },
    {
        "source_sentence": "僕言：『行見沙門，倍更憂思，不向飲食。』",
        "from": "T03n0184_002:0467b12_2",
        "context_with_next_sentence": true
    },
    {
        "source_sentence": "王聞大怒，舉手自擊，前勅修道，復令太子輙見不祥，罪應刑戮。",
        "from": "T03n0184_002:0467b13_3",
        "context_with_next_sentence": true
    },
    {
        "source_sentence": "即召群臣，各使建議，設何方術，當令太子不出學道。",
        "from": "T03n0184_002:0467b14_4",
        "context_with_next_sentence": true
    },
    {
        "source_sentence": "有一臣言：『宜令太子監農種殖，役其意思，使不念道。』",
        "from": "T03n0184_002:0467b16_0",
        "context_with_next_sentence": true
    },
    {
        "source_sentence": "便以農器犁牛千具，僕從大小相率上田，令監課之。",
        "from": "T03n0184_002:0467b17_1",
        "context_with_next_sentence": true
    },
    {
        "source_sentence": "太子坐閻浮樹下，見耕者墾壤出蟲，天復化令牛領興壞，蟲下淋落，烏隨啄吞。",
        "from": "T03n0184_002:0467b18_2",
        "context_with_next_sentence": true
    },
    {
        "source_sentence": "又作蝦蟇，追食曲蟺，蛇從穴出，吞食蝦蟇，孔雀飛下啄吞其蛇，有鷹飛來，搏取孔雀，鵰鷲復來，搏撮食之。",
        "from": "T03n0184_002:0467b20_3",
        "context_with_next_sentence": true
    },
    {
        "source_sentence": "菩薩見此眾生品類展轉相吞，慈心愍傷，即於樹下得第一禪。",
        "from": "T03n0184_002:0467b22_4",
        "context_with_next_sentence": true
    },
    {
        "source_sentence": "日光赫奕，樹為曲枝，隨蔭其軀。",
        "from": "T03n0184_002:0467b24_5",
        "context_with_next_sentence": true
    },
    {
        "source_sentence": "「王念太子，常在宮中，未曾執苦，即問其僕：『太子何如？』",
        "from": "T03n0184_002:0467b24_6",
        "context_with_next_sentence": true
    },
    {
        "source_sentence": "對言：『今在閻浮樹下，一心禪定。』",
        "from": "T03n0184_002:0467b26_7",
        "context_with_next_sentence": true
    },
    {
        "source_sentence": "王曰：『吾令監作欲亂其思，然故禪定，在家何異？』",
        "from": "T03n0184_002:0467b26_8",
        "context_with_next_sentence": true
    },
    {
        "source_sentence": "王勅嚴駕便往迎之。",
        "from": "T03n0184_002:0467b28_0",
        "context_with_next_sentence": true
    },
    {
        "source_sentence": "遙見太子，樹枝曲蔭，神曜非常。",
        "from": "T03n0184_002:0467b28_1",
        "context_with_next_sentence": true
    },
    {
        "source_sentence": "不識下馬，為作禮時，即與俱還。",
        "from": "T03n0184_002:0467b29_2",
        "context_with_next_sentence": true
    },
    {
        "source_sentence": "未及城門，無數千人，華香奉迎，相師一切，稱壽無量。",
        "from": "T03n0184_002:0467b29_3",
        "context_with_next_sentence": true
    },
    {
        "source_sentence": "王問：『何故？』",
        "from": "T03n0184_002:0467c02_4",
        "context_with_next_sentence": true
    },
    {
        "source_sentence": "梵志答言：『明旦日出，七寶當至。』",
        "from": "T03n0184_002:0467c02_5",
        "context_with_next_sentence": true
    },
    {
        "source_sentence": "王大歡喜，必成聖王。",
        "from": "T03n0184_002:0467c03_6",
        "context_with_next_sentence": true
    },
    {
        "source_sentence": "出家品第五",
        "from": "T03n0184_002:0467c04_0",
        "context_with_next_sentence": true
    },
    {
        "source_sentence": "「是時太子，還宮思惟，念道清淨，不宜在家，當處山林，研精行禪。",
        "from": "T03n0184_002:0467c05_0",
        "context_with_next_sentence": true
    },
    {
        "source_sentence": "至年十九，四月七日，誓欲出家。",
        "from": "T03n0184_002:0467c06_1",
        "context_with_next_sentence": true
    },
    {
        "source_sentence": "至夜半後，明星出時，諸天側塞虛空，勸太子去。",
        "from": "T03n0184_002:0467c07_2",
        "context_with_next_sentence": true
    },
    {
        "source_sentence": "時裘夷見五夢，即便驚覺，太子問之：『何故驚寤？』",
        "from": "T03n0184_002:0467c08_3",
        "context_with_next_sentence": true
    },
    {
        "source_sentence": "對曰：『向者夢中，見須彌山崩、月明落地、珠光忽滅、頭髻墮地、人奪我蓋，是故驚覺。』",
        "from": "T03n0184_002:0467c09_4",
        "context_with_next_sentence": true
    },
    {
        "source_sentence": "菩薩心念：『五夢者應吾身耳，念當出家。』",
        "from": "T03n0184_002:0467c11_5",
        "context_with_next_sentence": true
    },
    {
        "source_sentence": "告裘夷言：『須彌不崩、月明續照、珠光不滅、頭髻不落、傘蓋今在，且自安寐，莫憂失蓋。』",
        "from": "T03n0184_002:0467c12_6",
        "context_with_next_sentence": true
    },
    {
        "source_sentence": "於是諸天言：『太子當去，恐作稽留。』",
        "from": "T03n0184_002:0467c14_7",
        "context_with_next_sentence": true
    },
    {
        "source_sentence": "召烏蘇慢(漢名厭神)，適來入宮，國內厭寐。",
        "from": "T03n0184_002:0467c15_8",
        "context_with_next_sentence": true
    },
    {
        "source_sentence": "時難提和羅，化諸宮殿盡為塚墓，裘夷伎女皆成死人，骨節解散，髑髏異處，膖脹爛臭，青瘀膿血，流漫相屬。",
        "from": "T03n0184_002:0467c15_9",
        "context_with_next_sentence": true
    },
    {
        "source_sentence": "太子觀視宮殿，悉作塚墓，鵄鵂狐狸，豺狼鳥獸，飛走其間。",
        "from": "T03n0184_002:0467c18_10",
        "context_with_next_sentence": true
    },
    {
        "source_sentence": "太子觀見一切所有，如幻如化如夢如響，皆悉歸空，而愚者保之。",
        "from": "T03n0184_002:0467c19_11",
        "context_with_next_sentence": true
    },
    {
        "source_sentence": "即呼車匿，急令被馬。",
        "from": "T03n0184_002:0467c21_12",
        "context_with_next_sentence": true
    },
    {
        "source_sentence": "車匿言：『天尚未曉，被馬何湊？』",
        "from": "T03n0184_002:0467c21_13",
        "context_with_next_sentence": true
    },
    {
        "source_sentence": "太子為車匿而說偈言：「『今我不樂世，　　車匿莫稽留，　　使吾本願成，　　除汝三世苦。』",
        "from": "T03n0184_002:0467c22_14",
        "context_with_next_sentence": true
    },
    {
        "source_sentence": "「於是車匿，即行被馬，馬便跳踉，不可得近。",
        "from": "T03n0184_002:0467c26_0",
        "context_with_next_sentence": true
    },
    {
        "source_sentence": "還白太子：『馬今不可得被。』",
        "from": "T03n0184_002:0467c27_0",
        "context_with_next_sentence": true
    },
    {
        "source_sentence": "菩薩自往拊拍馬背，而說頌言：「『在於生死久，　　騎乘絕於今，　　騫特送我出，　　得道不忘汝。』",
        "from": "T03n0184_002:0467c27_1",
        "context_with_next_sentence": true
    },
    {
        "source_sentence": "「於是被馬訖。",
        "from": "T03n0184_002:0468a02_0",
        "context_with_next_sentence": true
    },
    {
        "source_sentence": "騫特自念言：『今當足[跳兆+答]地，感動中外人。』",
        "from": "T03n0184_002:0468a02_1",
        "context_with_next_sentence": true
    },
    {
        "source_sentence": "四神接舉足，令脚不著地。",
        "from": "T03n0184_002:0468a03_2",
        "context_with_next_sentence": true
    },
    {
        "source_sentence": "馬時復欲鳴，使聲遠近聞。",
        "from": "T03n0184_002:0468a03_3",
        "context_with_next_sentence": true
    },
    {
        "source_sentence": "天神散馬聲，皆令入虛空。",
        "from": "T03n0184_002:0468a04_4",
        "context_with_next_sentence": true
    },
    {
        "source_sentence": "太子即上馬，出行詣城門，諸天、龍神、釋梵四天，皆悉導從，蓋於虛空。",
        "from": "T03n0184_002:0468a05_5",
        "context_with_next_sentence": true
    },
    {
        "source_sentence": "時城門神人現，稽首言：『迦維羅衛國，天下最為中。",
        "from": "T03n0184_002:0468a06_6",
        "context_with_next_sentence": true
    },
    {
        "source_sentence": "豐樂人民安，何故捨之去？』",
        "from": "T03n0184_002:0468a07_7",
        "context_with_next_sentence": true
    },
    {
        "source_sentence": "太子以偈答言：「『生死為久長，　　精神經五道，　　使我本願成，　　當開泥洹門。』",
        "from": "T03n0184_002:0468a08_8",
        "context_with_next_sentence": true
    },
    {
        "source_sentence": "「於是城門自然便開，出門飛去。",
        "from": "T03n0184_002:0468a11_0",
        "context_with_next_sentence": true
    },
    {
        "source_sentence": "天曉，行四百八十里，到阿奴摩國(漢言常滿)。",
        "from": "T03n0184_002:0468a11_1",
        "context_with_next_sentence": true
    },
    {
        "source_sentence": "太子下馬，解身寶衣纓絡寶冠，盡與闡特，告言：『汝便牽馬歸，上謝大王及國群臣。』",
        "from": "T03n0184_002:0468a12_2",
        "context_with_next_sentence": true
    },
    {
        "source_sentence": "闡特言：『今當隨從，供給所須，不可獨還放馬令去。",
        "from": "T03n0184_002:0468a14_3",
        "context_with_next_sentence": true
    },
    {
        "source_sentence": "山中多有毒蟲虎狼師子，誰當供養飲食水漿床臥之具？",
        "from": "T03n0184_002:0468a15_4",
        "context_with_next_sentence": true
    },
    {
        "source_sentence": "當何從得，要當隨從與并身命。』",
        "from": "T03n0184_002:0468a16_5",
        "context_with_next_sentence": true
    },
    {
        "source_sentence": "騫特長跪，淚出舐足，見水不飲，得草不食，鳴啼流涕徘徊不去。",
        "from": "T03n0184_002:0468a17_6",
        "context_with_next_sentence": true
    },
    {
        "source_sentence": "太子復說偈言：「『身強得病摧，　　氣盛老至衰，　　死亡生別離，　　云何樂世間。』",
        "from": "T03n0184_002:0468a19_7",
        "context_with_next_sentence": true
    },
    {
        "source_sentence": "「於是闡特，悲泣禮足，牽馬辭還。",
        "from": "T03n0184_002:0468a22_0",
        "context_with_next_sentence": true
    },
    {
        "source_sentence": "未至國城，四十里外，白馬悲鳴，其聲徹國中，國中皆云：『太子來還！』",
        "from": "T03n0184_002:0468a22_1",
        "context_with_next_sentence": true
    },
    {
        "source_sentence": "舉國人民，絡繹出迎，但見闡特牽馬空還。",
        "from": "T03n0184_002:0468a24_2",
        "context_with_next_sentence": true
    },
    {
        "source_sentence": "裘夷見此，自投殿下，前抱馬頸淚下交橫。",
        "from": "T03n0184_002:0468a25_3",
        "context_with_next_sentence": true
    },
    {
        "source_sentence": "王見裘夷泣，五內皆摧傷，自抑告言曰：『吾子學自然。』",
        "from": "T03n0184_002:0468a26_4",
        "context_with_next_sentence": true
    },
    {
        "source_sentence": "國中臣民，見王及裘夷哽咽悲泣，莫不為摧傷。",
        "from": "T03n0184_002:0468a27_5",
        "context_with_next_sentence": true
    },
    {
        "source_sentence": "裘夷日夜思，王便召群臣：『吾有一太子，捨我而入山。",
        "from": "T03n0184_002:0468a28_6",
        "context_with_next_sentence": true
    },
    {
        "source_sentence": "卿曹今差次，令數滿五人，共追侍太子，慎勿中來還。』",
        "from": "T03n0184_002:0468b01_7",
        "context_with_next_sentence": true
    },
    {
        "source_sentence": "「太子得離俗，踊躍欣喜，安徐步行入城。",
        "from": "T03n0184_002:0468b02_8",
        "context_with_next_sentence": true
    },
    {
        "source_sentence": "國人覩太子，歡喜無有厭。",
        "from": "T03n0184_002:0468b03_9",
        "context_with_next_sentence": true
    },
    {
        "source_sentence": "太子離恩愛，遠諸苦惱根，思欲剃頭髮，倉卒無有具。",
        "from": "T03n0184_002:0468b03_10",
        "context_with_next_sentence": true
    },
    {
        "source_sentence": "帝釋持刀來，天神受髮去，遂復前行。",
        "from": "T03n0184_002:0468b05_11",
        "context_with_next_sentence": true
    },
    {
        "source_sentence": "國中人民，隨而觀之。",
        "from": "T03n0184_002:0468b05_12",
        "context_with_next_sentence": true
    },
    {
        "source_sentence": "於是出國，小復前行，到摩竭國，從右門入左門出。",
        "from": "T03n0184_002:0468b06_13",
        "context_with_next_sentence": true
    },
    {
        "source_sentence": "國中人民，男女大小，見太子者，或言天人，或言帝釋梵王、天神龍王，歡喜踊躍，不知何神。",
        "from": "T03n0184_002:0468b07_14",
        "context_with_next_sentence": true
    },
    {
        "source_sentence": "太子知其所念，便下道坐樹下，人民圍繞，歡喜觀視。",
        "from": "T03n0184_002:0468b09_15",
        "context_with_next_sentence": true
    },
    {
        "source_sentence": "時國王瓶沙，即問臣吏：『國中何以寂默，了無音聲？』",
        "from": "T03n0184_002:0468b10_16",
        "context_with_next_sentence": true
    },
    {
        "source_sentence": "對曰：『朝有道士，經國過去，光相威儀，非世所有。",
        "from": "T03n0184_002:0468b12_17",
        "context_with_next_sentence": true
    },
    {
        "source_sentence": "國人大小，追出而觀，于今未還。』",
        "from": "T03n0184_002:0468b13_18",
        "context_with_next_sentence": true
    },
    {
        "source_sentence": "「於是王與群臣，出詣道士。",
        "from": "T03n0184_002:0468b13_19",
        "context_with_next_sentence": true
    },
    {
        "source_sentence": "遙見太子光相殊妙，便問太子：『是何神乎？』",
        "from": "T03n0184_002:0468b14_20",
        "context_with_next_sentence": true
    },
    {
        "source_sentence": "太子答言：『吾非神也！』",
        "from": "T03n0184_002:0468b15_21",
        "context_with_next_sentence": true
    },
    {
        "source_sentence": "『若非神者，從何國來？",
        "from": "T03n0184_002:0468b16_0",
        "context_with_next_sentence": true
    },
    {
        "source_sentence": "何所姓族？』",
        "from": "T03n0184_002:0468b16_1",
        "context_with_next_sentence": true
    },
    {
        "source_sentence": "太子報言：『吾出香山之東、雪山之北，國名迦維，父名白淨，母名摩耶。』",
        "from": "T03n0184_002:0468b16_2",
        "context_with_next_sentence": true
    },
    {
        "source_sentence": "瓶沙問言：『將非悉達乎？』",
        "from": "T03n0184_002:0468b18_3",
        "context_with_next_sentence": true
    },
    {
        "source_sentence": "答言：『是也！』",
        "from": "T03n0184_002:0468b18_4",
        "context_with_next_sentence": true
    },
    {
        "source_sentence": "驚起禮足：『太子生多奇異，形相炳著，當君四天下為轉輪聖王，四海顒顒冀神寶至。",
        "from": "T03n0184_002:0468b19_5",
        "context_with_next_sentence": true
    },
    {
        "source_sentence": "何棄天位，自投山藪？",
        "from": "T03n0184_002:0468b21_6",
        "context_with_next_sentence": true
    },
    {
        "source_sentence": "必有異見，願聞其志。』",
        "from": "T03n0184_002:0468b21_7",
        "context_with_next_sentence": true
    },
    {
        "source_sentence": "太子答言：『以吾所見，天地人物，出生有死，劇痛有三，老、病、死苦，不可得離。",
        "from": "T03n0184_002:0468b22_8",
        "context_with_next_sentence": true
    },
    {
        "source_sentence": "身為苦器，憂畏無量，若在尊寵，則有憍逸，貪求快意，天下被患，此吾所厭故欲入山。』",
        "from": "T03n0184_002:0468b23_9",
        "context_with_next_sentence": true
    },
    {
        "source_sentence": "諸耆長曰：『夫老、病、死，自世之常，何獨預憂？",
        "from": "T03n0184_002:0468b25_10",
        "context_with_next_sentence": true
    },
    {
        "source_sentence": "乃棄美號，隱遁潛居，以勞其形，不亦難耶？』",
        "from": "T03n0184_002:0468b26_11",
        "context_with_next_sentence": true
    },
    {
        "source_sentence": "「於是太子，即說頌言：「『如令人在胎，不為不淨；　　如令在淨，不為不淨污；　　如令苦，不為多、無有數；　　假令如是，誰不樂世者？",
        "from": "T03n0184_002:0468b27_12",
        "context_with_next_sentence": true
    },
    {
        "source_sentence": "　　如令人老形，不若干變；　　如令善行者，不為惡行；　　如令愛別離，不為苦痛；　　假令如是，誰不樂世者？",
        "from": "T03n0184_002:0468c04_0",
        "context_with_next_sentence": true
    },
    {
        "source_sentence": "　　如令病瘦，無復有大畏；　　如令後世，無有諸惡對；　　如令墮地獄，無有苦痛；　　假令如是，誰不樂世者？",
        "from": "T03n0184_002:0468c08_0",
        "context_with_next_sentence": true
    },
    {
        "source_sentence": "　　如令年少形，不變壞者；　　如令所不可，不以著心；　　如令死至時，無有眾畏；　　假令如是，誰不樂世者？",
        "from": "T03n0184_002:0468c12_0",
        "context_with_next_sentence": true
    },
    {
        "source_sentence": "　　如令愚癡，不以為厚冥；　　如令瞋恚，不為強怨家；　　如令五樂心，不為染惡；　　假令如是，誰不樂世者？",
        "from": "T03n0184_002:0468c16_0",
        "context_with_next_sentence": true
    },
    {
        "source_sentence": "　　如令不與，諸癡人共居；　　如令眾癡法，自遠離人；　　如令諸癡人，無有思想；　　假令如是，誰不樂世者？",
        "from": "T03n0184_002:0468c20_0",
        "context_with_next_sentence": true
    },
    {
        "source_sentence": "　　如令諸惡種，不若干輩；　　如令諸惡，盡滅自離人；　　如令諸惡念，無有思想；　　假令如是，誰不樂世者？",
        "from": "T03n0184_002:0468c24_0",
        "context_with_next_sentence": true
    },
    {
        "source_sentence": "　　如令世間惡，為最尊上；　　如令惡行已，滅不復生；　　如令諸惡行，盡無有實；　　假令如是，誰不樂世者？",
        "from": "T03n0184_002:0468c28_0",
        "context_with_next_sentence": true
    },
    {
        "source_sentence": "　　如令諸天，食福常不動；　　如令世人，壽命得常存；　　如令諸處所，不為行趣；　　假令如是，誰不樂世者？",
        "from": "T03n0184_002:0469a03_0",
        "context_with_next_sentence": true
    },
    {
        "source_sentence": "　　如令諸蔭蓋，不為怨家；　　如令諸六入，無有苦惱；　　如令一切世間，為不苦；　　假令如是，誰不樂世者？』",
        "from": "T03n0184_002:0469a07_0",
        "context_with_next_sentence": true
    },
    {
        "source_sentence": "「於是如諸君言：『不當預憂，使我為王，老到病至，若當死時，寧有代我受此厄者不？",
        "from": "T03n0184_002:0469a11_0",
        "context_with_next_sentence": true
    },
    {
        "source_sentence": "如無有代，胡可勿憂？",
        "from": "T03n0184_002:0469a12_1",
        "context_with_next_sentence": true
    },
    {
        "source_sentence": "天下有慈父孝子，愛徹骨髓，至當死時不得相代。",
        "from": "T03n0184_002:0469a13_2",
        "context_with_next_sentence": true
    },
    {
        "source_sentence": "若此偽身，苦至之日，雖居高位，六親在側，如為盲人設燭，何益於無眼者。",
        "from": "T03n0184_002:0469a14_3",
        "context_with_next_sentence": true
    },
    {
        "source_sentence": "吾覩眾行，一切無常，皆化非真，樂少苦多。",
        "from": "T03n0184_002:0469a16_4",
        "context_with_next_sentence": true
    },
    {
        "source_sentence": "身非己有，世間虛無，難得久居。",
        "from": "T03n0184_002:0469a17_5",
        "context_with_next_sentence": true
    },
    {
        "source_sentence": "物生有死，事成有敗，安則有危，得則有亡。",
        "from": "T03n0184_002:0469a18_6",
        "context_with_next_sentence": true
    },
    {
        "source_sentence": "萬物紛擾，皆當歸空，精神無形，躁濁不明。",
        "from": "T03n0184_002:0469a19_7",
        "context_with_next_sentence": true
    },
    {
        "source_sentence": "行致死生之厄，非直一受而已也。",
        "from": "T03n0184_002:0469a20_8",
        "context_with_next_sentence": true
    },
    {
        "source_sentence": "但為貪愛，蔽在癡網，沒生死河，莫之能覺。",
        "from": "T03n0184_002:0469a20_9",
        "context_with_next_sentence": true
    },
    {
        "source_sentence": "故吾欲入山，一心思四空淨，度色滅恚，斷求念空，無所適莫，是將反其原而歸其本，始出其根，如我願得乃可大安。』",
        "from": "T03n0184_002:0469a21_10",
        "context_with_next_sentence": true
    },
    {
        "source_sentence": "瓶沙王及諸耆長，歡喜意解：『太子志妙，世間難有，必得佛道，願先度我。』",
        "from": "T03n0184_002:0469a24_11",
        "context_with_next_sentence": true
    },
    {
        "source_sentence": "「太子默然而逝，復前念言：『今我入山，當用寶衣為？",
        "from": "T03n0184_002:0469a26_12",
        "context_with_next_sentence": true
    },
    {
        "source_sentence": "世間癡人，皆為財所危。』",
        "from": "T03n0184_002:0469a27_13",
        "context_with_next_sentence": true
    },
    {
        "source_sentence": "即便見獵師，駈遊被法衣。",
        "from": "T03n0184_002:0469a28_14",
        "context_with_next_sentence": true
    },
    {
        "source_sentence": "太子喜念言：『此則真人衣，度世慈悲服，獵者何故著？",
        "from": "T03n0184_002:0469a28_15",
        "context_with_next_sentence": true
    },
    {
        "source_sentence": "心念欲貿易，成我志所願。』",
        "from": "T03n0184_002:0469b01_0",
        "context_with_next_sentence": true
    },
    {
        "source_sentence": "便持金縷衣，貿所法震越。",
        "from": "T03n0184_002:0469b01_1",
        "context_with_next_sentence": true
    },
    {
        "source_sentence": "獵者內歡喜，菩薩亦俱然。",
        "from": "T03n0184_002:0469b02_2",
        "context_with_next_sentence": true
    },
    {
        "source_sentence": "太子被震越，柔軟鮮且潔，顧視僧伽梨，過佛無差別，於是遂入山。",
        "from": "T03n0184_002:0469b02_3",
        "context_with_next_sentence": true
    },
    {
        "source_sentence": "菩薩得法服，欣喜光照耀。",
        "from": "T03n0184_002:0469b04_4",
        "context_with_next_sentence": true
    },
    {
        "source_sentence": "山林諸道士，一名為阿蘭，二名為迦蘭，學來積年，四禪具足，獲致五通，見光驚怖，此何瑞應？",
        "from": "T03n0184_002:0469b05_0",
        "context_with_next_sentence": true
    },
    {
        "source_sentence": "便共出觀，遙見太子：『是為悉達，今果出家。",
        "from": "T03n0184_002:0469b07_1",
        "context_with_next_sentence": true
    },
    {
        "source_sentence": "善來悉達便坐是榻，冷泉美果今可食之。』",
        "from": "T03n0184_002:0469b08_2",
        "context_with_next_sentence": true
    },
    {
        "source_sentence": "而作頌曰：「『日王初出時，　　在於山頂上，　　是故慧明照，　　一切諸群生。",
        "from": "T03n0184_002:0469b09_3",
        "context_with_next_sentence": true
    },
    {
        "source_sentence": "　　若有觀面像，　　終竟不知厭，　　是故道德最，　　無雙無有比。』",
        "from": "T03n0184_002:0469b12_0",
        "context_with_next_sentence": true
    },
    {
        "source_sentence": "「是時菩薩而說頌曰：「『雖修四定意，　　不知無上慧，　　道心正為本，　　不在事邪神。",
        "from": "T03n0184_002:0469b14_0",
        "context_with_next_sentence": true
    },
    {
        "source_sentence": "　　行俗謂為真，　　長夜求梵天，　　是故不識道，　　輪轉墮生死。』",
        "from": "T03n0184_002:0469b17_0",
        "context_with_next_sentence": true
    },
    {
        "source_sentence": "「於是菩薩，行起慈心，遍念眾生老耄專愚，不免疾病死喪之痛，欲令解脫，以一其意；而起悲心，愍傷一切，皆有飢渴寒暑得失罪咎艱難之患，欲令安隱，以一其意；而起喜心，念諸世間，皆有憂苦恐怖遭逢之患，欲令淡泊，以一其意；而起護心，欲度五道八難眾生，愚蔽曚闇，不見正道，念欲成濟使得無為，以一其意；得善不喜，逢惡不憂，捨世八事，利衰毀譽稱譏苦樂，不以傾動，成二禪行。",
        "from": "T03n0184_002:0469b19_0",
        "context_with_next_sentence": true
    },
    {
        "source_sentence": "「復前到斯那川，其川平正，多眾果樹，處處皆有流泉浴池，其中淨潔，無有蚑、蜂、蚊、虻、蠅、蚤。",
        "from": "T03n0184_002:0469b28_1",
        "context_with_next_sentence": true
    },
    {
        "source_sentence": "川中道士，名為斯那，教授弟子等五百人，修其所術。",
        "from": "T03n0184_002:0469c01_2",
        "context_with_next_sentence": true
    },
    {
        "source_sentence": "於是菩薩坐娑羅樹下，便為一切志求無上正真之道。",
        "from": "T03n0184_002:0469c02_3",
        "context_with_next_sentence": true
    },
    {
        "source_sentence": "諸天奉甘露，菩薩一不肯受，自誓日食一麻一米，以續精氣。",
        "from": "T03n0184_002:0469c03_4",
        "context_with_next_sentence": true
    },
    {
        "source_sentence": "端坐六年，形體羸瘦，皮骨相連，玄精靜寞，寂默一心，內思安般——一數、二隨、三止、四觀、五還、六淨——遊志三四出十二門，無分散意，神通妙達，棄欲惡法，無復五蓋，不受五欲，眾惡自滅，念計分明，思視無為，譬如健人得勝怨家，意以清淨，成三禪行。",
        "from": "T03n0184_002:0469c05_5",
        "context_with_next_sentence": true
    },
    {
        "source_sentence": "「天帝釋意念言：『菩薩坐樹下，六年已滿，形體羸瘦，今當使世間人，奉轉輪王食，補六年之飢虛。』",
        "from": "T03n0184_002:0469c10_6",
        "context_with_next_sentence": true
    },
    {
        "source_sentence": "便感斯那二女，使於夢中見天下盡成為水，中有一花七寶光色，須臾便萎，失其本色。",
        "from": "T03n0184_002:0469c13_7",
        "context_with_next_sentence": true
    },
    {
        "source_sentence": "見有一人，以水灑上，更生如故。",
        "from": "T03n0184_002:0469c15_8",
        "context_with_next_sentence": true
    },
    {
        "source_sentence": "水中眾花，始生萌芽，覆水而出。",
        "from": "T03n0184_002:0469c15_9",
        "context_with_next_sentence": true
    },
    {
        "source_sentence": "二女夢寤，怪未曾有，即啟語父。",
        "from": "T03n0184_002:0469c16_10",
        "context_with_next_sentence": true
    },
    {
        "source_sentence": "其父不解，盡問耆年，皆不能說。",
        "from": "T03n0184_002:0469c17_11",
        "context_with_next_sentence": true
    },
    {
        "source_sentence": "天帝復下化作梵志，為女解夢言：『汝見天下水中生一花者，是白淨王太子初生時；今在樹下六年，身羸形瘦，是花萎時；見一人水灑更生者，是能獻食者；小花萠芽欲出者，是五道生死人也。』",
        "from": "T03n0184_002:0469c18_12",
        "context_with_next_sentence": true
    },
    {
        "source_sentence": "時天帝釋，即說偈言：「『六年不傾猗，　　亦不念飢寒，　　精進無所著，　　形瘦骨皮連。",
        "from": "T03n0184_002:0469c22_13",
        "context_with_next_sentence": true
    },
    {
        "source_sentence": "　　汝等修敬意，　　奉獻於菩薩，　　現世獲大福，　　後世受果報。』",
        "from": "T03n0184_002:0469c26_0",
        "context_with_next_sentence": true
    },
    {
        "source_sentence": "「女言：『獻食者其法云何？』",
        "from": "T03n0184_002:0469c28_0",
        "context_with_next_sentence": true
    },
    {
        "source_sentence": "梵志答言：『當取五百牛乳，展轉相飲至于一牛，[愨心+牛]一牛湩持用作糜，乳糜涌沸，出高七仞，左上右下，右上左下，斟糜入鉢，釜杓不污。』",
        "from": "T03n0184_002:0469c28_1",
        "context_with_next_sentence": true
    },
    {
        "source_sentence": "二女恭肅，奉獻菩薩。",
        "from": "T03n0184_002:0470a02_2",
        "context_with_next_sentence": true
    },
    {
        "source_sentence": "菩薩意念，欲先沐浴然後受糜，行詣流水側，洗浴身形。",
        "from": "T03n0184_002:0470a03_3",
        "context_with_next_sentence": true
    },
    {
        "source_sentence": "浴訖欲出水，天神按樹枝，二女奉乳糜。",
        "from": "T03n0184_002:0470a04_4",
        "context_with_next_sentence": true
    },
    {
        "source_sentence": "得色氣力充，呪願福無量，令女歸三尊。",
        "from": "T03n0184_002:0470a05_5",
        "context_with_next_sentence": true
    },
    {
        "source_sentence": "食畢洗手漱口，澡鉢已還擲水中，逆流未至七里，天化作金翅鳥飛來捧鉢去，并髮一處，供養起塔。",
        "from": "T03n0184_002:0470a06_6",
        "context_with_next_sentence": true
    },
    {
        "source_sentence": "即復前行，當渡尼連禪河。",
        "from": "T03n0184_002:0470a08_7",
        "context_with_next_sentence": true
    },
    {
        "source_sentence": "是時菩薩，便說偈言：「『渡水尼連禪，　　慈愍一切人，　　五道三毒垢，　　使除如水淨。",
        "from": "T03n0184_002:0470a09_8",
        "context_with_next_sentence": true
    },
    {
        "source_sentence": "　　菩薩興是念，　　一切癡墮冥，　　當持八直水，　　洗除三毒垢。",
        "from": "T03n0184_002:0470a12_0",
        "context_with_next_sentence": true
    },
    {
        "source_sentence": "　　是時始上岸，　　青雀有五百，　　飛來繞菩薩，　　三匝悲鳴去。』",
        "from": "T03n0184_002:0470a14_0",
        "context_with_next_sentence": true
    },
    {
        "source_sentence": "「於是復前行，當過瞽龍池時，龍大歡喜，踊出見菩薩，便說偈言：「『善哉見悉達，　　來救何以晚，　　本請一切眾，　　無上甘露漿。",
        "from": "T03n0184_002:0470a16_0",
        "context_with_next_sentence": true
    },
    {
        "source_sentence": "　　行步地震動，　　眾樂自然鳴，　　正與過佛等，　　於我無有疑。",
        "from": "T03n0184_002:0470a20_0",
        "context_with_next_sentence": true
    },
    {
        "source_sentence": "　　今持無上慧，　　降伏諸魔怨，　　今當佛日照，　　覺諸群生眠。』",
        "from": "T03n0184_002:0470a22_0",
        "context_with_next_sentence": true
    },
    {
        "source_sentence": "「於是復前行，望見叢林山，其地平正，四望清淨，生草柔軟，甘泉盈流，花香茂潔，中有一樹，高雅奇特，枝枝相次，葉葉相加，花色蓊欝，如天莊飾，天幡在樹頂，是則為元吉，眾樹林中王。",
        "from": "T03n0184_002:0470a24_0",
        "context_with_next_sentence": true
    },
    {
        "source_sentence": "於是小前行，見一刈草人，菩薩便問曰：『今汝名何等？』",
        "from": "T03n0184_002:0470a28_1",
        "context_with_next_sentence": true
    },
    {
        "source_sentence": "『我名為吉祥，今刈吉祥草。』",
        "from": "T03n0184_002:0470a29_2",
        "context_with_next_sentence": true
    },
    {
        "source_sentence": "『今汝施我草，十方皆吉祥。』",
        "from": "T03n0184_002:0470b01_3",
        "context_with_next_sentence": true
    },
    {
        "source_sentence": "時人吉祥即說偈言：「『以棄聖王位，　　七寶玉女妻，　　金銀之床榻，　　氍氀錦繡褥。",
        "from": "T03n0184_002:0470b01_4",
        "context_with_next_sentence": true
    },
    {
        "source_sentence": "　　吉祥哀樂聲，　　八部真音響，　　超越過梵天，　　今用芻草為？』",
        "from": "T03n0184_002:0470b05_0",
        "context_with_next_sentence": true
    },
    {
        "source_sentence": "「菩薩以偈答言：「『發願阿僧祇，　　欲度五道人，　　今往滿本願，　　是故欲得草。』",
        "from": "T03n0184_002:0470b07_0",
        "context_with_next_sentence": true
    },
    {
        "source_sentence": "「人與把亂草，　　便持向樹王：『世間意皆亂，　　我當正其志。』",
        "from": "T03n0184_002:0470b10_0",
        "context_with_next_sentence": true
    },
    {
        "source_sentence": "「即持草灑地，　　齊正如所言，　菩薩便坐上，　　一切蒙其恩。",
        "from": "T03n0184_002:0470b12_0",
        "context_with_next_sentence": true
    },
    {
        "source_sentence": "　菩薩作三要：　　『心坐及其樹，　若我不得道，　　終不離三誓。",
        "from": "T03n0184_002:0470b14_0",
        "context_with_next_sentence": true
    },
    {
        "source_sentence": "　言我肌骨枯，　　不動會當成，　過佛得道時，　　皆悉出一心。』",
        "from": "T03n0184_002:0470b16_0",
        "context_with_next_sentence": true
    },
    {
        "source_sentence": "「於是菩薩，安坐入定，棄苦樂意，無憂喜想，心不依善，亦不附惡，正在其中，如人沐浴淨潔覆以白褻，中外俱淨，表裏無垢，喘息自滅，寂然無變，成四禪行。",
        "from": "T03n0184_002:0470b18_0",
        "context_with_next_sentence": true
    },
    {
        "source_sentence": "以得定意，不捨大悲，智慧方便，究暢要妙，通三十七道品之行。",
        "from": "T03n0184_002:0470b21_1",
        "context_with_next_sentence": true
    },
    {
        "source_sentence": "何謂三十七品？",
        "from": "T03n0184_002:0470b23_2",
        "context_with_next_sentence": true
    },
    {
        "source_sentence": "一為四意止，二為四意斷，三為四神足，四為五根，五為五力，六為七覺意，七為八直行。",
        "from": "T03n0184_002:0470b23_3",
        "context_with_next_sentence": true
    },
    {
        "source_sentence": "周而復始，苦空非常，無想無願。",
        "from": "T03n0184_002:0470b25_4",
        "context_with_next_sentence": true
    },
    {
        "source_sentence": "『我念世間，貪愛嗜欲，墮生死苦，少能自覺本從十二因緣起。",
        "from": "T03n0184_002:0470b26_5",
        "context_with_next_sentence": true
    },
    {
        "source_sentence": "何等為十二本？",
        "from": "T03n0184_002:0470b27_6",
        "context_with_next_sentence": true
    },
    {
        "source_sentence": "從癡行便有識，緣識行便有名字，從名字行便有六入，緣六入行便有更樂，緣更樂行便有痛，緣痛行便有愛，緣愛行便有受，緣受行便有有，緣有行便有生，緣生行便有老死憂悲苦痛心惱大患，具有精神，從是轉墮生死。",
        "from": "T03n0184_002:0470b28_7",
        "context_with_next_sentence": true
    },
    {
        "source_sentence": "欲得道者，當斷貪愛，滅除情欲，無為無起，然則癡滅。",
        "from": "T03n0184_002:0470c04_8",
        "context_with_next_sentence": true
    },
    {
        "source_sentence": "癡滅則行滅，行滅則識滅，識滅則名字滅，名字滅則六入滅，六入滅則更樂滅，更樂滅則痛滅，痛滅則愛滅，愛滅則受滅，受滅則有滅，有滅則生滅，生滅則老死憂悲苦痛心惱大患皆盡，是謂得道。』",
        "from": "T03n0184_002:0470c05_9",
        "context_with_next_sentence": true
    },
    {
        "source_sentence": "「菩薩心自念言：『今當降魔官屬。』",
        "from": "T03n0184_002:0470c11_0",
        "context_with_next_sentence": true
    },
    {
        "source_sentence": "即放眉間毫相光明，感動魔宮。",
        "from": "T03n0184_002:0470c11_1",
        "context_with_next_sentence": true
    },
    {
        "source_sentence": "魔大惶怖，心中不寧，觀見菩薩，已在樹下，清淨無欲，精思不懈，心中煩毒，飲食不甘，伎樂不御，念是道成，必大勝我，欲及其未作佛，壞其道意。",
        "from": "T03n0184_002:0470c12_2",
        "context_with_next_sentence": true
    },
    {
        "source_sentence": "魔子須摩提(漢言賢意)前諫父曰：『菩薩行淨，三界無比，以得自然神通，眾梵諸天億百皆往禮侍，此非天人所當沮壞，無為興惡自毀其福。』",
        "from": "T03n0184_002:0470c15_3",
        "context_with_next_sentence": true
    },
    {
        "source_sentence": "魔王不聽，三女自占，一名恩愛，二名常樂，三名大樂：『父王莫憂，吾等自往壞菩薩道意，不足勞父王，勿復憂念。』",
        "from": "T03n0184_002:0470c18_4",
        "context_with_next_sentence": true
    },
    {
        "source_sentence": "「於是三女，嚴莊天服，從五百玉女，到菩薩所，彈琴歌頌，婬欲之辭欲亂道意。",
        "from": "T03n0184_002:0470c21_5",
        "context_with_next_sentence": true
    },
    {
        "source_sentence": "三女復言：『仁德至重，諸天所敬，應有供養，故天獻我。",
        "from": "T03n0184_002:0470c23_6",
        "context_with_next_sentence": true
    },
    {
        "source_sentence": "我等好潔，年在盛時，願得晨起夜寐供侍左右。』",
        "from": "T03n0184_002:0470c24_7",
        "context_with_next_sentence": true
    },
    {
        "source_sentence": "菩薩答言：『汝宿有福，受得天身，不惟無常，而作妖媚，形體雖好，而心不端。",
        "from": "T03n0184_002:0470c25_8",
        "context_with_next_sentence": true
    },
    {
        "source_sentence": "譬如畫瓶中盛臭毒，將以自壞。",
        "from": "T03n0184_002:0470c27_9",
        "context_with_next_sentence": true
    },
    {
        "source_sentence": "有何等奇，福難久居，婬惡不善，自亡其本，福盡罪至，墮三惡道，受六畜形，欲脫致難。",
        "from": "T03n0184_002:0470c28_10",
        "context_with_next_sentence": true
    },
    {
        "source_sentence": "汝輩亂人道意，不計非常，經歷劫數，展轉五道。",
        "from": "T03n0184_002:0471a01_11",
        "context_with_next_sentence": true
    },
    {
        "source_sentence": "今汝曹等，未離勤苦。",
        "from": "T03n0184_002:0471a02_12",
        "context_with_next_sentence": true
    },
    {
        "source_sentence": "吾在世間，處處所生，觀視老者如母，中者如姊，小者如妹，諸姊等各各還宮，勿復作是曹事。』",
        "from": "T03n0184_002:0471a02_13",
        "context_with_next_sentence": true
    },
    {
        "source_sentence": "菩薩一言，便成老母，頭白齒落，眼冥脊傴，柱杖相扶而還。",
        "from": "T03n0184_002:0471a05_14",
        "context_with_next_sentence": true
    },
    {
        "source_sentence": "「魔見三女還皆成老母，益大忿怒，更召鬼神王，合得十八億，皆從天來下，圍繞菩薩，三十六由旬，皆使變成師子、熊羆、兕虎、象、龍、牛、馬、犬、豕、猴猿之形，不可稱言。",
        "from": "T03n0184_002:0471a06_15",
        "context_with_next_sentence": true
    },
    {
        "source_sentence": "蟲頭人軀蚖虵之身黿龜之首，而有六目，或一頸而多頭，齒牙爪距，擔山吐火，雷電四繞，擭持戟鉾。",
        "from": "T03n0184_002:0471a10_16",
        "context_with_next_sentence": true
    },
    {
        "source_sentence": "菩薩慈心，不驚不怖一毛不動，光顏益好，鬼兵不能得近。",
        "from": "T03n0184_002:0471a12_17",
        "context_with_next_sentence": true
    },
    {
        "source_sentence": "魔王便前說偈問言——菩薩慈心，所問盡答——曰：「『比丘何求坐樹下，　　樂於林藪毒獸間，　　雲起可畏窈冥冥，　　天魔圍繞不以驚。』",
        "from": "T03n0184_002:0471a13_18",
        "context_with_next_sentence": true
    },
    {
        "source_sentence": "「『古有真道佛所行，　　恬惔為上除不祥，　　其成最勝法滿藏，　　吾求斯座決魔王。』",
        "from": "T03n0184_002:0471a17_0",
        "context_with_next_sentence": true
    },
    {
        "source_sentence": "「『汝當作王轉金輪，　　七寶自至典四方，　　所受五欲最無比，　　斯處無道起入宮。』",
        "from": "T03n0184_002:0471a19_0",
        "context_with_next_sentence": true
    },
    {
        "source_sentence": "「『吾覩欲盛吞火銅，　　棄國如唾無所貪，　　得王亦有老死憂，　　去此無利勿妄談。』",
        "from": "T03n0184_002:0471a21_0",
        "context_with_next_sentence": true
    },
    {
        "source_sentence": "「『何安坐林如大語，　　委國財位守空閑，　　不見我興四部兵，　　象馬步兵十八億？』",
        "from": "T03n0184_002:0471a23_0",
        "context_with_next_sentence": true
    },
    {
        "source_sentence": "「『已見猴猿師子面，　　虎兕毒虵豕鬼形，　　皆持刀劍擭戈鉾，　　超躍哮吼滿空中。",
        "from": "T03n0184_002:0471a25_0",
        "context_with_next_sentence": true
    },
    {
        "source_sentence": "　　設復億姟神武備，　　為魔如汝來會此，　　矢刃火攻如風雨，　　不先得佛終不起。",
        "from": "T03n0184_002:0471a27_0",
        "context_with_next_sentence": true
    },
    {
        "source_sentence": "　　魔有本願令我退，　　吾亦自誓不空還，　　今汝福地何如佛？",
        "from": "T03n0184_002:0471a29_0",
        "context_with_next_sentence": true
    },
    {
        "source_sentence": "　　於是可知誰得勝。』",
        "from": "T03n0184_002:0471b01_1",
        "context_with_next_sentence": true
    },
    {
        "source_sentence": "「『吾曾終身快布施，　　故典六天為魔王，　　比丘知我宿福行，　　自稱無量誰為證？』",
        "from": "T03n0184_002:0471b02_0",
        "context_with_next_sentence": true
    },
    {
        "source_sentence": "「『昔吾行願從錠光，　　受拜為佛釋迦文，　　怒畏想盡故坐斯，　　意定必解壞汝軍。",
        "from": "T03n0184_002:0471b04_0",
        "context_with_next_sentence": true
    },
    {
        "source_sentence": "　　我所奉事諸佛多，　　財寶衣食常施人，　　仁戒積德厚於地，　　是以脫想無患難。』",
        "from": "T03n0184_002:0471b06_0",
        "context_with_next_sentence": true
    },
    {
        "source_sentence": "「菩薩即以智慧力，　　申手按地是知我，　應時普地軯大動，　　魔與官屬顛倒墮。",
        "from": "T03n0184_002:0471b08_0",
        "context_with_next_sentence": true
    },
    {
        "source_sentence": "　魔王敗績悵失利，　　惛迷却踞前畫地，　其子又曉心乃寤，　　即時自歸前悔過：「『吾以不復用兵器，　　等行慈心却魔怨，　　世用兵器動人心，　　而我以汝等眾生。",
        "from": "T03n0184_002:0471b10_0",
        "context_with_next_sentence": true
    },
    {
        "source_sentence": "　　若調象馬雖已調，　　然後故態會復生，　　若得最調如佛性，　　已如佛調無不仁。』",
        "from": "T03n0184_002:0471b14_0",
        "context_with_next_sentence": true
    },
    {
        "source_sentence": "「垓天見佛擒魔眾，　　忍調無想怨自降，　諸天歡喜奉華臻：　　『非法王壞法王勝。",
        "from": "T03n0184_002:0471b16_0",
        "context_with_next_sentence": true
    },
    {
        "source_sentence": "　本從等意智慧力，　　慧能即時禳不祥，　能使怨家為弟子，　　當禮四等道之證。",
        "from": "T03n0184_002:0471b18_0",
        "context_with_next_sentence": true
    },
    {
        "source_sentence": "　面如滿月色從容，　　名聞十方德如山，　求佛像貌難得比，　　當稽首斯度世仙。』",
        "from": "T03n0184_002:0471b20_0",
        "context_with_next_sentence": true
    },
    {
        "source_sentence": "「菩薩累劫清淨之行，至儒大慈，道定自然，忍力降魔，鬼兵退散，定意如故，不以智慮，無憂喜想，是日夜半後，得三術闍(三術闍者漢言三神滿具足)，漏盡結解，自知本昔久所習行，四神足念，精進定、欲定、意定、戒定，得變化法，所欲如意，不復用思；身能飛行；能分一身，作百作千至億萬無數，復合為一；能徹入地，石壁皆過，從一方現，俯沒仰出，譬如水波；能身中出水火；能履水行虛，身不陷墜；坐臥空中，如飛鳥翔；立能及天，手捫日月，欲身平立，至梵自在；眼徹視，耳洞聽，意預知，諸天人龍鬼神蚑行蠕動之類，身行口言心所念，悉見聞知。",
        "from": "T03n0184_002:0471b22_0",
        "context_with_next_sentence": true
    },
    {
        "source_sentence": "諸有貪婬無貪婬者，有瞋怒無瞋怒者，有愚癡無愚癡者，有愛欲無愛欲者，有大志行無大志行者，有內外行無內外行者，有念善不念善者，有一心無一心者，有解脫意無解脫意者，一切悉知。",
        "from": "T03n0184_002:0471c05_1",
        "context_with_next_sentence": true
    },
    {
        "source_sentence": "「菩薩觀天上、人中、地獄、畜生、鬼神五道，先世父母、兄弟、妻子中外姓字，一一分別，一世十世，百千億万無數世事，至于天地一劫崩壞空荒之時，一劫始成，人物初興，能知十劫百劫至千萬億無數劫中，內外姓字，衣食苦樂，壽命長短，死此生彼，展轉所趣，從上頭始，諸所更身，生長老終，形色好醜，賢愚苦樂，一切三界，皆分別知。",
        "from": "T03n0184_002:0471c09_2",
        "context_with_next_sentence": true
    },
    {
        "source_sentence": "見人魂神，各自隨行，生五道中，或墮地獄，或墮畜生，或作鬼神，或生天上，或入人形，有生豪貴富樂家者，有生卑鄙貧賤家者。",
        "from": "T03n0184_002:0471c17_3",
        "context_with_next_sentence": true
    },
    {
        "source_sentence": "知眾生或五陰自弊，一色像，二痛痒，三思想，四行作，五魂識，皆習五欲，眼貪色，耳貪聲，鼻貪香，舌貪味，身貪細滑，牽於愛欲，或於財色思望安樂，從是生諸惡本，從惡致苦。",
        "from": "T03n0184_002:0471c20_4",
        "context_with_next_sentence": true
    },
    {
        "source_sentence": "能斷愛習，不隨婬心，大如毛髮，受行八道，則眾苦滅，譬如無薪亦無火，是謂無為度世之道。",
        "from": "T03n0184_002:0471c24_5",
        "context_with_next_sentence": true
    },
    {
        "source_sentence": "「菩薩自知，已棄惡本，無婬怒癡，生死五陰諸種悉斷，無餘災孽所作已成，智慧已了。",
        "from": "T03n0184_002:0471c27_0",
        "context_with_next_sentence": true
    },
    {
        "source_sentence": "明星出時，廓然大悟，得無上正真道，為最正覺，得佛十八法，有十神力、四無所畏。",
        "from": "T03n0184_002:0471c29_0",
        "context_with_next_sentence": true
    },
    {
        "source_sentence": "佛十八法者，謂從得佛至于泥曰，一、無失道，二、無空言，三、無妄志，四、無不淨意，五、無若干想，六、無不省視，七、志欲無減，八、精進無減，九、定意無減，十、智慧無減，十一、解脫無減，十二、度知見無減，十三、古世之事悉知見，十四、來世之事悉知見，十五、今世之事悉知見，十六、攬眾身行化以始所知，十七、攬眾言行化以始所知，十八、攬眾意行化以始所知，是為佛十八不共之法。",
        "from": "T03n0184_002:0472a01_1",
        "context_with_next_sentence": true
    },
    {
        "source_sentence": "「十神力者，諸佛悉見知，深微隱遠，是處非處，明審如有，一力也；佛悉明知來今往古所造行地，其受報處，二力也；佛悉分別天人眾生彼彼異念，三力也；佛知眾生若干種語及度世語，四力也；佛悉了知世間雜種無量情態，五力也；佛能現禪解定行，除眾勞諍，六力也；佛知欲縛知欲解要在所宜行，七力也；佛智如海善言無量追識一切宿命所更，八力也；佛天眼淨見人物死神所出生，善惡殃福，隨行受報，九力也；佛漏已盡，無復縛著，神真叡智，自知見證，究暢道行，可作能作，無餘生死，其智明審，是為佛十神力也。",
        "from": "T03n0184_002:0472a10_2",
        "context_with_next_sentence": true
    },
    {
        "source_sentence": "「四無所畏者，佛神智正覺，無所不知，愚人或言：『佛未悉知。』",
        "from": "T03n0184_002:0472a22_3",
        "context_with_next_sentence": true
    },
    {
        "source_sentence": "至於梵摩眾聖，皆莫能論佛之智故，獨步不懼，一無畏也。",
        "from": "T03n0184_002:0472a23_4",
        "context_with_next_sentence": true
    },
    {
        "source_sentence": "佛漏盡悉止，愚惑相言：『佛漏未盡。』",
        "from": "T03n0184_002:0472a25_5",
        "context_with_next_sentence": true
    },
    {
        "source_sentence": "至梵摩眾聖，莫能論佛之志故，獨步不懼，二無畏也。",
        "from": "T03n0184_002:0472a26_6",
        "context_with_next_sentence": true
    },
    {
        "source_sentence": "佛說經戒，天下誦習，愚惑相言：『佛經可遏。』",
        "from": "T03n0184_002:0472a27_7",
        "context_with_next_sentence": true
    },
    {
        "source_sentence": "至梵摩眾聖，莫能論毀佛正經故，獨步不懼，三無畏也。",
        "from": "T03n0184_002:0472a28_8",
        "context_with_next_sentence": true
    },
    {
        "source_sentence": "佛現道義，言真而要，能度苦厄，愚惑相言：『不能度苦。』",
        "from": "T03n0184_002:0472a29_9",
        "context_with_next_sentence": true
    },
    {
        "source_sentence": "至梵摩眾聖，莫能論佛正道故，周行不懼，四無畏也。",
        "from": "T03n0184_002:0472b02_10",
        "context_with_next_sentence": true
    },
    {
        "source_sentence": "「佛得是意，一切知見，坐自念言：『是實微妙，難知難明，甚難得也，高而無上，廣不可極，淵而無下，深不可測，大苞天地，細入無間，養育眾生，如視赤子，承事諸佛，積德無量，累劫懃苦，不忘其功也，今悉得之。』",
        "from": "T03n0184_002:0472b03_11",
        "context_with_next_sentence": true
    },
    {
        "source_sentence": "善自頌曰：「『作福之報快，　　眾願皆得成，　　速疾入眾寂，　　皆得至泥洹。",
        "from": "T03n0184_002:0472b08_12",
        "context_with_next_sentence": true
    },
    {
        "source_sentence": "　　今覺佛極貴，　　棄婬淨無漏，　　一切能將導，　　從者必歡豫。』",
        "from": "T03n0184_002:0472b11_0",
        "context_with_next_sentence": true
    },
    {
        "source_sentence": "「是時佛在摩竭提界善勝道場貝多樹下，德力降魔，覺慧神靜，三達無礙。",
        "from": "T03n0184_002:0472b13_0",
        "context_with_next_sentence": true
    },
    {
        "source_sentence": "度二賈客，提謂、波利，授三自歸，及與五戒，為清信士。",
        "from": "T03n0184_002:0472b14_1",
        "context_with_next_sentence": true
    },
    {
        "source_sentence": "「念昔錠光別我為佛：『汝後百劫，當得作佛，名釋迦文如來、至真、等正覺、明行成為、善逝、世間解、無上士、道法御、天人師，號佛、世尊，度脫眾生，如我今也。』",
        "from": "T03n0184_002:0472b16_0",
        "context_with_next_sentence": true
    },
    {
        "source_sentence": "吾從是來，建立弘誓，奉行六度、四等、四恩、三十七品，善權隨時，一切諸法，積累不倦，高行殊異，忍苦無量，功報不遺，大願果成。」",
        "from": "T03n0184_002:0472b19_1",
        "context_with_next_sentence": true
    },
    {
        "source_sentence": "佛說經已，一切眾會，皆大歡喜，為佛作禮而去。",
        "from": "T03n0184_002:0472b22_2",
        "context_with_next_sentence": true
    },
    {
        "source_sentence": "修行本起經卷下",
        "from": "T03n0184_002:0472b24_0",
        "context_with_next_sentence": false
    }
]