[
    {
        "source_sentence": "佛說海意菩薩所問淨印法門經",
        "from": "T13n0400_005:0485b02_0",
        "context_with_next_sentence": true
    },
    {
        "source_sentence": "卷第五",
        "from": "T13n0400_005:0485b03_0",
        "context_with_next_sentence": true
    },
    {
        "source_sentence": "西天譯經三藏朝散大夫試鴻臚卿傳",
        "from": "T13n0400_005:0485b05_0",
        "context_with_next_sentence": true
    },
    {
        "source_sentence": "梵大師賜紫沙門臣法護等奉　詔譯",
        "from": "T13n0400_005:0485b06_0",
        "context_with_next_sentence": true
    },
    {
        "source_sentence": "爾時，世尊重說頌曰：「此法善淨復明亮，　　本無和合與空等；　無住、無滅、無起生，　　是印隨攝於佛印。",
        "from": "T13n0400_005:0485b07_0",
        "context_with_next_sentence": true
    },
    {
        "source_sentence": "　住彼根本得總持，　　長時修習慈悲行；　若敬若慢世所行，　　平等慧中無喜恚。",
        "from": "T13n0400_005:0485b10_0",
        "context_with_next_sentence": true
    },
    {
        "source_sentence": "　等智隨住於法性，　　不住癡暗及癡法；　雖住智中無得心，　　安止等智常清淨。",
        "from": "T13n0400_005:0485b12_0",
        "context_with_next_sentence": true
    },
    {
        "source_sentence": "　智常覺了身所作，　　以諸智行利世間；　眾生若見清淨身，　　皆得離塵勝佛智。",
        "from": "T13n0400_005:0485b14_0",
        "context_with_next_sentence": true
    },
    {
        "source_sentence": "　威儀善戒無散亂，　　有無分別中隨行；　身諸過失雖無邊，　　本來不生無所斷。",
        "from": "T13n0400_005:0485b16_0",
        "context_with_next_sentence": true
    },
    {
        "source_sentence": "　彼獲莊嚴妙相身，　　手足柔軟福嚴具；　清淨圓滿諸根身，　　不恃色相智所作。",
        "from": "T13n0400_005:0485b18_0",
        "context_with_next_sentence": true
    },
    {
        "source_sentence": "　若見貧賤苦眾生，　　謙下尊敬而不慢；　尊奉知法持戒人，　　從彼聞法得聖道。",
        "from": "T13n0400_005:0485b20_0",
        "context_with_next_sentence": true
    },
    {
        "source_sentence": "　實知自他身法性，　　知諸眾生實性身；　獲得淨勝妙法身，　　不受分叚身離染。",
        "from": "T13n0400_005:0485b22_0",
        "context_with_next_sentence": true
    },
    {
        "source_sentence": "　常受定中禪悅食，　　不以叚食益威光；　順世受食非力資，　　法命滋養成甘露。",
        "from": "T13n0400_005:0485b24_0",
        "context_with_next_sentence": true
    },
    {
        "source_sentence": "　常獲聖行善寂靜，　　解脫貪、瞋、癡染聚；　密護戒學無順違，　　寧捨己身不造罪。",
        "from": "T13n0400_005:0485b26_0",
        "context_with_next_sentence": true
    },
    {
        "source_sentence": "　神力能往俱胝剎，　　隨應現身而說法；　世間瞻覩妙相身，　　彼皆獲得身高勝。",
        "from": "T13n0400_005:0485b28_0",
        "context_with_next_sentence": true
    },
    {
        "source_sentence": "　身放光明妙清淨，　　廣照無邊諸剎土；　光照福勝軟觸生，　　眾生悉除煩惱害。",
        "from": "T13n0400_005:0485c01_0",
        "context_with_next_sentence": true
    },
    {
        "source_sentence": "　地獄眾生常受苦，　　蒙光照觸得快樂；　身意調暢酸楚停，　　由斯得離地獄苦。",
        "from": "T13n0400_005:0485c03_0",
        "context_with_next_sentence": true
    },
    {
        "source_sentence": "　如是及餘諸身業，　　隨智無邊善殊妙；　能開佛事調伏門，　　菩薩身業此清淨。",
        "from": "T13n0400_005:0485c05_0",
        "context_with_next_sentence": true
    },
    {
        "source_sentence": "　語言妙音淨悅意，　　天、人世間聞皆喜；　凡所說法果不虛，　　此法能成甘露滅。",
        "from": "T13n0400_005:0485c07_0",
        "context_with_next_sentence": true
    },
    {
        "source_sentence": "　語言隨墮語過失，　　清淨福智善能斷；　眾生語業及音聲，　　普令同等皆歡喜。",
        "from": "T13n0400_005:0485c09_0",
        "context_with_next_sentence": true
    },
    {
        "source_sentence": "　相續平等真實說，　　言無濁亂皆如實；　凡所說言誠實行，　　智隨諦轉善清淨。",
        "from": "T13n0400_005:0485c11_0",
        "context_with_next_sentence": true
    },
    {
        "source_sentence": "　語言甘美貪止息，　　攝功德語瞋解脫；　甚深無底斷除癡，　　於千剎中作善利。",
        "from": "T13n0400_005:0485c13_0",
        "context_with_next_sentence": true
    },
    {
        "source_sentence": "　此所說言無分別，　　不假勤力隨解脫；　應眾生根歡喜生，　　此智所作語清淨。",
        "from": "T13n0400_005:0485c15_0",
        "context_with_next_sentence": true
    },
    {
        "source_sentence": "　善修意業常無障，　　一剎那心世悉知；　不起滅定現威儀，　　魔不能知菩薩意。",
        "from": "T13n0400_005:0485c17_0",
        "context_with_next_sentence": true
    },
    {
        "source_sentence": "　聲聞、緣覺不能測，　　菩薩甚深心意道；　不生自他損害心，　　無高、無礙智平等。",
        "from": "T13n0400_005:0485c19_0",
        "context_with_next_sentence": true
    },
    {
        "source_sentence": "　菩薩隨世善覺知，　　無受、無思無伺察；　不入滅定證樂門，　　無邊辯才總持具。",
        "from": "T13n0400_005:0485c21_0",
        "context_with_next_sentence": true
    },
    {
        "source_sentence": "　聞法所行智常住，　　念、定無亂住等引；　清淨諸障煩惱除，　　極微瑕穢悉不見。",
        "from": "T13n0400_005:0485c23_0",
        "context_with_next_sentence": true
    },
    {
        "source_sentence": "　菩提分法無邊量，　　悉能普攝離放逸；　智常隨住止觀中，　　十地次第今成證。",
        "from": "T13n0400_005:0485c25_0",
        "context_with_next_sentence": true
    },
    {
        "source_sentence": "　乃至道樹成智果，　　若具十種法清淨；　菩薩得定名自說，　　現修諸行淨圓滿。",
        "from": "T13n0400_005:0485c27_0",
        "context_with_next_sentence": true
    },
    {
        "source_sentence": "　一切善道淨勝上，　　隨諸地位淨諸度；　一切善法超勝高，　　相好殊妙圓福果。",
        "from": "T13n0400_005:0485c29_0",
        "context_with_next_sentence": true
    },
    {
        "source_sentence": "　坐菩提場善畢竟，　　染法勝怨悉能斷；　積諸善法等須彌，　　不思議光淨成就。",
        "from": "T13n0400_005:0486a02_0",
        "context_with_next_sentence": true
    },
    {
        "source_sentence": "　得是三摩地獲福，　　具二十法名淨印；　如日光明照世間，　　證大菩提佛勝智。",
        "from": "T13n0400_005:0486a04_0",
        "context_with_next_sentence": true
    },
    {
        "source_sentence": "　菩薩當坐道樹已，　　得八不共神通相；　能於百佛剎土中，　　廣作利樂世間事。",
        "from": "T13n0400_005:0486a06_0",
        "context_with_next_sentence": true
    },
    {
        "source_sentence": "　諸佛皆來施無畏，　　讚言勇猛汝最勝；　悉能已伏諸魔軍，　　證佛菩提勝無上。",
        "from": "T13n0400_005:0486a08_0",
        "context_with_next_sentence": true
    },
    {
        "source_sentence": "　獲此身心勝功德，　　決定能成此佛印；　此功德門若欲修，　　當於菩提心堅勇。」",
        "from": "T13n0400_005:0486a10_0",
        "context_with_next_sentence": true
    },
    {
        "source_sentence": "爾時，世尊復告海意菩薩摩訶薩言：「海意！",
        "from": "T13n0400_005:0486a12_0",
        "context_with_next_sentence": true
    },
    {
        "source_sentence": "以是緣故，若諸菩薩欲得如是自說淨印三摩地法門，及自說無垢慧者，當住二種之心：一者、無濁亂心；二者、無滓穢心。",
        "from": "T13n0400_005:0486a12_1",
        "context_with_next_sentence": true
    },
    {
        "source_sentence": "無濁亂心者，謂心自性清淨明亮，而不容受客塵煩惱；法性常住本自光明，一切作意無所積集，無塵故離貪，無分別故離瞋，無我故離癡；清淨遍淨，畢竟無垢。",
        "from": "T13n0400_005:0486a15_2",
        "context_with_next_sentence": true
    },
    {
        "source_sentence": "自在光明如所解脫，一切法亦然；隨住真如平等故，如所解脫，一切法亦然；隨住法界平等故，如所解脫，一切法亦然；隨住實際平等故，如所解脫，一切法亦然；隨住空平等，隨住無相、無願、無造、無作、無生、無起諸平等故，如所解脫，有為法亦然；隨住無為法平等故，即此隨住平等之法，無集、無散，非智所知，此說名為無濁亂心。",
        "from": "T13n0400_005:0486a19_3",
        "context_with_next_sentence": true
    },
    {
        "source_sentence": "即以此法為他眾生，及餘補特伽羅，顯明開示。",
        "from": "T13n0400_005:0486a26_4",
        "context_with_next_sentence": true
    },
    {
        "source_sentence": "於自他法不起動亂之想，此即是為無滓穢心。",
        "from": "T13n0400_005:0486a27_5",
        "context_with_next_sentence": true
    },
    {
        "source_sentence": "海意！",
        "from": "T13n0400_005:0486a28_6",
        "context_with_next_sentence": true
    },
    {
        "source_sentence": "具是無濁亂心、無滓穢心者，即能獲得自說淨印三摩地門。」",
        "from": "T13n0400_005:0486a29_0",
        "context_with_next_sentence": true
    },
    {
        "source_sentence": "爾時，海意菩薩白佛言：「世尊！",
        "from": "T13n0400_005:0486b02_0",
        "context_with_next_sentence": true
    },
    {
        "source_sentence": "此三摩地而極甚深。」",
        "from": "T13n0400_005:0486b02_1",
        "context_with_next_sentence": true
    },
    {
        "source_sentence": "佛言：「不得涯底故。」",
        "from": "T13n0400_005:0486b03_2",
        "context_with_next_sentence": true
    },
    {
        "source_sentence": "海意又言：「世尊！",
        "from": "T13n0400_005:0486b03_3",
        "context_with_next_sentence": true
    },
    {
        "source_sentence": "此三摩地而極難見。」",
        "from": "T13n0400_005:0486b03_4",
        "context_with_next_sentence": true
    },
    {
        "source_sentence": "佛言：「離二法故。」",
        "from": "T13n0400_005:0486b04_5",
        "context_with_next_sentence": true
    },
    {
        "source_sentence": "又言：「世尊！",
        "from": "T13n0400_005:0486b04_6",
        "context_with_next_sentence": true
    },
    {
        "source_sentence": "此三摩地極難覺了。」",
        "from": "T13n0400_005:0486b05_7",
        "context_with_next_sentence": true
    },
    {
        "source_sentence": "佛言：「無我、我所故。」",
        "from": "T13n0400_005:0486b05_8",
        "context_with_next_sentence": true
    },
    {
        "source_sentence": "又言：「世尊！",
        "from": "T13n0400_005:0486b06_0",
        "context_with_next_sentence": true
    },
    {
        "source_sentence": "此三摩地而極難知。」",
        "from": "T13n0400_005:0486b06_1",
        "context_with_next_sentence": true
    },
    {
        "source_sentence": "佛言：「識、智二法平等知故。」",
        "from": "T13n0400_005:0486b06_2",
        "context_with_next_sentence": true
    },
    {
        "source_sentence": "又言：「世尊！",
        "from": "T13n0400_005:0486b07_3",
        "context_with_next_sentence": true
    },
    {
        "source_sentence": "此三摩地而無濁亂。」",
        "from": "T13n0400_005:0486b07_4",
        "context_with_next_sentence": true
    },
    {
        "source_sentence": "佛言：「得無礙解脫故。」",
        "from": "T13n0400_005:0486b08_5",
        "context_with_next_sentence": true
    },
    {
        "source_sentence": "又言：「世尊！",
        "from": "T13n0400_005:0486b08_6",
        "context_with_next_sentence": true
    },
    {
        "source_sentence": "此三摩地而極微妙。」",
        "from": "T13n0400_005:0486b08_7",
        "context_with_next_sentence": true
    },
    {
        "source_sentence": "佛言：「離諸譬喻故。」",
        "from": "T13n0400_005:0486b09_8",
        "context_with_next_sentence": true
    },
    {
        "source_sentence": "又言：「世尊！",
        "from": "T13n0400_005:0486b09_9",
        "context_with_next_sentence": true
    },
    {
        "source_sentence": "此三摩地而極精實。」",
        "from": "T13n0400_005:0486b10_0",
        "context_with_next_sentence": true
    },
    {
        "source_sentence": "佛言：「得金剛喻智故。」",
        "from": "T13n0400_005:0486b10_1",
        "context_with_next_sentence": true
    },
    {
        "source_sentence": "又言：「世尊！",
        "from": "T13n0400_005:0486b11_0",
        "context_with_next_sentence": true
    },
    {
        "source_sentence": "此三摩地而不破壞。」",
        "from": "T13n0400_005:0486b11_1",
        "context_with_next_sentence": true
    },
    {
        "source_sentence": "佛言：「先後不破故。」",
        "from": "T13n0400_005:0486b11_2",
        "context_with_next_sentence": true
    },
    {
        "source_sentence": "又言：「世尊！",
        "from": "T13n0400_005:0486b12_3",
        "context_with_next_sentence": true
    },
    {
        "source_sentence": "此三摩地悉無所著。」",
        "from": "T13n0400_005:0486b12_4",
        "context_with_next_sentence": true
    },
    {
        "source_sentence": "佛言：「一切有著隨超越故。」",
        "from": "T13n0400_005:0486b12_5",
        "context_with_next_sentence": true
    },
    {
        "source_sentence": "又言：「世尊！",
        "from": "T13n0400_005:0486b13_6",
        "context_with_next_sentence": true
    },
    {
        "source_sentence": "此三摩地得大光明。」",
        "from": "T13n0400_005:0486b13_7",
        "context_with_next_sentence": true
    },
    {
        "source_sentence": "佛言：「離諸癡瞑故。」",
        "from": "T13n0400_005:0486b14_8",
        "context_with_next_sentence": true
    },
    {
        "source_sentence": "又言：「世尊！",
        "from": "T13n0400_005:0486b14_9",
        "context_with_next_sentence": true
    },
    {
        "source_sentence": "此三摩地而極清淨。」",
        "from": "T13n0400_005:0486b15_0",
        "context_with_next_sentence": true
    },
    {
        "source_sentence": "佛言：「畢竟無染故。」",
        "from": "T13n0400_005:0486b15_1",
        "context_with_next_sentence": true
    },
    {
        "source_sentence": "又言：「世尊！",
        "from": "T13n0400_005:0486b15_2",
        "context_with_next_sentence": true
    },
    {
        "source_sentence": "此三摩地本性無垢。」",
        "from": "T13n0400_005:0486b16_3",
        "context_with_next_sentence": true
    },
    {
        "source_sentence": "佛言：「離貪塵故。」",
        "from": "T13n0400_005:0486b16_4",
        "context_with_next_sentence": true
    },
    {
        "source_sentence": "又言：「世尊！",
        "from": "T13n0400_005:0486b17_5",
        "context_with_next_sentence": true
    },
    {
        "source_sentence": "此三摩地而無所行。」",
        "from": "T13n0400_005:0486b17_6",
        "context_with_next_sentence": true
    },
    {
        "source_sentence": "佛言：「三界無行故。」",
        "from": "T13n0400_005:0486b17_7",
        "context_with_next_sentence": true
    },
    {
        "source_sentence": "又言：「世尊！",
        "from": "T13n0400_005:0486b18_8",
        "context_with_next_sentence": true
    },
    {
        "source_sentence": "此三摩地而無戲論。」",
        "from": "T13n0400_005:0486b18_9",
        "context_with_next_sentence": true
    },
    {
        "source_sentence": "佛言：「超越戲論故。」",
        "from": "T13n0400_005:0486b19_0",
        "context_with_next_sentence": true
    },
    {
        "source_sentence": "又言：「世尊！",
        "from": "T13n0400_005:0486b19_1",
        "context_with_next_sentence": true
    },
    {
        "source_sentence": "此三摩地無動。」",
        "from": "T13n0400_005:0486b19_2",
        "context_with_next_sentence": true
    },
    {
        "source_sentence": "佛言：「畢竟寂靜故。」",
        "from": "T13n0400_005:0486b20_3",
        "context_with_next_sentence": true
    },
    {
        "source_sentence": "又言：「世尊！",
        "from": "T13n0400_005:0486b20_4",
        "context_with_next_sentence": true
    },
    {
        "source_sentence": "此三摩地隨入一切處。」",
        "from": "T13n0400_005:0486b20_5",
        "context_with_next_sentence": true
    },
    {
        "source_sentence": "佛言：「與虛空等故。」",
        "from": "T13n0400_005:0486b21_6",
        "context_with_next_sentence": true
    },
    {
        "source_sentence": "爾時，海意菩薩復白佛言：「世尊！",
        "from": "T13n0400_005:0486b22_0",
        "context_with_next_sentence": true
    },
    {
        "source_sentence": "若如是者，何能發起勝行？",
        "from": "T13n0400_005:0486b22_1",
        "context_with_next_sentence": true
    },
    {
        "source_sentence": "云何當獲自說淨印三摩地門？」",
        "from": "T13n0400_005:0486b23_2",
        "context_with_next_sentence": true
    },
    {
        "source_sentence": "佛言：「海意！",
        "from": "T13n0400_005:0486b24_3",
        "context_with_next_sentence": true
    },
    {
        "source_sentence": "譬如有人欲與虛空而共戰敵，時彼虛空乃被甲冑。",
        "from": "T13n0400_005:0486b24_4",
        "context_with_next_sentence": true
    },
    {
        "source_sentence": "菩薩亦復如是，欲得自說淨印三摩地者，應當被於諸法平等甲冑莊嚴。",
        "from": "T13n0400_005:0486b25_5",
        "context_with_next_sentence": true
    },
    {
        "source_sentence": "何以故？",
        "from": "T13n0400_005:0486b27_6",
        "context_with_next_sentence": true
    },
    {
        "source_sentence": "海意！",
        "from": "T13n0400_005:0486b27_7",
        "context_with_next_sentence": true
    },
    {
        "source_sentence": "隨有所滅即有所起。",
        "from": "T13n0400_005:0486b27_8",
        "context_with_next_sentence": true
    },
    {
        "source_sentence": "又復，海意！",
        "from": "T13n0400_005:0486b27_9",
        "context_with_next_sentence": true
    },
    {
        "source_sentence": "識種子是有為，無表種子是無為，此三摩地非眼識所知，非耳、鼻、舌、身、意識所知，此三摩地不可表了，應知無知亦非無知，此三摩地無表了相，於一切法平等覺了故，此名三藐三佛陀。",
        "from": "T13n0400_005:0486b28_10",
        "context_with_next_sentence": true
    },
    {
        "source_sentence": "又復，海意！",
        "from": "T13n0400_005:0486c03_11",
        "context_with_next_sentence": true
    },
    {
        "source_sentence": "我不見有法是染相故，成等正覺；亦不見有法是淨相故，成等正覺。",
        "from": "T13n0400_005:0486c03_12",
        "context_with_next_sentence": true
    },
    {
        "source_sentence": "若有相是染，即彼相是淨，所謂自性清淨相故。",
        "from": "T13n0400_005:0486c05_13",
        "context_with_next_sentence": true
    },
    {
        "source_sentence": "若彼自性清淨相者，即是無相。",
        "from": "T13n0400_005:0486c06_14",
        "context_with_next_sentence": true
    },
    {
        "source_sentence": "若其無相即無行相，若無行相，即無少法而可表了，由無表故即一切法無所了知。",
        "from": "T13n0400_005:0486c07_15",
        "context_with_next_sentence": true
    },
    {
        "source_sentence": "若法無能表及無所表故，是中即無文字集現。",
        "from": "T13n0400_005:0486c09_0",
        "context_with_next_sentence": true
    },
    {
        "source_sentence": "若無文字可集現者，即所說如。",
        "from": "T13n0400_005:0486c10_1",
        "context_with_next_sentence": true
    },
    {
        "source_sentence": "此復何名即所說如？",
        "from": "T13n0400_005:0486c10_2",
        "context_with_next_sentence": true
    },
    {
        "source_sentence": "謂後如於前，中亦復然，此即是名一切諸法三世皆空。",
        "from": "T13n0400_005:0486c11_3",
        "context_with_next_sentence": true
    },
    {
        "source_sentence": "復何名空？",
        "from": "T13n0400_005:0486c12_4",
        "context_with_next_sentence": true
    },
    {
        "source_sentence": "所謂無作，即此無作，亦復無作，亦非無作，是故此說名之為空。",
        "from": "T13n0400_005:0486c12_5",
        "context_with_next_sentence": true
    },
    {
        "source_sentence": "所言無作，義復云何？",
        "from": "T13n0400_005:0486c14_6",
        "context_with_next_sentence": true
    },
    {
        "source_sentence": "無作者，謂無現前諸行造作，以無少法可造作故，是故此說名為無作。",
        "from": "T13n0400_005:0486c14_7",
        "context_with_next_sentence": true
    },
    {
        "source_sentence": "復何名為無現前行？",
        "from": "T13n0400_005:0486c16_8",
        "context_with_next_sentence": true
    },
    {
        "source_sentence": "謂無身現前行、語現前行、心現前行故，此說名無現前行。",
        "from": "T13n0400_005:0486c16_9",
        "context_with_next_sentence": true
    },
    {
        "source_sentence": "若無現前行，彼即無為；若其無為，即無生無滅，亦無處所，即此無生、無滅、無處所法，亦復無處。",
        "from": "T13n0400_005:0486c18_10",
        "context_with_next_sentence": true
    },
    {
        "source_sentence": "何名無處？",
        "from": "T13n0400_005:0486c20_11",
        "context_with_next_sentence": true
    },
    {
        "source_sentence": "所謂現前諸行無處，是故此說名為無處。",
        "from": "T13n0400_005:0486c20_12",
        "context_with_next_sentence": true
    },
    {
        "source_sentence": "所以者何？",
        "from": "T13n0400_005:0486c21_13",
        "context_with_next_sentence": true
    },
    {
        "source_sentence": "所謂識不住色中，不住受、想、行中。",
        "from": "T13n0400_005:0486c21_14",
        "context_with_next_sentence": true
    },
    {
        "source_sentence": "若識無所住即是正智，而彼正智即智無領納。",
        "from": "T13n0400_005:0486c22_15",
        "context_with_next_sentence": true
    },
    {
        "source_sentence": "若智無領納即無增上意樂，若無增上意樂即無諍論，若無諍論即無動亂，若無動亂即無逼惱，若無逼惱即無燒然，若無燒然即得止息，若得止息即住遍寂，若住遍寂即住近寂，若住近寂，此即名為得大寂默，是故前言智無領納，是佛所說。",
        "from": "T13n0400_005:0486c23_16",
        "context_with_next_sentence": true
    },
    {
        "source_sentence": "「海意！",
        "from": "T13n0400_005:0486c29_17",
        "context_with_next_sentence": true
    },
    {
        "source_sentence": "此法甚深難見難解，若有得聞如是之法生信解者，是人所有一切顛倒、煩惱、執著、纏縛等法，悉得解脫，即能任持過去、未來、現在諸佛世尊法藏；為大導師，開示一切眾生無量正道。",
        "from": "T13n0400_005:0486c29_18",
        "context_with_next_sentence": true
    },
    {
        "source_sentence": "為大醫王，善療眾生一切無相煩惱之病。",
        "from": "T13n0400_005:0487a04_19",
        "context_with_next_sentence": true
    },
    {
        "source_sentence": "是為能以廣大供養普供如來，不久當得自說淨印三摩地門。",
        "from": "T13n0400_005:0487a05_20",
        "context_with_next_sentence": true
    },
    {
        "source_sentence": "所作決定，於此大乘法中能善積集。",
        "from": "T13n0400_005:0487a06_21",
        "context_with_next_sentence": true
    },
    {
        "source_sentence": "為大法船，而能濟渡無量眾生出生死海。",
        "from": "T13n0400_005:0487a07_22",
        "context_with_next_sentence": true
    },
    {
        "source_sentence": "為大正士降伏諸魔，永不復隨魔境中語。」",
        "from": "T13n0400_005:0487a08_23",
        "context_with_next_sentence": true
    },
    {
        "source_sentence": "爾時，海意菩薩白佛言：「世尊！",
        "from": "T13n0400_005:0487a10_0",
        "context_with_next_sentence": true
    },
    {
        "source_sentence": "菩薩云何而能降伏一切魔怨？」",
        "from": "T13n0400_005:0487a10_1",
        "context_with_next_sentence": true
    },
    {
        "source_sentence": "佛言：「海意！",
        "from": "T13n0400_005:0487a11_2",
        "context_with_next_sentence": true
    },
    {
        "source_sentence": "若菩薩以無所為心，能於一切普攝受者，而彼菩薩即能降伏一切魔怨。",
        "from": "T13n0400_005:0487a11_3",
        "context_with_next_sentence": true
    },
    {
        "source_sentence": "又若菩薩以無所為心，於彼一切所緣相中能發起者，而彼菩薩即能降伏一切魔怨。",
        "from": "T13n0400_005:0487a13_4",
        "context_with_next_sentence": true
    },
    {
        "source_sentence": "海意當知！",
        "from": "T13n0400_005:0487a15_5",
        "context_with_next_sentence": true
    },
    {
        "source_sentence": "魔有四種。",
        "from": "T13n0400_005:0487a15_6",
        "context_with_next_sentence": true
    },
    {
        "source_sentence": "何等為四？",
        "from": "T13n0400_005:0487a15_7",
        "context_with_next_sentence": true
    },
    {
        "source_sentence": "一者、蘊魔；二者、煩惱魔；三者、死魔；四者、天魔。",
        "from": "T13n0400_005:0487a15_8",
        "context_with_next_sentence": true
    },
    {
        "source_sentence": "若或伺察幻法即能降蘊魔；安住空法能降煩惱魔；伺察無生、無起之法能降死魔；俱時依止一切意法趣向滅道能降天魔。",
        "from": "T13n0400_005:0487a16_9",
        "context_with_next_sentence": true
    },
    {
        "source_sentence": "又復，知苦能降蘊魔；斷集能降煩惱之魔；證滅能降死魔；修道能降天魔。",
        "from": "T13n0400_005:0487a19_10",
        "context_with_next_sentence": true
    },
    {
        "source_sentence": "又復，伺察諸行是苦能降蘊魔；伺察諸行無常能降煩惱魔；伺察諸法無我能降死魔；伺察涅槃寂靜能降天魔。",
        "from": "T13n0400_005:0487a21_11",
        "context_with_next_sentence": true
    },
    {
        "source_sentence": "又復，菩薩內斷煩惱垢而不忘失大菩提心，行於布施，即能攝伏蘊魔；若菩薩不惜其身亦不繫著，行布施已，而能迴向於一切智，即能攝伏煩惱之魔；若菩薩能念財富無常，我當與彼一切共用，真實施與，如是施已，而能迴向於一切智，即能攝伏死魔；若菩薩於一切眾生所，而不越失大悲之心，以解脫慧普攝眾生，行布施已，而能迴向於一切智，如是即能攝伏天魔。",
        "from": "T13n0400_005:0487a23_12",
        "context_with_next_sentence": true
    },
    {
        "source_sentence": "◎佛說海意菩薩所問淨印法門經卷第五",
        "from": "T13n0400_005:0487b03_13",
        "context_with_next_sentence": false
    }
]