[
    {
        "source_sentence": "大方廣佛華嚴經卷第十六",
        "from": "T10n0279_016:0080c04_0",
        "context_with_next_sentence": true
    },
    {
        "source_sentence": "于闐國三藏實叉難陀奉　制譯",
        "from": "T10n0279_016:0080c06_0",
        "context_with_next_sentence": true
    },
    {
        "source_sentence": "昇須彌山頂品第十三",
        "from": "T10n0279_016:0080c07_0",
        "context_with_next_sentence": true
    },
    {
        "source_sentence": "爾時，如來威神力故，十方一切世界，一一四天下閻浮提中，悉見如來坐於樹下，各有菩薩承佛神力而演說法，靡不自謂恒對於佛。",
        "from": "T10n0279_016:0080c08_0",
        "context_with_next_sentence": true
    },
    {
        "source_sentence": "爾時，世尊不離一切菩提樹下，而上昇須彌，向帝釋殿。",
        "from": "T10n0279_016:0080c11_0",
        "context_with_next_sentence": true
    },
    {
        "source_sentence": "時，天帝釋在妙勝殿前遙見佛來，即以神力莊嚴此殿，置普光明藏師子之座，其座悉以妙寶所成：十千層級逈極莊嚴，十千金網彌覆其上，十千種帳、十千種蓋周迴間列，十千繒綺以為垂帶，十千珠瓔周遍交絡，十千衣服敷布座上，十千天子、十千梵王前後圍遶，十千光明而為照耀。",
        "from": "T10n0279_016:0080c12_1",
        "context_with_next_sentence": true
    },
    {
        "source_sentence": "爾時，帝釋奉為如來敷置座已，曲躬合掌，恭敬向佛而作是言：「善來世尊！",
        "from": "T10n0279_016:0080c18_2",
        "context_with_next_sentence": true
    },
    {
        "source_sentence": "善來善逝！",
        "from": "T10n0279_016:0080c20_3",
        "context_with_next_sentence": true
    },
    {
        "source_sentence": "善來如來、應、正等覺！",
        "from": "T10n0279_016:0080c20_4",
        "context_with_next_sentence": true
    },
    {
        "source_sentence": "唯願哀愍，處此宮殿！」",
        "from": "T10n0279_016:0080c21_5",
        "context_with_next_sentence": true
    },
    {
        "source_sentence": "爾時，世尊即受其請，入妙勝殿；十方一切諸世界中，悉亦如是。",
        "from": "T10n0279_016:0080c21_6",
        "context_with_next_sentence": true
    },
    {
        "source_sentence": "爾時，帝釋以佛神力，諸宮殿中所有樂音自然止息，即自憶念過去佛所種諸善根而說頌言：「迦葉如來具大悲，　　諸吉祥中最無上，　彼佛曾來入此殿，　　是故此處最吉祥。",
        "from": "T10n0279_016:0080c23_7",
        "context_with_next_sentence": true
    },
    {
        "source_sentence": "　拘那牟尼見無礙，　　諸吉祥中最無上，　彼佛曾來入此殿，　　是故此處最吉祥。",
        "from": "T10n0279_016:0080c28_0",
        "context_with_next_sentence": true
    },
    {
        "source_sentence": "　迦羅鳩馱如金山，　　諸吉祥中最無上，　彼佛曾來入此殿，　　是故此處最吉祥。",
        "from": "T10n0279_016:0081a01_0",
        "context_with_next_sentence": true
    },
    {
        "source_sentence": "　毘舍浮佛無三垢，　　諸吉祥中最無上，　彼佛曾來入此殿，　　是故此處最吉祥。",
        "from": "T10n0279_016:0081a03_0",
        "context_with_next_sentence": true
    },
    {
        "source_sentence": "　尸棄如來離分別，　　諸吉祥中最無上，　彼佛曾來入此殿，　　是故此處最吉祥。",
        "from": "T10n0279_016:0081a05_0",
        "context_with_next_sentence": true
    },
    {
        "source_sentence": "　毘婆尸佛如滿月，　　諸吉祥中最無上，　彼佛曾來入此殿，　　是故此處最吉祥。",
        "from": "T10n0279_016:0081a07_0",
        "context_with_next_sentence": true
    },
    {
        "source_sentence": "　弗沙明達第一義，　　諸吉祥中最無上，　彼佛曾來入此殿，　　是故此處最吉祥。",
        "from": "T10n0279_016:0081a09_0",
        "context_with_next_sentence": true
    },
    {
        "source_sentence": "　提舍如來辯無礙，　　諸吉祥中最無上，　彼佛曾來入此殿，　　是故此處最吉祥。",
        "from": "T10n0279_016:0081a11_0",
        "context_with_next_sentence": true
    },
    {
        "source_sentence": "　波頭摩佛淨無垢，　　諸吉祥中最無上，　彼佛曾來入此殿，　　是故此處最吉祥。",
        "from": "T10n0279_016:0081a13_0",
        "context_with_next_sentence": true
    },
    {
        "source_sentence": "　然燈如來大光明，　　諸吉祥中最無上，　彼佛曾來入此殿，　　是故此處最吉祥。」",
        "from": "T10n0279_016:0081a15_0",
        "context_with_next_sentence": true
    },
    {
        "source_sentence": "如此世界中，忉利天王以如來神力故，偈讚十佛所有功德；十方世界諸釋天王，悉亦如是讚佛功德。",
        "from": "T10n0279_016:0081a17_0",
        "context_with_next_sentence": true
    },
    {
        "source_sentence": "爾時，世尊入妙勝殿，結跏趺坐。",
        "from": "T10n0279_016:0081a19_1",
        "context_with_next_sentence": true
    },
    {
        "source_sentence": "此殿忽然廣博寬容，如其天眾諸所住處；十方世界，悉亦如是。",
        "from": "T10n0279_016:0081a20_2",
        "context_with_next_sentence": true
    },
    {
        "source_sentence": "須彌頂上偈讚品第十四",
        "from": "T10n0279_016:0081a22_0",
        "context_with_next_sentence": true
    },
    {
        "source_sentence": "爾時，佛神力故，十方各有一大菩薩，一一各與佛剎微塵數菩薩俱，從百佛剎微塵數國土外諸世界中而來集會，其名曰：法慧菩薩、一切慧菩薩、勝慧菩薩、功德慧菩薩、精進慧菩薩、善慧菩薩、智慧菩薩、真實慧菩薩、無上慧菩薩、堅固慧菩薩。",
        "from": "T10n0279_016:0081a23_0",
        "context_with_next_sentence": true
    },
    {
        "source_sentence": "所從來土，所謂：因陀羅華世界、波頭摩華世界、寶華世界、優鉢羅華世界、金剛華世界、妙香華世界、悅意華世界、阿盧那華世界、那羅陀華世界、虛空華世界。",
        "from": "T10n0279_016:0081a28_1",
        "context_with_next_sentence": true
    },
    {
        "source_sentence": "各於佛所淨修梵行，所謂：殊特月佛、無盡月佛、不動月佛、風月佛、水月佛、解脫月佛、無上月佛、星宿月佛、清淨月佛、明了月佛。",
        "from": "T10n0279_016:0081b03_0",
        "context_with_next_sentence": true
    },
    {
        "source_sentence": "是諸菩薩至佛所已，頂禮佛足；隨所來方，各化作毘盧遮那藏師子之座，於其座上結跏趺坐。",
        "from": "T10n0279_016:0081b05_1",
        "context_with_next_sentence": true
    },
    {
        "source_sentence": "如此世界中，須彌頂上，菩薩來集；一切世界，悉亦如是，彼諸菩薩所有名字、世界、佛號，悉等無別。",
        "from": "T10n0279_016:0081b08_2",
        "context_with_next_sentence": true
    },
    {
        "source_sentence": "爾時，世尊從兩足指放百千億妙色光明，普照十方一切世界須彌頂上帝釋宮中，佛及大眾靡不皆現。",
        "from": "T10n0279_016:0081b10_3",
        "context_with_next_sentence": true
    },
    {
        "source_sentence": "爾時，法慧菩薩承佛威神，普觀十方而說頌曰：「佛放淨光明，　　普見世導師，　須彌山王頂，　　妙勝殿中住。",
        "from": "T10n0279_016:0081b12_4",
        "context_with_next_sentence": true
    },
    {
        "source_sentence": "　一切釋天王，　　請佛入宮殿，　悉以十妙頌，　　稱讚諸如來。",
        "from": "T10n0279_016:0081b16_0",
        "context_with_next_sentence": true
    },
    {
        "source_sentence": "　彼諸大會中，　　所有菩薩眾，　皆從十方至，　　化座而安坐。",
        "from": "T10n0279_016:0081b18_0",
        "context_with_next_sentence": true
    },
    {
        "source_sentence": "　彼會諸菩薩，　　皆同我等名，　所從諸世界，　　名字亦如是。",
        "from": "T10n0279_016:0081b20_0",
        "context_with_next_sentence": true
    },
    {
        "source_sentence": "　本國諸世尊，　　名號悉亦同，　各於其佛所，　　淨修無上行。",
        "from": "T10n0279_016:0081b22_0",
        "context_with_next_sentence": true
    },
    {
        "source_sentence": "　佛子汝應觀，　　如來自在力，　一切閻浮提，　　皆言佛在中。",
        "from": "T10n0279_016:0081b24_0",
        "context_with_next_sentence": true
    },
    {
        "source_sentence": "　我等今見佛，　　住於須彌頂，　十方悉亦然，　　如來自在力。",
        "from": "T10n0279_016:0081b26_0",
        "context_with_next_sentence": true
    },
    {
        "source_sentence": "　一一世界中，　　發心求佛道，　依於如是願，　　修習菩提行。",
        "from": "T10n0279_016:0081b28_0",
        "context_with_next_sentence": true
    },
    {
        "source_sentence": "　佛以種種身，　　遊行遍世間，　法界無所礙，　　無能測量者。",
        "from": "T10n0279_016:0081c01_0",
        "context_with_next_sentence": true
    },
    {
        "source_sentence": "　慧光恒普照，　　世闇悉除滅，　一切無等倫，　　云何可測知！」",
        "from": "T10n0279_016:0081c03_0",
        "context_with_next_sentence": true
    },
    {
        "source_sentence": "爾時，一切慧菩薩承佛威力，普觀十方而說頌言：「假使百千劫，　　常見於如來，　不依真實義，　　而觀救世者。",
        "from": "T10n0279_016:0081c05_0",
        "context_with_next_sentence": true
    },
    {
        "source_sentence": "　是人取諸相，　　增長癡惑網，　繫縛生死獄，　　盲冥不見佛。",
        "from": "T10n0279_016:0081c09_0",
        "context_with_next_sentence": true
    },
    {
        "source_sentence": "　觀察於諸法，　　自性無所有，　如其生滅相，　　但是假名說。",
        "from": "T10n0279_016:0081c11_0",
        "context_with_next_sentence": true
    },
    {
        "source_sentence": "　一切法無生，　　一切法無滅，　若能如是解，　　諸佛常現前。",
        "from": "T10n0279_016:0081c13_0",
        "context_with_next_sentence": true
    },
    {
        "source_sentence": "　法性本空寂，　　無取亦無見，　性空即是佛，　　不可得思量。",
        "from": "T10n0279_016:0081c15_0",
        "context_with_next_sentence": true
    },
    {
        "source_sentence": "　若知一切法，　　體性皆如是，　斯人則不為，　　煩惱所染著。",
        "from": "T10n0279_016:0081c17_0",
        "context_with_next_sentence": true
    },
    {
        "source_sentence": "　凡夫見諸法，　　但隨於相轉，　不了法無相，　　以是不見佛。",
        "from": "T10n0279_016:0081c19_0",
        "context_with_next_sentence": true
    },
    {
        "source_sentence": "　牟尼離三世，　　諸相悉具足，　住於無所住，　　普遍而不動。",
        "from": "T10n0279_016:0081c21_0",
        "context_with_next_sentence": true
    },
    {
        "source_sentence": "　我觀一切法，　　皆悉得明了，　今見於如來，　　決定無有疑。",
        "from": "T10n0279_016:0081c23_0",
        "context_with_next_sentence": true
    },
    {
        "source_sentence": "　法慧先已說，　　如來真實性，　我從彼了知，　　菩提難思議。」",
        "from": "T10n0279_016:0081c25_0",
        "context_with_next_sentence": true
    },
    {
        "source_sentence": "爾時，勝慧菩薩承佛威力，普觀十方而說頌言：「如來大智慧，　　希有無等倫，　一切諸世間，　　思惟莫能及。",
        "from": "T10n0279_016:0081c27_0",
        "context_with_next_sentence": true
    },
    {
        "source_sentence": "　凡夫妄觀察，　　取相不如理，　佛離一切相，　　非彼所能見。",
        "from": "T10n0279_016:0082a02_0",
        "context_with_next_sentence": true
    },
    {
        "source_sentence": "　迷惑無知者，　　妄取五蘊相，　不了彼真性，　　是人不見佛。",
        "from": "T10n0279_016:0082a04_0",
        "context_with_next_sentence": true
    },
    {
        "source_sentence": "　了知一切法，　　自性無所有，　如是解法性，　　則見盧舍那。",
        "from": "T10n0279_016:0082a06_0",
        "context_with_next_sentence": true
    },
    {
        "source_sentence": "　因前五蘊故，　　後蘊相續起，　於此性了知，　　見佛難思議。",
        "from": "T10n0279_016:0082a08_0",
        "context_with_next_sentence": true
    },
    {
        "source_sentence": "　譬如闇中寶，　　無燈不可見，　佛法無人說，　　雖慧莫能了。",
        "from": "T10n0279_016:0082a10_0",
        "context_with_next_sentence": true
    },
    {
        "source_sentence": "　亦如目有翳，　　不見淨妙色，　如是不淨心，　　不見諸佛法。",
        "from": "T10n0279_016:0082a12_0",
        "context_with_next_sentence": true
    },
    {
        "source_sentence": "　又如明淨日，　　瞽者莫能見，　無有智慧心，　　終不見諸佛。",
        "from": "T10n0279_016:0082a14_0",
        "context_with_next_sentence": true
    },
    {
        "source_sentence": "　若能除眼翳，　　捨離於色想，　不見於諸法，　　則得見如來。",
        "from": "T10n0279_016:0082a16_0",
        "context_with_next_sentence": true
    },
    {
        "source_sentence": "　一切慧先說，　　諸佛菩提法，　我從於彼聞，　　得見盧舍那。」",
        "from": "T10n0279_016:0082a18_0",
        "context_with_next_sentence": true
    },
    {
        "source_sentence": "爾時，功德慧菩薩承佛威力，普觀十方而說頌言：「諸法無真實，　　妄取真實相，　是故諸凡夫，　　輪迴生死獄。",
        "from": "T10n0279_016:0082a20_0",
        "context_with_next_sentence": true
    },
    {
        "source_sentence": "　言辭所說法，　　小智妄分別，　是故生障礙，　　不了於自心。",
        "from": "T10n0279_016:0082a24_0",
        "context_with_next_sentence": true
    },
    {
        "source_sentence": "　不能了自心，　　云何知正道？",
        "from": "T10n0279_016:0082a26_0",
        "context_with_next_sentence": true
    },
    {
        "source_sentence": "　彼由顛倒慧，　　增長一切惡。",
        "from": "T10n0279_016:0082a27_0",
        "context_with_next_sentence": true
    },
    {
        "source_sentence": "　不見諸法空，　　恒受生死苦，　斯人未能有，　　清淨法眼故。",
        "from": "T10n0279_016:0082a28_0",
        "context_with_next_sentence": true
    },
    {
        "source_sentence": "　我昔受眾苦，　　由我不見佛，　故當淨法眼，　　觀其所應見。",
        "from": "T10n0279_016:0082b01_0",
        "context_with_next_sentence": true
    },
    {
        "source_sentence": "　若得見於佛，　　其心無所取，　此人則能見，　　如佛所知法。",
        "from": "T10n0279_016:0082b03_0",
        "context_with_next_sentence": true
    },
    {
        "source_sentence": "　若見佛真法，　　則名大智者，　斯人有淨眼，　　能觀察世間。",
        "from": "T10n0279_016:0082b05_0",
        "context_with_next_sentence": true
    },
    {
        "source_sentence": "　無見即是見，　　能見一切法，　於法若有見，　　此則無所見。",
        "from": "T10n0279_016:0082b07_0",
        "context_with_next_sentence": true
    },
    {
        "source_sentence": "　一切諸法性，　　無生亦無滅，　奇哉大導師，　　自覺能覺他。",
        "from": "T10n0279_016:0082b09_0",
        "context_with_next_sentence": true
    },
    {
        "source_sentence": "　勝慧先已說，　　如來所悟法，　我等從彼聞，　　能知佛真性。」",
        "from": "T10n0279_016:0082b11_0",
        "context_with_next_sentence": true
    },
    {
        "source_sentence": "爾時，精進慧菩薩承佛威力，觀察十方而說頌言：「若住於分別，　　則壞清淨眼，　愚癡邪見增，　　永不見諸佛。",
        "from": "T10n0279_016:0082b13_0",
        "context_with_next_sentence": true
    },
    {
        "source_sentence": "　若能了邪法，　　如實不顛倒，　知妄本自真，　　見佛則清淨。",
        "from": "T10n0279_016:0082b17_0",
        "context_with_next_sentence": true
    },
    {
        "source_sentence": "　有見則為垢，　　此則未為見，　遠離於諸見，　　如是乃見佛。",
        "from": "T10n0279_016:0082b19_0",
        "context_with_next_sentence": true
    },
    {
        "source_sentence": "　世間言語法，　　眾生妄分別，　知世皆無生，　　乃是見世間。",
        "from": "T10n0279_016:0082b21_0",
        "context_with_next_sentence": true
    },
    {
        "source_sentence": "　若見見世間，　　見則世間相，　如實等無異，　　此名真見者。",
        "from": "T10n0279_016:0082b23_0",
        "context_with_next_sentence": true
    },
    {
        "source_sentence": "　若見等無異，　　於物不分別，　是見離諸惑，　　無漏得自在。",
        "from": "T10n0279_016:0082b25_0",
        "context_with_next_sentence": true
    },
    {
        "source_sentence": "　諸佛所開示，　　一切分別法，　是悉不可得，　　彼性清淨故。",
        "from": "T10n0279_016:0082b27_0",
        "context_with_next_sentence": true
    },
    {
        "source_sentence": "　法性本清淨，　　如空無有相，　一切無能說，　　智者如是觀。",
        "from": "T10n0279_016:0082b29_0",
        "context_with_next_sentence": true
    },
    {
        "source_sentence": "　遠離於法想，　　不樂一切法，　此亦無所修，　　能見大牟尼。",
        "from": "T10n0279_016:0082c02_0",
        "context_with_next_sentence": true
    },
    {
        "source_sentence": "　如德慧所說，　　此名見佛者，　所有一切行，　　體性皆寂滅。」",
        "from": "T10n0279_016:0082c04_0",
        "context_with_next_sentence": true
    },
    {
        "source_sentence": "爾時，善慧菩薩承佛威力，普觀十方而說頌言：「希有大勇健，　　無量諸如來，　離垢心解脫，　　自度能度彼。",
        "from": "T10n0279_016:0082c06_0",
        "context_with_next_sentence": true
    },
    {
        "source_sentence": "　我見世間燈，　　如實不顛倒，　如於無量劫，　　積智者所見。",
        "from": "T10n0279_016:0082c10_0",
        "context_with_next_sentence": true
    },
    {
        "source_sentence": "　一切凡夫行，　　莫不速歸盡，　其性如虛空，　　故說無有盡。",
        "from": "T10n0279_016:0082c12_0",
        "context_with_next_sentence": true
    },
    {
        "source_sentence": "　智者說無盡，　　此亦無所說，　自性無盡故，　　得有難思盡。",
        "from": "T10n0279_016:0082c14_0",
        "context_with_next_sentence": true
    },
    {
        "source_sentence": "　所說無盡中，　　無眾生可得，　知眾生性爾，　　則見大名稱。",
        "from": "T10n0279_016:0082c16_0",
        "context_with_next_sentence": true
    },
    {
        "source_sentence": "　無見說為見，　　無生說眾生，　若見若眾生，　　了知無體性。",
        "from": "T10n0279_016:0082c18_0",
        "context_with_next_sentence": true
    },
    {
        "source_sentence": "　能見及所見，　　見者悉除遣，　不壞於真法，　　此人了知佛。",
        "from": "T10n0279_016:0082c20_0",
        "context_with_next_sentence": true
    },
    {
        "source_sentence": "　若人了知佛，　　及佛所說法，　則能照世間，　　如佛盧舍那。",
        "from": "T10n0279_016:0082c22_0",
        "context_with_next_sentence": true
    },
    {
        "source_sentence": "　正覺善開示，　　一法清淨道，　精進慧大士，　　演說無量法。",
        "from": "T10n0279_016:0082c24_0",
        "context_with_next_sentence": true
    },
    {
        "source_sentence": "　若有若無有，　　彼想皆除滅，　如是能見佛，　　安住於實際。」",
        "from": "T10n0279_016:0082c26_0",
        "context_with_next_sentence": true
    },
    {
        "source_sentence": "爾時，智慧菩薩承佛威力，普觀十方而說頌言：「我聞最勝教，　　即生智慧光，　普照十方界，　　悉見一切佛。",
        "from": "T10n0279_016:0082c28_0",
        "context_with_next_sentence": true
    },
    {
        "source_sentence": "　此中無少物，　　但有假名字，　若計有我人，　　則為入險道。",
        "from": "T10n0279_016:0083a03_0",
        "context_with_next_sentence": true
    },
    {
        "source_sentence": "　諸取著凡夫，　　計身為實有，　如來非所取，　　彼終不得見。",
        "from": "T10n0279_016:0083a05_0",
        "context_with_next_sentence": true
    },
    {
        "source_sentence": "　此人無慧眼，　　不能得見佛，　於無量劫中，　　流轉生死海。",
        "from": "T10n0279_016:0083a07_0",
        "context_with_next_sentence": true
    },
    {
        "source_sentence": "　有諍說生死，　　無諍即涅槃，　生死及涅槃，　　二俱不可得。",
        "from": "T10n0279_016:0083a09_0",
        "context_with_next_sentence": true
    },
    {
        "source_sentence": "　若逐假名字，　　取著此二法，　此人不如實，　　不知聖妙道。",
        "from": "T10n0279_016:0083a11_0",
        "context_with_next_sentence": true
    },
    {
        "source_sentence": "　若生如是想：　　『此佛此最勝。』",
        "from": "T10n0279_016:0083a13_0",
        "context_with_next_sentence": true
    },
    {
        "source_sentence": "　顛倒非實義，　　不能見正覺。",
        "from": "T10n0279_016:0083a14_0",
        "context_with_next_sentence": true
    },
    {
        "source_sentence": "　能知此實體，　　寂滅真如相，　則見正覺尊，　　超出語言道。",
        "from": "T10n0279_016:0083a15_0",
        "context_with_next_sentence": true
    },
    {
        "source_sentence": "　言語說諸法，　　不能顯實相，　平等乃能見，　　如法佛亦然。",
        "from": "T10n0279_016:0083a17_0",
        "context_with_next_sentence": true
    },
    {
        "source_sentence": "　正覺過去世，　　未來及現在，　永斷分別根，　　是故說名佛。」",
        "from": "T10n0279_016:0083a19_0",
        "context_with_next_sentence": true
    },
    {
        "source_sentence": "爾時，真實慧菩薩承佛威力，普觀十方而說頌言：「寧受地獄苦，　　得聞諸佛名，　不受無量樂，　　而不聞佛名。",
        "from": "T10n0279_016:0083a21_0",
        "context_with_next_sentence": true
    },
    {
        "source_sentence": "　所以於往昔，　　無數劫受苦，　流轉生死中，　　不聞佛名故。",
        "from": "T10n0279_016:0083a25_0",
        "context_with_next_sentence": true
    },
    {
        "source_sentence": "　於法不顛倒，　　如實而現證，　離諸和合相，　　是名無上覺。",
        "from": "T10n0279_016:0083a27_0",
        "context_with_next_sentence": true
    },
    {
        "source_sentence": "　現在非和合，　　去來亦復然，　一切法無相，　　是則佛真體。",
        "from": "T10n0279_016:0083a29_0",
        "context_with_next_sentence": true
    },
    {
        "source_sentence": "　若能如是觀，　　諸法甚深義，　則見一切佛，　　法身真實相。",
        "from": "T10n0279_016:0083b02_0",
        "context_with_next_sentence": true
    },
    {
        "source_sentence": "　於實見真實，　　非實見不實，　如是究竟解，　　是故名為佛。",
        "from": "T10n0279_016:0083b04_0",
        "context_with_next_sentence": true
    },
    {
        "source_sentence": "　佛法不可覺，　　了此名覺法，　諸佛如是修，　　一法不可得。",
        "from": "T10n0279_016:0083b06_0",
        "context_with_next_sentence": true
    },
    {
        "source_sentence": "　知以一故眾，　　知以眾故一，　諸法無所依，　　但從和合起。",
        "from": "T10n0279_016:0083b08_0",
        "context_with_next_sentence": true
    },
    {
        "source_sentence": "　無能作所作，　　唯從業想生，　云何知如是？",
        "from": "T10n0279_016:0083b10_0",
        "context_with_next_sentence": true
    },
    {
        "source_sentence": "　　異此無有故。",
        "from": "T10n0279_016:0083b11_1",
        "context_with_next_sentence": true
    },
    {
        "source_sentence": "　一切法無住，　　定處不可得，　諸佛住於此，　　究竟不動搖。」",
        "from": "T10n0279_016:0083b12_0",
        "context_with_next_sentence": true
    },
    {
        "source_sentence": "爾時，無上慧菩薩承佛威力，普觀十方而說頌言：「無上摩訶薩，　　遠離眾生想，　無有能過者，　　故號為無上。",
        "from": "T10n0279_016:0083b14_0",
        "context_with_next_sentence": true
    },
    {
        "source_sentence": "　諸佛所得處，　　無作無分別，　麁者無所有，　　微細亦復然。",
        "from": "T10n0279_016:0083b18_0",
        "context_with_next_sentence": true
    },
    {
        "source_sentence": "　諸佛所行境，　　於中無有數，　正覺遠離數，　　此是佛真法。",
        "from": "T10n0279_016:0083b20_0",
        "context_with_next_sentence": true
    },
    {
        "source_sentence": "　如來光普照，　　滅除眾暗冥，　是光非有照，　　亦復非無照。",
        "from": "T10n0279_016:0083b22_0",
        "context_with_next_sentence": true
    },
    {
        "source_sentence": "　於法無所著，　　無念亦無染，　無住無處所，　　不壞於法性。",
        "from": "T10n0279_016:0083b24_0",
        "context_with_next_sentence": true
    },
    {
        "source_sentence": "　此中無有二，　　亦復無有一，　大智善見者，　　如理巧安住。",
        "from": "T10n0279_016:0083b26_0",
        "context_with_next_sentence": true
    },
    {
        "source_sentence": "　無中無有二，　　無二亦復無，　三界一切空，　　是則諸佛見。",
        "from": "T10n0279_016:0083b28_0",
        "context_with_next_sentence": true
    },
    {
        "source_sentence": "　凡夫無覺解，　　佛令住正法，　諸法無所住，　　悟此見自身。",
        "from": "T10n0279_016:0083c01_0",
        "context_with_next_sentence": true
    },
    {
        "source_sentence": "　非身而說身，　　非起而現起，　無身亦無見，　　是佛無上身。",
        "from": "T10n0279_016:0083c03_0",
        "context_with_next_sentence": true
    },
    {
        "source_sentence": "　如是實慧說，　　諸佛妙法性，　若聞此法者，　　當得清淨眼。」",
        "from": "T10n0279_016:0083c05_0",
        "context_with_next_sentence": true
    },
    {
        "source_sentence": "爾時，堅固慧菩薩承佛威力，普觀十方而說頌言：「偉哉大光明，　　勇健無上士，　為利群迷故，　　而興於世間。",
        "from": "T10n0279_016:0083c07_0",
        "context_with_next_sentence": true
    },
    {
        "source_sentence": "　佛以大悲心，　　普觀諸眾生，　見在三有中，　　輪迴受眾苦。",
        "from": "T10n0279_016:0083c11_0",
        "context_with_next_sentence": true
    },
    {
        "source_sentence": "　唯除正等覺，　　具德尊導師，　一切諸天人，　　無能救護者。",
        "from": "T10n0279_016:0083c13_0",
        "context_with_next_sentence": true
    },
    {
        "source_sentence": "　若佛菩薩等，　　不出於世間，　無有一眾生，　　而能得安樂。",
        "from": "T10n0279_016:0083c15_0",
        "context_with_next_sentence": true
    },
    {
        "source_sentence": "　如來等正覺，　　及諸賢聖眾，　出現於世間，　　能與眾生樂。",
        "from": "T10n0279_016:0083c17_0",
        "context_with_next_sentence": true
    },
    {
        "source_sentence": "　若見如來者，　　為得大善利，　聞佛名生信，　　則是世間塔。",
        "from": "T10n0279_016:0083c19_0",
        "context_with_next_sentence": true
    },
    {
        "source_sentence": "　我等見世尊，　　為得大利益，　聞如是妙法，　　悉當成佛道。",
        "from": "T10n0279_016:0083c21_0",
        "context_with_next_sentence": true
    },
    {
        "source_sentence": "　諸菩薩過去，　　以佛威神力，　得清淨慧眼，　　了諸佛境界。",
        "from": "T10n0279_016:0083c23_0",
        "context_with_next_sentence": true
    },
    {
        "source_sentence": "　今見盧舍那，　　重增清淨信，　佛智無邊際，　　演說不可盡。",
        "from": "T10n0279_016:0083c25_0",
        "context_with_next_sentence": true
    },
    {
        "source_sentence": "　勝慧等菩薩，　　及我堅固慧，　無數億劫中，　　說亦不能盡。」",
        "from": "T10n0279_016:0083c27_0",
        "context_with_next_sentence": true
    },
    {
        "source_sentence": "十住品第十五",
        "from": "T10n0279_016:0083c29_0",
        "context_with_next_sentence": true
    },
    {
        "source_sentence": "爾時，法慧菩薩承佛威力，入菩薩無量方便三昧。",
        "from": "T10n0279_016:0084a01_0",
        "context_with_next_sentence": true
    },
    {
        "source_sentence": "以三昧力，十方各千佛剎微塵數世界之外，有千佛剎微塵數諸佛，皆同一號，名曰法慧，普現其前，告法慧菩薩言：「善哉！",
        "from": "T10n0279_016:0084a02_1",
        "context_with_next_sentence": true
    },
    {
        "source_sentence": "善哉！",
        "from": "T10n0279_016:0084a04_2",
        "context_with_next_sentence": true
    },
    {
        "source_sentence": "善男子！",
        "from": "T10n0279_016:0084a04_3",
        "context_with_next_sentence": true
    },
    {
        "source_sentence": "汝能入是菩薩無量方便三昧。",
        "from": "T10n0279_016:0084a05_4",
        "context_with_next_sentence": true
    },
    {
        "source_sentence": "善男子！",
        "from": "T10n0279_016:0084a05_5",
        "context_with_next_sentence": true
    },
    {
        "source_sentence": "十方各千佛剎微塵數諸佛，悉以神力共加於汝。",
        "from": "T10n0279_016:0084a06_6",
        "context_with_next_sentence": true
    },
    {
        "source_sentence": "又是毘盧遮那如來往昔願力、威神之力，及汝所修善根力故，入此三昧，令汝說法。",
        "from": "T10n0279_016:0084a07_7",
        "context_with_next_sentence": true
    },
    {
        "source_sentence": "為增長佛智故，深入法界故，善了眾生界故，所入無礙故，所行無障故，得無等方便故，入一切智性故，覺一切法故，知一切根故，能持說一切法故，所謂：發起諸菩薩十種住。",
        "from": "T10n0279_016:0084a09_8",
        "context_with_next_sentence": true
    },
    {
        "source_sentence": "善男子！",
        "from": "T10n0279_016:0084a13_0",
        "context_with_next_sentence": true
    },
    {
        "source_sentence": "汝當承佛威神之力而演此法。」",
        "from": "T10n0279_016:0084a13_1",
        "context_with_next_sentence": true
    },
    {
        "source_sentence": "是時，諸佛即與法慧菩薩無礙智、無著智、無斷智、無癡智、無異智、無失智、無量智、無勝智、無懈智、無奪智。",
        "from": "T10n0279_016:0084a13_2",
        "context_with_next_sentence": true
    },
    {
        "source_sentence": "何以故？",
        "from": "T10n0279_016:0084a16_3",
        "context_with_next_sentence": true
    },
    {
        "source_sentence": "此三昧力，法如是故。",
        "from": "T10n0279_016:0084a16_4",
        "context_with_next_sentence": true
    },
    {
        "source_sentence": "是時，諸佛各申右手，摩法慧菩薩頂。",
        "from": "T10n0279_016:0084a17_0",
        "context_with_next_sentence": true
    },
    {
        "source_sentence": "法慧菩薩即從定起，告諸菩薩言：「佛子！",
        "from": "T10n0279_016:0084a17_1",
        "context_with_next_sentence": true
    },
    {
        "source_sentence": "菩薩住處廣大，與法界虛空等。",
        "from": "T10n0279_016:0084a18_2",
        "context_with_next_sentence": true
    },
    {
        "source_sentence": "佛子！",
        "from": "T10n0279_016:0084a19_3",
        "context_with_next_sentence": true
    },
    {
        "source_sentence": "菩薩住三世諸佛家，彼菩薩住，我今當說。",
        "from": "T10n0279_016:0084a19_4",
        "context_with_next_sentence": true
    },
    {
        "source_sentence": "諸佛子！",
        "from": "T10n0279_016:0084a20_5",
        "context_with_next_sentence": true
    },
    {
        "source_sentence": "菩薩住有十種，過去、未來、現在諸佛，已說、當說、今說。",
        "from": "T10n0279_016:0084a20_6",
        "context_with_next_sentence": true
    },
    {
        "source_sentence": "何者為十？",
        "from": "T10n0279_016:0084a21_7",
        "context_with_next_sentence": true
    },
    {
        "source_sentence": "所謂：初發心住、治地住、修行住、生貴住、具足方便住、正心住、不退住、童真住、王子住、灌頂住。",
        "from": "T10n0279_016:0084a22_8",
        "context_with_next_sentence": true
    },
    {
        "source_sentence": "是名菩薩十住，去、來、現在諸佛所說。",
        "from": "T10n0279_016:0084a24_9",
        "context_with_next_sentence": true
    },
    {
        "source_sentence": "「佛子！",
        "from": "T10n0279_016:0084a26_0",
        "context_with_next_sentence": true
    },
    {
        "source_sentence": "云何為菩薩發心住？",
        "from": "T10n0279_016:0084a26_1",
        "context_with_next_sentence": true
    },
    {
        "source_sentence": "此菩薩見佛世尊形貌端嚴，色相圓滿，人所樂見，難可值遇，有大威力；或見神足；或聞記別；或聽教誡；或見眾生受諸劇苦；或聞如來廣大佛法，發菩提心，求一切智。",
        "from": "T10n0279_016:0084a26_2",
        "context_with_next_sentence": true
    },
    {
        "source_sentence": "此菩薩緣十種難得法而發於心。",
        "from": "T10n0279_016:0084b01_3",
        "context_with_next_sentence": true
    },
    {
        "source_sentence": "何者為十？",
        "from": "T10n0279_016:0084b02_4",
        "context_with_next_sentence": true
    },
    {
        "source_sentence": "所謂：是處非處智、善惡業報智、諸根勝劣智、種種解差別智、種種界差別智、一切至處道智、諸禪解脫三昧智、宿命無礙智、天眼無礙智、三世漏普盡智。",
        "from": "T10n0279_016:0084b02_5",
        "context_with_next_sentence": true
    },
    {
        "source_sentence": "是為十。",
        "from": "T10n0279_016:0084b05_6",
        "context_with_next_sentence": true
    },
    {
        "source_sentence": "佛子！",
        "from": "T10n0279_016:0084b06_0",
        "context_with_next_sentence": true
    },
    {
        "source_sentence": "此菩薩應勸學十法。",
        "from": "T10n0279_016:0084b06_1",
        "context_with_next_sentence": true
    },
    {
        "source_sentence": "何者為十？",
        "from": "T10n0279_016:0084b06_2",
        "context_with_next_sentence": true
    },
    {
        "source_sentence": "所謂：勤供養佛、樂住生死、主導世間令除惡業、以勝妙法常行教誨、歎無上法、學佛功德、生諸佛前恒蒙攝受、方便演說寂靜三昧、讚歎遠離生死輪迴、為苦眾生作歸依處。",
        "from": "T10n0279_016:0084b06_3",
        "context_with_next_sentence": true
    },
    {
        "source_sentence": "何以故？",
        "from": "T10n0279_016:0084b10_4",
        "context_with_next_sentence": true
    },
    {
        "source_sentence": "欲令菩薩於佛法中心轉增廣；有所聞法，即自開解，不由他教故。",
        "from": "T10n0279_016:0084b10_5",
        "context_with_next_sentence": true
    },
    {
        "source_sentence": "「佛子！",
        "from": "T10n0279_016:0084b13_0",
        "context_with_next_sentence": true
    },
    {
        "source_sentence": "云何為菩薩治地住？",
        "from": "T10n0279_016:0084b13_1",
        "context_with_next_sentence": true
    },
    {
        "source_sentence": "此菩薩於諸眾生發十種心。",
        "from": "T10n0279_016:0084b13_2",
        "context_with_next_sentence": true
    },
    {
        "source_sentence": "何者為十？",
        "from": "T10n0279_016:0084b14_3",
        "context_with_next_sentence": true
    },
    {
        "source_sentence": "所謂：利益心、大悲心、安樂心、安住心、憐愍心、攝受心、守護心、同己心、師心、導師心。",
        "from": "T10n0279_016:0084b14_4",
        "context_with_next_sentence": true
    },
    {
        "source_sentence": "是為十。",
        "from": "T10n0279_016:0084b16_5",
        "context_with_next_sentence": true
    },
    {
        "source_sentence": "佛子！",
        "from": "T10n0279_016:0084b16_6",
        "context_with_next_sentence": true
    },
    {
        "source_sentence": "此菩薩應勸學十法。",
        "from": "T10n0279_016:0084b16_7",
        "context_with_next_sentence": true
    },
    {
        "source_sentence": "何者為十？",
        "from": "T10n0279_016:0084b17_8",
        "context_with_next_sentence": true
    },
    {
        "source_sentence": "所謂：誦習多聞、虛閑寂靜、近善知識、發言和悅、語必知時、心無怯怖、了達於義、如法修行、遠離愚迷、安住不動。",
        "from": "T10n0279_016:0084b17_9",
        "context_with_next_sentence": true
    },
    {
        "source_sentence": "何以故？",
        "from": "T10n0279_016:0084b20_10",
        "context_with_next_sentence": true
    },
    {
        "source_sentence": "欲令菩薩於諸眾生增長大悲；有所聞法，即自開解，不由他教故。",
        "from": "T10n0279_016:0084b20_11",
        "context_with_next_sentence": true
    },
    {
        "source_sentence": "「佛子！",
        "from": "T10n0279_016:0084b22_0",
        "context_with_next_sentence": true
    },
    {
        "source_sentence": "云何為菩薩修行住？",
        "from": "T10n0279_016:0084b22_1",
        "context_with_next_sentence": true
    },
    {
        "source_sentence": "此菩薩以十種行觀一切法。",
        "from": "T10n0279_016:0084b22_2",
        "context_with_next_sentence": true
    },
    {
        "source_sentence": "何等為十？",
        "from": "T10n0279_016:0084b23_3",
        "context_with_next_sentence": true
    },
    {
        "source_sentence": "所謂：觀一切法無常、一切法苦、一切法空、一切法無我、一切法無作、一切法無味、一切法不如名、一切法無處所、一切法離分別、一切法無堅實。",
        "from": "T10n0279_016:0084b23_4",
        "context_with_next_sentence": true
    },
    {
        "source_sentence": "是為十。",
        "from": "T10n0279_016:0084b26_5",
        "context_with_next_sentence": true
    },
    {
        "source_sentence": "佛子！",
        "from": "T10n0279_016:0084b26_6",
        "context_with_next_sentence": true
    },
    {
        "source_sentence": "此菩薩應勸學十法。",
        "from": "T10n0279_016:0084b27_7",
        "context_with_next_sentence": true
    },
    {
        "source_sentence": "何者為十？",
        "from": "T10n0279_016:0084b27_8",
        "context_with_next_sentence": true
    },
    {
        "source_sentence": "所謂：觀察眾生界、法界、世界，觀察地界、水界、火界、風界，觀察欲界、色界、無色界。",
        "from": "T10n0279_016:0084b27_9",
        "context_with_next_sentence": true
    },
    {
        "source_sentence": "何以故？",
        "from": "T10n0279_016:0084b29_10",
        "context_with_next_sentence": true
    },
    {
        "source_sentence": "欲令菩薩智慧明了；有所聞法，即自開解，不由他教故。",
        "from": "T10n0279_016:0084b29_11",
        "context_with_next_sentence": true
    },
    {
        "source_sentence": "「佛子！",
        "from": "T10n0279_016:0084c03_0",
        "context_with_next_sentence": true
    },
    {
        "source_sentence": "云何為菩薩生貴住？",
        "from": "T10n0279_016:0084c03_1",
        "context_with_next_sentence": true
    },
    {
        "source_sentence": "此菩薩從聖教中生，成就十法。",
        "from": "T10n0279_016:0084c03_2",
        "context_with_next_sentence": true
    },
    {
        "source_sentence": "何者為十？",
        "from": "T10n0279_016:0084c04_3",
        "context_with_next_sentence": true
    },
    {
        "source_sentence": "所謂：永不退轉於諸佛所，深生淨信，善觀察法，了知眾生、國土、世界、業行、果報、生死、涅槃。",
        "from": "T10n0279_016:0084c04_4",
        "context_with_next_sentence": true
    },
    {
        "source_sentence": "是為十。",
        "from": "T10n0279_016:0084c06_5",
        "context_with_next_sentence": true
    },
    {
        "source_sentence": "佛子！",
        "from": "T10n0279_016:0084c06_6",
        "context_with_next_sentence": true
    },
    {
        "source_sentence": "此菩薩應勸學十法。",
        "from": "T10n0279_016:0084c07_7",
        "context_with_next_sentence": true
    },
    {
        "source_sentence": "何者為十？",
        "from": "T10n0279_016:0084c07_8",
        "context_with_next_sentence": true
    },
    {
        "source_sentence": "所謂：了知過去、未來、現在一切佛法，修集過去、未來、現在一切佛法，圓滿過去、未來、現在一切佛法，了知一切諸佛平等。",
        "from": "T10n0279_016:0084c07_9",
        "context_with_next_sentence": true
    },
    {
        "source_sentence": "何以故？",
        "from": "T10n0279_016:0084c10_10",
        "context_with_next_sentence": true
    },
    {
        "source_sentence": "欲令增進於三世中，心得平等；有所聞法，即自開解，不由他教故。",
        "from": "T10n0279_016:0084c10_11",
        "context_with_next_sentence": true
    },
    {
        "source_sentence": "「佛子！",
        "from": "T10n0279_016:0084c13_0",
        "context_with_next_sentence": true
    },
    {
        "source_sentence": "云何為菩薩具足方便住？",
        "from": "T10n0279_016:0084c13_1",
        "context_with_next_sentence": true
    },
    {
        "source_sentence": "此菩薩所修善根，皆為救護一切眾生，饒益一切眾生，安樂一切眾生，哀愍一切眾生，度脫一切眾生，令一切眾生離諸災難，令一切眾生出生死苦，令一切眾生發生淨信，令一切眾生悉得調伏，令一切眾生咸證涅槃。",
        "from": "T10n0279_016:0084c13_2",
        "context_with_next_sentence": true
    },
    {
        "source_sentence": "佛子！",
        "from": "T10n0279_016:0084c18_3",
        "context_with_next_sentence": true
    },
    {
        "source_sentence": "此菩薩應勸學十法。",
        "from": "T10n0279_016:0084c18_4",
        "context_with_next_sentence": true
    },
    {
        "source_sentence": "何者為十？",
        "from": "T10n0279_016:0084c19_5",
        "context_with_next_sentence": true
    },
    {
        "source_sentence": "所謂：知眾生無邊、知眾生無量、知眾生無數、知眾生不思議、知眾生無量色、知眾生不可量、知眾生空、知眾生無所作、知眾生無所有、知眾生無自性。",
        "from": "T10n0279_016:0084c19_6",
        "context_with_next_sentence": true
    },
    {
        "source_sentence": "何以故？",
        "from": "T10n0279_016:0084c23_0",
        "context_with_next_sentence": true
    },
    {
        "source_sentence": "欲令其心轉復增勝，無所染著；有所聞法，即自開解，不由他教故。",
        "from": "T10n0279_016:0084c23_1",
        "context_with_next_sentence": true
    },
    {
        "source_sentence": "「佛子！",
        "from": "T10n0279_016:0084c25_0",
        "context_with_next_sentence": true
    },
    {
        "source_sentence": "云何為菩薩正心住？",
        "from": "T10n0279_016:0084c25_1",
        "context_with_next_sentence": true
    },
    {
        "source_sentence": "此菩薩聞十種法，心定不動。",
        "from": "T10n0279_016:0084c25_2",
        "context_with_next_sentence": true
    },
    {
        "source_sentence": "何者為十？",
        "from": "T10n0279_016:0084c26_3",
        "context_with_next_sentence": true
    },
    {
        "source_sentence": "所謂：聞讚佛、毀佛，於佛法中，心定不動；聞讚法、毀法，於佛法中，心定不動；聞讚菩薩、毀菩薩，於佛法中，心定不動；聞讚菩薩、毀菩薩所行法，於佛法中，心定不動；聞說眾生有量、無量，於佛法中，心定不動；聞說眾生有垢、無垢，於佛法中，心定不動；聞說眾生易度、難度，於佛法中，心定不動；聞說法界有量、無量，於佛法中，心定不動；聞說法界有成、有壞，於佛法中，心定不動；聞說法界若有、若無，於佛法中，心定不動。",
        "from": "T10n0279_016:0084c26_4",
        "context_with_next_sentence": true
    },
    {
        "source_sentence": "是為十。",
        "from": "T10n0279_016:0085a07_0",
        "context_with_next_sentence": true
    },
    {
        "source_sentence": "佛子！",
        "from": "T10n0279_016:0085a07_1",
        "context_with_next_sentence": true
    },
    {
        "source_sentence": "此菩薩應勸學十法。",
        "from": "T10n0279_016:0085a07_2",
        "context_with_next_sentence": true
    },
    {
        "source_sentence": "何者為十？",
        "from": "T10n0279_016:0085a07_3",
        "context_with_next_sentence": true
    },
    {
        "source_sentence": "所謂：一切法無相、一切法無體、一切法不可修、一切法無所有、一切法無真實、一切法空、一切法無性、一切法如幻、一切法如夢、一切法無分別。",
        "from": "T10n0279_016:0085a08_4",
        "context_with_next_sentence": true
    },
    {
        "source_sentence": "何以故？",
        "from": "T10n0279_016:0085a11_5",
        "context_with_next_sentence": true
    },
    {
        "source_sentence": "欲令其心轉復增進，得不退轉無生法忍；有所聞法，即自開解，不由他教故。",
        "from": "T10n0279_016:0085a11_6",
        "context_with_next_sentence": true
    },
    {
        "source_sentence": "「佛子！",
        "from": "T10n0279_016:0085a14_0",
        "context_with_next_sentence": true
    },
    {
        "source_sentence": "云何為菩薩不退住？",
        "from": "T10n0279_016:0085a14_1",
        "context_with_next_sentence": true
    },
    {
        "source_sentence": "此菩薩聞十種法，堅固不退。",
        "from": "T10n0279_016:0085a14_2",
        "context_with_next_sentence": true
    },
    {
        "source_sentence": "何者為十？",
        "from": "T10n0279_016:0085a15_3",
        "context_with_next_sentence": true
    },
    {
        "source_sentence": "所謂：聞有佛、無佛，於佛法中，心不退轉；聞有法、無法，於佛法中，心不退轉；聞有菩薩、無菩薩，於佛法中，心不退轉；聞有菩薩行、無菩薩行，於佛法中，心不退轉；聞有菩薩修行出離、修行不出離，於佛法中，心不退轉；聞過去有佛、過去無佛，於佛法中，心不退轉；聞未來有佛、未來無佛，於佛法中，心不退轉；聞現在有佛、現在無佛，於佛法中，心不退轉；聞佛智有盡、佛智無盡，於佛法中，心不退轉；聞三世一相、三世非一相，於佛法中，心不退轉。",
        "from": "T10n0279_016:0085a15_4",
        "context_with_next_sentence": true
    },
    {
        "source_sentence": "是為十。",
        "from": "T10n0279_016:0085a25_5",
        "context_with_next_sentence": true
    },
    {
        "source_sentence": "佛子！",
        "from": "T10n0279_016:0085a25_6",
        "context_with_next_sentence": true
    },
    {
        "source_sentence": "此菩薩應勸學十種廣大法。",
        "from": "T10n0279_016:0085a26_0",
        "context_with_next_sentence": true
    },
    {
        "source_sentence": "何者為十？",
        "from": "T10n0279_016:0085a26_1",
        "context_with_next_sentence": true
    },
    {
        "source_sentence": "所謂：說一即多、說多即一、文隨於義、義隨於文、非有即有、有即非有、無相即相、相即無相、無性即性、性即無性。",
        "from": "T10n0279_016:0085a26_2",
        "context_with_next_sentence": true
    },
    {
        "source_sentence": "何以故？",
        "from": "T10n0279_016:0085a29_3",
        "context_with_next_sentence": true
    },
    {
        "source_sentence": "欲令增進，於一切法善能出離；有所聞法，即自開解，不由他教故。",
        "from": "T10n0279_016:0085a29_4",
        "context_with_next_sentence": true
    },
    {
        "source_sentence": "「佛子！",
        "from": "T10n0279_016:0085b03_0",
        "context_with_next_sentence": true
    },
    {
        "source_sentence": "云何為菩薩童真住？",
        "from": "T10n0279_016:0085b03_1",
        "context_with_next_sentence": true
    },
    {
        "source_sentence": "此菩薩住十種業。",
        "from": "T10n0279_016:0085b03_2",
        "context_with_next_sentence": true
    },
    {
        "source_sentence": "何者為十？",
        "from": "T10n0279_016:0085b04_3",
        "context_with_next_sentence": true
    },
    {
        "source_sentence": "所謂：身行無失，語行無失，意行無失，隨意受生，知眾生種種欲，知眾生種種解，知眾生種種界，知眾生種種業，知世界成壞，神足自在、所行無礙。",
        "from": "T10n0279_016:0085b04_4",
        "context_with_next_sentence": true
    },
    {
        "source_sentence": "是為十。",
        "from": "T10n0279_016:0085b07_5",
        "context_with_next_sentence": true
    },
    {
        "source_sentence": "佛子！",
        "from": "T10n0279_016:0085b07_6",
        "context_with_next_sentence": true
    },
    {
        "source_sentence": "此菩薩應勸學十種法。",
        "from": "T10n0279_016:0085b08_0",
        "context_with_next_sentence": true
    },
    {
        "source_sentence": "何者為十？",
        "from": "T10n0279_016:0085b08_1",
        "context_with_next_sentence": true
    },
    {
        "source_sentence": "所謂：知一切佛剎、動一切佛剎、持一切佛剎、觀一切佛剎、詣一切佛剎、遊行無數世界、領受無數佛法、現變化自在身、出廣大遍滿音、一剎那中承事供養無數諸佛。",
        "from": "T10n0279_016:0085b08_2",
        "context_with_next_sentence": true
    },
    {
        "source_sentence": "何以故？",
        "from": "T10n0279_016:0085b12_3",
        "context_with_next_sentence": true
    },
    {
        "source_sentence": "欲令增進，於一切法能得善巧；有所聞法，即自開解，不由他教故。",
        "from": "T10n0279_016:0085b12_4",
        "context_with_next_sentence": true
    },
    {
        "source_sentence": "「佛子！",
        "from": "T10n0279_016:0085b15_0",
        "context_with_next_sentence": true
    },
    {
        "source_sentence": "云何為菩薩王子住？",
        "from": "T10n0279_016:0085b15_1",
        "context_with_next_sentence": true
    },
    {
        "source_sentence": "此菩薩善知十種法。",
        "from": "T10n0279_016:0085b15_2",
        "context_with_next_sentence": true
    },
    {
        "source_sentence": "何者為十？",
        "from": "T10n0279_016:0085b16_3",
        "context_with_next_sentence": true
    },
    {
        "source_sentence": "所謂：善知諸眾生受生、善知諸煩惱現起、善知習氣相續、善知所行方便、善知無量法、善解諸威儀、善知世界差別、善知前際後際事、善知演說世諦、善知演說第一義諦。",
        "from": "T10n0279_016:0085b16_4",
        "context_with_next_sentence": true
    },
    {
        "source_sentence": "是為十。",
        "from": "T10n0279_016:0085b20_5",
        "context_with_next_sentence": true
    },
    {
        "source_sentence": "佛子！",
        "from": "T10n0279_016:0085b20_6",
        "context_with_next_sentence": true
    },
    {
        "source_sentence": "此菩薩應勸學十種法。",
        "from": "T10n0279_016:0085b20_7",
        "context_with_next_sentence": true
    },
    {
        "source_sentence": "何者為十？",
        "from": "T10n0279_016:0085b21_8",
        "context_with_next_sentence": true
    },
    {
        "source_sentence": "所謂：法王處善巧、法王處軌度、法王處宮殿、法王處趣入、法王處觀察、法王灌頂、法王力持、法王無畏、法王宴寢、法王讚歎。",
        "from": "T10n0279_016:0085b21_9",
        "context_with_next_sentence": true
    },
    {
        "source_sentence": "何以故？",
        "from": "T10n0279_016:0085b24_10",
        "context_with_next_sentence": true
    },
    {
        "source_sentence": "欲令增進，心無障礙；有所聞法，即自開解，不由他教故。",
        "from": "T10n0279_016:0085b24_11",
        "context_with_next_sentence": true
    },
    {
        "source_sentence": "「佛子！",
        "from": "T10n0279_016:0085b26_0",
        "context_with_next_sentence": true
    },
    {
        "source_sentence": "云何為菩薩灌頂住？",
        "from": "T10n0279_016:0085b26_1",
        "context_with_next_sentence": true
    },
    {
        "source_sentence": "此菩薩得成就十種智。",
        "from": "T10n0279_016:0085b26_2",
        "context_with_next_sentence": true
    },
    {
        "source_sentence": "何者為十？",
        "from": "T10n0279_016:0085b27_3",
        "context_with_next_sentence": true
    },
    {
        "source_sentence": "所謂：震動無數世界、照耀無數世界、住持無數世界、往詣無數世界、嚴淨無數世界、開示無數眾生、觀察無數眾生、知無數眾生根、令無數眾生趣入、令無數眾生調伏。",
        "from": "T10n0279_016:0085b27_4",
        "context_with_next_sentence": true
    },
    {
        "source_sentence": "是為十。",
        "from": "T10n0279_016:0085c02_5",
        "context_with_next_sentence": true
    },
    {
        "source_sentence": "佛子！",
        "from": "T10n0279_016:0085c02_6",
        "context_with_next_sentence": true
    },
    {
        "source_sentence": "此菩薩身及身業，神通變現，過去智、未來智、現在智成就佛土，心境界、智境界皆不可知，乃至法王子菩薩亦不能知。",
        "from": "T10n0279_016:0085c02_7",
        "context_with_next_sentence": true
    },
    {
        "source_sentence": "佛子！",
        "from": "T10n0279_016:0085c05_8",
        "context_with_next_sentence": true
    },
    {
        "source_sentence": "此菩薩應勸學諸佛十種智。",
        "from": "T10n0279_016:0085c05_9",
        "context_with_next_sentence": true
    },
    {
        "source_sentence": "何者為十？",
        "from": "T10n0279_016:0085c06_10",
        "context_with_next_sentence": true
    },
    {
        "source_sentence": "所謂：三世智、佛法智、法界無礙智、法界無邊智、充滿一切世界智、普照一切世界智、住持一切世界智、知一切眾生智、知一切法智、知無邊諸佛智。",
        "from": "T10n0279_016:0085c06_11",
        "context_with_next_sentence": true
    },
    {
        "source_sentence": "何以故？",
        "from": "T10n0279_016:0085c10_0",
        "context_with_next_sentence": true
    },
    {
        "source_sentence": "欲令增長一切種智；有所聞法，即自開解，不由他教故。」",
        "from": "T10n0279_016:0085c10_1",
        "context_with_next_sentence": true
    },
    {
        "source_sentence": "爾時，佛神力故，十方各一萬佛剎微塵數世界，六種震動。",
        "from": "T10n0279_016:0085c12_0",
        "context_with_next_sentence": true
    },
    {
        "source_sentence": "所謂：動、遍動、等遍動，起、遍起、等遍起，涌、遍涌、等遍涌，震、遍震、等遍震，吼、遍吼、等遍吼，擊、遍擊、等遍擊。",
        "from": "T10n0279_016:0085c13_1",
        "context_with_next_sentence": true
    },
    {
        "source_sentence": "雨天妙華、天末香、天華鬘、天雜香、天寶衣、天寶雲、天莊嚴具，天諸音樂不鼓自鳴，放大光明及妙音聲。",
        "from": "T10n0279_016:0085c15_2",
        "context_with_next_sentence": true
    },
    {
        "source_sentence": "如此四天下須彌山頂帝釋殿上，說十住法，現諸神變；十方所有一切世界，悉亦如是。",
        "from": "T10n0279_016:0085c18_3",
        "context_with_next_sentence": true
    },
    {
        "source_sentence": "又以佛神力故，十方各過一萬佛剎微塵數世界，有十佛剎微塵數菩薩，來詣於此，充滿十方，作如是言：「善哉！",
        "from": "T10n0279_016:0085c20_4",
        "context_with_next_sentence": true
    },
    {
        "source_sentence": "善哉！",
        "from": "T10n0279_016:0085c22_5",
        "context_with_next_sentence": true
    },
    {
        "source_sentence": "佛子善說此法！",
        "from": "T10n0279_016:0085c22_6",
        "context_with_next_sentence": true
    },
    {
        "source_sentence": "我等諸人，同名：法慧；所從來國，同名：法雲；彼土如來，皆名：妙法。",
        "from": "T10n0279_016:0085c23_7",
        "context_with_next_sentence": true
    },
    {
        "source_sentence": "我等佛所，亦說十住；眾會眷屬，文句義理，悉亦如是，無有增減。",
        "from": "T10n0279_016:0085c24_8",
        "context_with_next_sentence": true
    },
    {
        "source_sentence": "佛子！",
        "from": "T10n0279_016:0085c26_9",
        "context_with_next_sentence": true
    },
    {
        "source_sentence": "我等承佛神力來入此會，為汝作證：如於此會，十方所有一切世界，悉亦如是。」",
        "from": "T10n0279_016:0085c26_10",
        "context_with_next_sentence": true
    },
    {
        "source_sentence": "爾時，法慧菩薩承佛威力，觀察十方暨于法界而說頌曰：「見最勝智微妙身，　　相好端嚴皆具足，　如是尊重甚難遇，　　菩薩勇猛初發心。",
        "from": "T10n0279_016:0085c28_11",
        "context_with_next_sentence": true
    },
    {
        "source_sentence": "　見無等比大神通，　　聞說記心及教誡，　諸趣眾生無量苦，　　菩薩以此初發心。",
        "from": "T10n0279_016:0086a03_0",
        "context_with_next_sentence": true
    },
    {
        "source_sentence": "　聞諸如來普勝尊，　　一切功德皆成就，　譬如虛空不分別，　　菩薩以此初發心。",
        "from": "T10n0279_016:0086a05_0",
        "context_with_next_sentence": true
    },
    {
        "source_sentence": "　三世因果名為處，　　我等自性為非處，　欲悉了知真實義，　　菩薩以此初發心。",
        "from": "T10n0279_016:0086a07_0",
        "context_with_next_sentence": true
    },
    {
        "source_sentence": "　過去未來現在世，　　所有一切善惡業，　欲悉了知無不盡，　　菩薩以此初發心。",
        "from": "T10n0279_016:0086a09_0",
        "context_with_next_sentence": true
    },
    {
        "source_sentence": "　諸禪解脫及三昧，　　雜染清淨無量種，　欲悉了知入住出，　　菩薩以此初發心。",
        "from": "T10n0279_016:0086a11_0",
        "context_with_next_sentence": true
    },
    {
        "source_sentence": "　隨諸眾生根利鈍，　　如是種種精進力，　欲悉了達分別知，　　菩薩以此初發心。",
        "from": "T10n0279_016:0086a13_0",
        "context_with_next_sentence": true
    },
    {
        "source_sentence": "　一切眾生種種解，　　心所好樂各差別，　如是無量欲悉知，　　菩薩以此初發心。",
        "from": "T10n0279_016:0086a15_0",
        "context_with_next_sentence": true
    },
    {
        "source_sentence": "　眾生諸界各差別，　　一切世間無有量，　欲悉了知其體性，　　菩薩以此初發心。",
        "from": "T10n0279_016:0086a17_0",
        "context_with_next_sentence": true
    },
    {
        "source_sentence": "　一切有為諸行道，　　一一皆有所至處，　悉欲了知其實性，　　菩薩以此初發心。",
        "from": "T10n0279_016:0086a19_0",
        "context_with_next_sentence": true
    },
    {
        "source_sentence": "　一切世界諸眾生，　　隨業漂流無暫息，　欲得天眼皆明見，　　菩薩以此初發心。",
        "from": "T10n0279_016:0086a21_0",
        "context_with_next_sentence": true
    },
    {
        "source_sentence": "　過去世中曾所有，　　如是體性如是相，　欲悉了知其宿住，　　菩薩以此初發心。",
        "from": "T10n0279_016:0086a23_0",
        "context_with_next_sentence": true
    },
    {
        "source_sentence": "　一切眾生諸結惑，　　相續現起及習氣，　欲悉了知究竟盡，　　菩薩以此初發心。",
        "from": "T10n0279_016:0086a25_0",
        "context_with_next_sentence": true
    },
    {
        "source_sentence": "　隨諸眾生所安立，　　種種談論語言道，　如其世諦悉欲知，　　菩薩以此初發心。",
        "from": "T10n0279_016:0086a27_0",
        "context_with_next_sentence": true
    },
    {
        "source_sentence": "　一切諸法離言說，　　性空寂滅無所作，　欲悉明達此真義，　　菩薩以此初發心。",
        "from": "T10n0279_016:0086a29_0",
        "context_with_next_sentence": true
    },
    {
        "source_sentence": "　欲悉震動十方國，　　傾覆一切諸大海，　具足諸佛大神通，　　菩薩以此初發心。",
        "from": "T10n0279_016:0086b02_0",
        "context_with_next_sentence": true
    },
    {
        "source_sentence": "　欲一毛孔放光明，　　普照十方無量土，　一一光中覺一切，　　菩薩以此初發心。",
        "from": "T10n0279_016:0086b04_0",
        "context_with_next_sentence": true
    },
    {
        "source_sentence": "　欲以難思諸佛剎，　　悉置掌中而不動，　了知一切如幻化，　　菩薩以此初發心。",
        "from": "T10n0279_016:0086b06_0",
        "context_with_next_sentence": true
    },
    {
        "source_sentence": "　欲以無量剎眾生，　　置一毛端不迫隘，　悉知無人無有我，　　菩薩以此初發心。",
        "from": "T10n0279_016:0086b08_0",
        "context_with_next_sentence": true
    },
    {
        "source_sentence": "　欲以一毛滴海水，　　一切大海悉令竭，　而悉分別知其數，　　菩薩以此初發心。",
        "from": "T10n0279_016:0086b10_0",
        "context_with_next_sentence": true
    },
    {
        "source_sentence": "　不可思議諸國土，　　盡抹為塵無遺者，　欲悉分別知其數，　　菩薩以此初發心。",
        "from": "T10n0279_016:0086b12_0",
        "context_with_next_sentence": true
    },
    {
        "source_sentence": "　過去未來無量劫，　　一切世間成壞相，　欲悉了達窮其際，　　菩薩以此初發心。",
        "from": "T10n0279_016:0086b14_0",
        "context_with_next_sentence": true
    },
    {
        "source_sentence": "　三世所有諸如來，　　一切獨覺及聲聞，　欲知其法盡無餘，　　菩薩以此初發心。",
        "from": "T10n0279_016:0086b16_0",
        "context_with_next_sentence": true
    },
    {
        "source_sentence": "　無量無邊諸世界，　　欲以一毛悉稱舉，　如其體相悉了知，　　菩薩以此初發心。",
        "from": "T10n0279_016:0086b18_0",
        "context_with_next_sentence": true
    },
    {
        "source_sentence": "　無量無數輪圍山，　　欲令悉入毛孔中，　如其大小皆得知，　　菩薩以此初發心。",
        "from": "T10n0279_016:0086b20_0",
        "context_with_next_sentence": true
    },
    {
        "source_sentence": "　欲以寂靜一妙音，　　普應十方隨類演，　如是皆令淨明了，　　菩薩以此初發心。",
        "from": "T10n0279_016:0086b22_0",
        "context_with_next_sentence": true
    },
    {
        "source_sentence": "　一切眾生語言法，　　一言演說無不盡，　悉欲了知其自性，　　菩薩以此初發心。",
        "from": "T10n0279_016:0086b24_0",
        "context_with_next_sentence": true
    },
    {
        "source_sentence": "　世間言音靡不作，　　悉令其解證寂滅，　欲得如是妙舌根，　　菩薩以此初發心。",
        "from": "T10n0279_016:0086b26_0",
        "context_with_next_sentence": true
    },
    {
        "source_sentence": "　欲使十方諸世界，　　有成壞相皆得見，　而悉知從分別生，　　菩薩以此初發心。",
        "from": "T10n0279_016:0086b28_0",
        "context_with_next_sentence": true
    },
    {
        "source_sentence": "　一切十方諸世界，　　無量如來悉充滿，　欲悉了知彼佛法，　　菩薩以此初發心。",
        "from": "T10n0279_016:0086c01_0",
        "context_with_next_sentence": true
    },
    {
        "source_sentence": "　種種變化無量身，　　一切世界微塵等，　欲悉了達從心起，　　菩薩以此初發心。",
        "from": "T10n0279_016:0086c03_0",
        "context_with_next_sentence": true
    },
    {
        "source_sentence": "　過去未來現在世，　　無量無數諸如來，　欲於一念悉了知，　　菩薩以此初發心。",
        "from": "T10n0279_016:0086c05_0",
        "context_with_next_sentence": true
    },
    {
        "source_sentence": "　欲具演說一句法，　　阿僧祇劫無有盡，　而令文義各不同，　　菩薩以此初發心。",
        "from": "T10n0279_016:0086c07_0",
        "context_with_next_sentence": true
    },
    {
        "source_sentence": "　十方一切諸眾生，　　隨其流轉生滅相，　欲於一念皆明達，　　菩薩以此初發心。",
        "from": "T10n0279_016:0086c09_0",
        "context_with_next_sentence": true
    },
    {
        "source_sentence": "　欲以身語及意業，　　普詣十方無所礙，　了知三世皆空寂，　　菩薩以此初發心。",
        "from": "T10n0279_016:0086c11_0",
        "context_with_next_sentence": true
    },
    {
        "source_sentence": "　菩薩如是發心已，　　應令往詣十方國，　恭敬供養諸如來，　　以此使其無退轉。",
        "from": "T10n0279_016:0086c13_0",
        "context_with_next_sentence": true
    },
    {
        "source_sentence": "　菩薩勇猛求佛道，　　住於生死不疲厭，　為彼稱歎使順行，　　如是令其無退轉。",
        "from": "T10n0279_016:0086c15_0",
        "context_with_next_sentence": true
    },
    {
        "source_sentence": "　十方世界無量剎，　　悉在其中作尊主，　為諸菩薩如是說，　　以此令其無退轉。",
        "from": "T10n0279_016:0086c17_0",
        "context_with_next_sentence": true
    },
    {
        "source_sentence": "　最勝最上最第一，　　甚深微妙清淨法，　勸諸菩薩說與人，　　如是教令離煩惱。",
        "from": "T10n0279_016:0086c19_0",
        "context_with_next_sentence": true
    },
    {
        "source_sentence": "　一切世間無與等，　　不可傾動摧伏處，　為彼菩薩常稱讚，　　如是教令不退轉。",
        "from": "T10n0279_016:0086c21_0",
        "context_with_next_sentence": true
    },
    {
        "source_sentence": "　佛是世間大力主，　　具足一切諸功德，　令諸菩薩住是中，　　以此教為勝丈夫。",
        "from": "T10n0279_016:0086c23_0",
        "context_with_next_sentence": true
    },
    {
        "source_sentence": "　無量無邊諸佛所，　　悉得往詣而親近，　常為諸佛所攝受，　　如是教令不退轉。",
        "from": "T10n0279_016:0086c25_0",
        "context_with_next_sentence": true
    },
    {
        "source_sentence": "　所有寂靜諸三昧，　　悉皆演暢無有餘，　為彼菩薩如是說，　　以此令其不退轉。",
        "from": "T10n0279_016:0086c27_0",
        "context_with_next_sentence": true
    },
    {
        "source_sentence": "　摧滅諸有生死輪，　　轉於清淨妙法輪，　一切世間無所著，　　為諸菩薩如是說。",
        "from": "T10n0279_016:0086c29_0",
        "context_with_next_sentence": true
    },
    {
        "source_sentence": "　一切眾生墮惡道，　　無量重苦所纏迫，　與作救護歸依處，　　為諸菩薩如是說。",
        "from": "T10n0279_016:0087a02_0",
        "context_with_next_sentence": true
    },
    {
        "source_sentence": "　此是菩薩發心住，　　一向志求無上道，　如我所說教誨法，　　一切諸佛亦如是。",
        "from": "T10n0279_016:0087a04_0",
        "context_with_next_sentence": true
    },
    {
        "source_sentence": "　第二治地住菩薩，　　應當發起如是心，　十方一切諸眾生，　　願使悉順如來教。",
        "from": "T10n0279_016:0087a06_0",
        "context_with_next_sentence": true
    },
    {
        "source_sentence": "　利益大悲安樂心，　　安住憐愍攝受心，　守護眾生同己心，　　師心及以導師心。",
        "from": "T10n0279_016:0087a08_0",
        "context_with_next_sentence": true
    },
    {
        "source_sentence": "　已住如是勝妙心，　　次令誦習求多聞，　常樂寂靜正思惟，　　親近一切善知識。",
        "from": "T10n0279_016:0087a10_0",
        "context_with_next_sentence": true
    },
    {
        "source_sentence": "　發言和悅離麁獷，　　言必知時無所畏，　了達於義如法行，　　遠離愚迷心不動。",
        "from": "T10n0279_016:0087a12_0",
        "context_with_next_sentence": true
    },
    {
        "source_sentence": "　此是初學菩提行，　　能行此行真佛子，　我今說彼所應行，　　如是佛子應勤學。",
        "from": "T10n0279_016:0087a14_0",
        "context_with_next_sentence": true
    },
    {
        "source_sentence": "　第三菩薩修行住，　　當依佛教勤觀察，　諸法無常苦及空，　　無有我人無動作。",
        "from": "T10n0279_016:0087a16_0",
        "context_with_next_sentence": true
    },
    {
        "source_sentence": "　一切諸法不可樂，　　無如名字無處所，　無所分別無真實，　　如是觀者名菩薩。",
        "from": "T10n0279_016:0087a18_0",
        "context_with_next_sentence": true
    },
    {
        "source_sentence": "　次令觀察眾生界，　　及以勸觀於法界，　世界差別盡無餘，　　於彼咸應勸觀察。",
        "from": "T10n0279_016:0087a20_0",
        "context_with_next_sentence": true
    },
    {
        "source_sentence": "　十方世界及虛空，　　所有地水與火風，　欲界色界無色界，　　悉勸觀察咸令盡。",
        "from": "T10n0279_016:0087a22_0",
        "context_with_next_sentence": true
    },
    {
        "source_sentence": "　觀察彼界各差別，　　及其體性咸究竟，　得如是教勤修行，　　此則名為真佛子。",
        "from": "T10n0279_016:0087a24_0",
        "context_with_next_sentence": true
    },
    {
        "source_sentence": "　第四生貴住菩薩，　　從諸聖教而出生，　了達諸有無所有，　　超過彼法生法界。",
        "from": "T10n0279_016:0087a26_0",
        "context_with_next_sentence": true
    },
    {
        "source_sentence": "　信佛堅固不可壞，　　觀法寂滅心安住，　隨諸眾生悉了知，　　體性虛妄無真實。",
        "from": "T10n0279_016:0087a28_0",
        "context_with_next_sentence": true
    },
    {
        "source_sentence": "　世間剎土業及報，　　生死涅槃悉如是，　佛子於法如是觀，　　從佛親生名佛子。",
        "from": "T10n0279_016:0087b01_0",
        "context_with_next_sentence": true
    },
    {
        "source_sentence": "　過去未來現在世，　　其中所有諸佛法，　了知積集及圓滿，　　如是修學令究竟。",
        "from": "T10n0279_016:0087b03_0",
        "context_with_next_sentence": true
    },
    {
        "source_sentence": "　三世一切諸如來，　　能隨觀察悉平等，　種種差別不可得，　　如是觀者達三世。",
        "from": "T10n0279_016:0087b05_0",
        "context_with_next_sentence": true
    },
    {
        "source_sentence": "　如我稱揚讚歎者，　　此是四住諸功德，　若能依法勤修行，　　速成無上佛菩提。",
        "from": "T10n0279_016:0087b07_0",
        "context_with_next_sentence": true
    },
    {
        "source_sentence": "　從此第五諸菩薩，　　說名具足方便住，　深入無量巧方便，　　發生究竟功德業。",
        "from": "T10n0279_016:0087b09_0",
        "context_with_next_sentence": true
    },
    {
        "source_sentence": "　菩薩所修眾福德，　　皆為救護諸群生，　專心利益與安樂，　　一向哀愍令度脫。",
        "from": "T10n0279_016:0087b11_0",
        "context_with_next_sentence": true
    },
    {
        "source_sentence": "　為一切世除眾難，　　引出諸有令歡喜，　一一調伏無所遺，　　皆令具德向涅槃。",
        "from": "T10n0279_016:0087b13_0",
        "context_with_next_sentence": true
    },
    {
        "source_sentence": "　一切眾生無有邊，　　無量無數不思議，　及以不可稱量等，　　聽受如來如是法。",
        "from": "T10n0279_016:0087b15_0",
        "context_with_next_sentence": true
    },
    {
        "source_sentence": "　此第五住真佛子，　　成就方便度眾生，　一切功德大智尊，　　以如是法而開示。",
        "from": "T10n0279_016:0087b17_0",
        "context_with_next_sentence": true
    },
    {
        "source_sentence": "　第六正心圓滿住，　　於法自性無迷惑，　正念思惟離分別，　　一切天人莫能動。",
        "from": "T10n0279_016:0087b19_0",
        "context_with_next_sentence": true
    },
    {
        "source_sentence": "　聞讚毀佛與佛法，　　菩薩及以所行行，　眾生有量若無量，　　有垢無垢難易度，　法界大小及成壞，　　若有若無心不動，　過去未來今現在，　　諦念思惟恒決定。",
        "from": "T10n0279_016:0087b21_0",
        "context_with_next_sentence": true
    },
    {
        "source_sentence": "　一切諸法皆無相，　　無體無性空無實，　如幻如夢離分別，　　常樂聽聞如是義。",
        "from": "T10n0279_016:0087b25_0",
        "context_with_next_sentence": true
    },
    {
        "source_sentence": "　第七不退轉菩薩，　　於佛及法菩薩行，　若有若無出不出，　　雖聞是說無退轉。",
        "from": "T10n0279_016:0087b27_0",
        "context_with_next_sentence": true
    },
    {
        "source_sentence": "　過去未來現在世，　　一切諸佛有以無，　佛智有盡或無盡，　　三世一相種種相，　一即是多多即一，　　文隨於義義隨文，　如是一切展轉成，　　此不退人應為說。",
        "from": "T10n0279_016:0087b29_0",
        "context_with_next_sentence": true
    },
    {
        "source_sentence": "　若法有相及無相，　　若法有性及無性，　種種差別互相屬，　　此人聞已得究竟。",
        "from": "T10n0279_016:0087c04_0",
        "context_with_next_sentence": true
    },
    {
        "source_sentence": "　第八菩薩童真住，　　身語意行皆具足，　一切清淨無諸失，　　隨意受生得自在。",
        "from": "T10n0279_016:0087c06_0",
        "context_with_next_sentence": true
    },
    {
        "source_sentence": "　知諸眾生心所樂，　　種種意解各差別，　及其所有一切法，　　十方國土成壞相。",
        "from": "T10n0279_016:0087c08_0",
        "context_with_next_sentence": true
    },
    {
        "source_sentence": "　逮得速疾妙神通，　　一切處中隨念往，　於諸佛所聽聞法，　　讚歎修行無懈倦。",
        "from": "T10n0279_016:0087c10_0",
        "context_with_next_sentence": true
    },
    {
        "source_sentence": "　了知一切諸佛國，　　震動加持亦觀察，　超過佛土不可量，　　遊行世界無邊數。",
        "from": "T10n0279_016:0087c12_0",
        "context_with_next_sentence": true
    },
    {
        "source_sentence": "　阿僧祇法悉諮問，　　所欲受身皆自在，　言音善巧靡不充，　　諸佛無數咸承事。",
        "from": "T10n0279_016:0087c14_0",
        "context_with_next_sentence": true
    },
    {
        "source_sentence": "　第九菩薩王子住，　　能見眾生受生別，　煩惱現習靡不知，　　所行方便皆善了。",
        "from": "T10n0279_016:0087c16_0",
        "context_with_next_sentence": true
    },
    {
        "source_sentence": "　諸法各異威儀別，　　世界不同前後際，　如其世俗第一義，　　悉善了知無有餘。",
        "from": "T10n0279_016:0087c18_0",
        "context_with_next_sentence": true
    },
    {
        "source_sentence": "　法王善巧安立處，　　隨其處所所有法，　法王宮殿若趣入，　　及以於中所觀見。",
        "from": "T10n0279_016:0087c20_0",
        "context_with_next_sentence": true
    },
    {
        "source_sentence": "　法王所有灌頂法，　　神力加持無怯畏，　宴寢宮室及歎譽，　　以此教詔法王子。",
        "from": "T10n0279_016:0087c22_0",
        "context_with_next_sentence": true
    },
    {
        "source_sentence": "　如是為說靡不盡，　　而令其心無所著，　於此了知修正念，　　一切諸佛現其前。",
        "from": "T10n0279_016:0087c24_0",
        "context_with_next_sentence": true
    },
    {
        "source_sentence": "　第十灌頂真佛子，　　成滿最上第一法，　十方無數諸世界，　　悉能震動光普照。",
        "from": "T10n0279_016:0087c26_0",
        "context_with_next_sentence": true
    },
    {
        "source_sentence": "　住持往詣亦無餘，　　清淨莊嚴皆具足，　開示眾生無有數，　　觀察知根悉能盡。",
        "from": "T10n0279_016:0087c28_0",
        "context_with_next_sentence": true
    },
    {
        "source_sentence": "　發心調伏亦無邊，　　咸令趣向大菩提，　一切法界咸觀察，　　十方國土皆往詣。",
        "from": "T10n0279_016:0088a01_0",
        "context_with_next_sentence": true
    },
    {
        "source_sentence": "　其中身及身所作，　　神通變現難可測，　三世佛土諸境界，　　乃至王子無能了。",
        "from": "T10n0279_016:0088a03_0",
        "context_with_next_sentence": true
    },
    {
        "source_sentence": "　一切見者三世智，　　於諸佛法明了智，　法界無礙無邊智，　　充滿一切世界智，　照耀世界住持智，　　了知眾生諸法智，　及知正覺無邊智，　　如來為說咸令盡。",
        "from": "T10n0279_016:0088a05_0",
        "context_with_next_sentence": true
    },
    {
        "source_sentence": "　如是十住諸菩薩，　　皆從如來法化生，　隨其所有功德行，　　一切天人莫能測。",
        "from": "T10n0279_016:0088a09_0",
        "context_with_next_sentence": true
    },
    {
        "source_sentence": "　過去未來現在世，　　發心求佛無有邊，　十方國土皆充滿，　　莫不當成一切智。",
        "from": "T10n0279_016:0088a11_0",
        "context_with_next_sentence": true
    },
    {
        "source_sentence": "　一切國土無邊際，　　世界眾生法亦然，　惑業心樂各差別，　　依彼而發菩提意。",
        "from": "T10n0279_016:0088a13_0",
        "context_with_next_sentence": true
    },
    {
        "source_sentence": "　始求佛道一念心，　　世間眾生及二乘，　斯等尚亦不能知，　　何況所餘功德行！",
        "from": "T10n0279_016:0088a15_0",
        "context_with_next_sentence": true
    },
    {
        "source_sentence": "　十方所有諸世界，　　能以一毛悉稱舉，　彼人能知此佛子，　　趣向如來智慧行。",
        "from": "T10n0279_016:0088a17_0",
        "context_with_next_sentence": true
    },
    {
        "source_sentence": "　十方所有諸大海，　　悉以毛端滴令盡，　彼人能知此佛子，　　一念所修功德行。",
        "from": "T10n0279_016:0088a19_0",
        "context_with_next_sentence": true
    },
    {
        "source_sentence": "　一切世界抹為塵，　　悉能分別知其數，　如是之人乃能見，　　此諸菩薩所行道。",
        "from": "T10n0279_016:0088a21_0",
        "context_with_next_sentence": true
    },
    {
        "source_sentence": "　去來現在十方佛，　　一切獨覺及聲聞，　悉以種種妙辯才，　　開示初發菩提心。",
        "from": "T10n0279_016:0088a23_0",
        "context_with_next_sentence": true
    },
    {
        "source_sentence": "　發心功德不可量，　　充滿一切眾生界，　眾智共說無能盡，　　何況所餘諸妙行！」",
        "from": "T10n0279_016:0088a25_0",
        "context_with_next_sentence": true
    },
    {
        "source_sentence": "大方廣佛華嚴經卷第十六",
        "from": "T10n0279_016:0088a27_0",
        "context_with_next_sentence": false
    }
]