[
    {
        "source_sentence": "佛說兜調經",
        "from": "T01n0078_001:0887b04_0",
        "context_with_next_sentence": true
    },
    {
        "source_sentence": "失譯人名今附東晉錄",
        "from": "T01n0078_001:0887b06_0",
        "context_with_next_sentence": true
    },
    {
        "source_sentence": "聞如是：一時，佛在舍衛國。",
        "from": "T01n0078_001:0887b07_0",
        "context_with_next_sentence": true
    },
    {
        "source_sentence": "國中有一婆羅門，名曰兜調，有子名曰谷。",
        "from": "T01n0078_001:0887b07_1",
        "context_with_next_sentence": true
    },
    {
        "source_sentence": "兜調為人急弊，常憙罵詈，身死還自為其家作狗子，名曰騾。",
        "from": "T01n0078_001:0887b08_2",
        "context_with_next_sentence": true
    },
    {
        "source_sentence": "其子谷者愛是狗子，為著金鏁，牀臥常以氍氀毾[毯炎+登]，食以金盤美食。",
        "from": "T01n0078_001:0887b09_3",
        "context_with_next_sentence": true
    },
    {
        "source_sentence": "谷出至市，佛過谷門，白狗嚇佛。",
        "from": "T01n0078_001:0887b11_4",
        "context_with_next_sentence": true
    },
    {
        "source_sentence": "佛即言：「汝平常時舉手言咆，今反作狗嚇，不知慚愧。」",
        "from": "T01n0078_001:0887b12_5",
        "context_with_next_sentence": true
    },
    {
        "source_sentence": "狗便慚走，持頭面插牀下啼淚出。",
        "from": "T01n0078_001:0887b13_6",
        "context_with_next_sentence": true
    },
    {
        "source_sentence": "佛去後，狗不復上所臥牀，便寢臥地，食之不食。",
        "from": "T01n0078_001:0887b14_7",
        "context_with_next_sentence": true
    },
    {
        "source_sentence": "谷從外來，見狗不食，問家言：「狗何為如是？」",
        "from": "T01n0078_001:0887b15_8",
        "context_with_next_sentence": true
    },
    {
        "source_sentence": "家言：「屬者有一沙門來過，不審何言？",
        "from": "T01n0078_001:0887b16_9",
        "context_with_next_sentence": true
    },
    {
        "source_sentence": "狗因走入牀下臥地，食之不食。」",
        "from": "T01n0078_001:0887b16_10",
        "context_with_next_sentence": true
    },
    {
        "source_sentence": "谷言：「沙門向何道去？」",
        "from": "T01n0078_001:0887b17_11",
        "context_with_next_sentence": true
    },
    {
        "source_sentence": "家言：「東去。」",
        "from": "T01n0078_001:0887b18_12",
        "context_with_next_sentence": true
    },
    {
        "source_sentence": "谷即隨而追及。",
        "from": "T01n0078_001:0887b18_13",
        "context_with_next_sentence": true
    },
    {
        "source_sentence": "佛於樹下為諸比丘說經，佛遙見谷來，佛告諸比丘：「谷來不至道，死者便墮地獄中。」",
        "from": "T01n0078_001:0887b18_14",
        "context_with_next_sentence": true
    },
    {
        "source_sentence": "諸比丘問佛：「何為墮地獄中？」",
        "from": "T01n0078_001:0887b20_15",
        "context_with_next_sentence": true
    },
    {
        "source_sentence": "佛言：「是人持惡意來，欲害人故，當墮地獄中。」",
        "from": "T01n0078_001:0887b21_16",
        "context_with_next_sentence": true
    },
    {
        "source_sentence": "谷至佛前，因問：「屬者何沙門過我門罵我狗？",
        "from": "T01n0078_001:0887b22_17",
        "context_with_next_sentence": true
    },
    {
        "source_sentence": "令不食、不臥其處。」",
        "from": "T01n0078_001:0887b23_18",
        "context_with_next_sentence": true
    },
    {
        "source_sentence": "佛即報言：「我過汝門，白狗嚇我，即謂言：『汝平常時舉手言咆，今反作狗嚇，不知慚愧！』",
        "from": "T01n0078_001:0887b23_19",
        "context_with_next_sentence": true
    },
    {
        "source_sentence": "狗便慚走，持頭面插牀下啼淚出。」",
        "from": "T01n0078_001:0887b25_20",
        "context_with_next_sentence": true
    },
    {
        "source_sentence": "谷問佛：「是狗於我何等耶？」",
        "from": "T01n0078_001:0887b26_21",
        "context_with_next_sentence": true
    },
    {
        "source_sentence": "佛言：「不須問，聞者令汝不樂。」",
        "from": "T01n0078_001:0887b27_22",
        "context_with_next_sentence": true
    },
    {
        "source_sentence": "谷言：「聽，為我說之。」",
        "from": "T01n0078_001:0887b27_23",
        "context_with_next_sentence": true
    },
    {
        "source_sentence": "佛言：「說者令汝瞋怒。」",
        "from": "T01n0078_001:0887b28_24",
        "context_with_next_sentence": true
    },
    {
        "source_sentence": "谷言：「不敢瞋。",
        "from": "T01n0078_001:0887b28_25",
        "context_with_next_sentence": true
    },
    {
        "source_sentence": "願欲聞之。」",
        "from": "T01n0078_001:0887b29_0",
        "context_with_next_sentence": true
    },
    {
        "source_sentence": "佛言：「是汝父兜調也。」",
        "from": "T01n0078_001:0887b29_1",
        "context_with_next_sentence": true
    },
    {
        "source_sentence": "谷言：「我父兜調在世時明經道經，不作狗。」",
        "from": "T01n0078_001:0887b29_2",
        "context_with_next_sentence": true
    },
    {
        "source_sentence": "佛言：「但坐所知自貢高，故作狗耳。",
        "from": "T01n0078_001:0887c01_3",
        "context_with_next_sentence": true
    },
    {
        "source_sentence": "汝欲知審是汝父不？",
        "from": "T01n0078_001:0887c02_4",
        "context_with_next_sentence": true
    },
    {
        "source_sentence": "還歸於家，語狗言：『汝審是我父兜調者，當於故器中食。",
        "from": "T01n0078_001:0887c02_5",
        "context_with_next_sentence": true
    },
    {
        "source_sentence": "汝審是我父者，當還於故處臥。",
        "from": "T01n0078_001:0887c04_6",
        "context_with_next_sentence": true
    },
    {
        "source_sentence": "汝審是我父者，先時所有珍寶藏物當示我處。』」",
        "from": "T01n0078_001:0887c04_7",
        "context_with_next_sentence": true
    },
    {
        "source_sentence": "谷即還歸，呼狗言：「騾！",
        "from": "T01n0078_001:0887c05_8",
        "context_with_next_sentence": true
    },
    {
        "source_sentence": "汝審是我父兜調者，當食是食。」",
        "from": "T01n0078_001:0887c06_9",
        "context_with_next_sentence": true
    },
    {
        "source_sentence": "狗即食其食。",
        "from": "T01n0078_001:0887c07_10",
        "context_with_next_sentence": true
    },
    {
        "source_sentence": "谷復言：「騾！",
        "from": "T01n0078_001:0887c07_11",
        "context_with_next_sentence": true
    },
    {
        "source_sentence": "汝審是我父者，當臥故處。」",
        "from": "T01n0078_001:0887c07_12",
        "context_with_next_sentence": true
    },
    {
        "source_sentence": "狗即臥故處。",
        "from": "T01n0078_001:0887c08_13",
        "context_with_next_sentence": true
    },
    {
        "source_sentence": "谷復言：「騾！",
        "from": "T01n0078_001:0887c08_14",
        "context_with_next_sentence": true
    },
    {
        "source_sentence": "汝審是我父者，先時所有珍寶藏物當示我處。」",
        "from": "T01n0078_001:0887c08_15",
        "context_with_next_sentence": true
    },
    {
        "source_sentence": "狗即以口指牀右足下，以前兩足爬地示之。",
        "from": "T01n0078_001:0887c09_16",
        "context_with_next_sentence": true
    },
    {
        "source_sentence": "谷即掘騾所爬地，得珍寶琦物甚眾多。",
        "from": "T01n0078_001:0887c10_17",
        "context_with_next_sentence": true
    },
    {
        "source_sentence": "谷大歡喜，因還到佛所。",
        "from": "T01n0078_001:0887c11_18",
        "context_with_next_sentence": true
    },
    {
        "source_sentence": "佛遙見之，告諸比丘：「今谷來，不至道，死者即生天上。」",
        "from": "T01n0078_001:0887c12_19",
        "context_with_next_sentence": true
    },
    {
        "source_sentence": "諸比丘問佛：「何因緣得生天上？」",
        "from": "T01n0078_001:0887c13_20",
        "context_with_next_sentence": true
    },
    {
        "source_sentence": "佛言：「是人持善意來故，當生天上。」",
        "from": "T01n0078_001:0887c14_21",
        "context_with_next_sentence": true
    },
    {
        "source_sentence": "谷到佛所，前為佛作禮，白佛言：「審如佛語。」",
        "from": "T01n0078_001:0887c14_22",
        "context_with_next_sentence": true
    },
    {
        "source_sentence": "谷復問佛言：「人居世間，何故獨有壽者、有不壽者？",
        "from": "T01n0078_001:0887c15_23",
        "context_with_next_sentence": true
    },
    {
        "source_sentence": "何故獨有多病者、有少病者？",
        "from": "T01n0078_001:0887c17_0",
        "context_with_next_sentence": true
    },
    {
        "source_sentence": "何故面獨有好色者、有惡色者？",
        "from": "T01n0078_001:0887c17_1",
        "context_with_next_sentence": true
    },
    {
        "source_sentence": "何故獨有尊者、有卑者？",
        "from": "T01n0078_001:0887c18_2",
        "context_with_next_sentence": true
    },
    {
        "source_sentence": "何故獨有媚者、有不媚者？",
        "from": "T01n0078_001:0887c18_3",
        "context_with_next_sentence": true
    },
    {
        "source_sentence": "何故獨有富者、有貧者？",
        "from": "T01n0078_001:0887c19_4",
        "context_with_next_sentence": true
    },
    {
        "source_sentence": "何故獨有明者、有愚者？」",
        "from": "T01n0078_001:0887c20_0",
        "context_with_next_sentence": true
    },
    {
        "source_sentence": "佛告谷：「人於世間憙殺生，無慈心者，死入地獄中；地獄中罪竟，復為人，即不壽。",
        "from": "T01n0078_001:0887c20_1",
        "context_with_next_sentence": true
    },
    {
        "source_sentence": "人於世間不殺生，有慈心，死上天；從天來下生人間，即長壽。",
        "from": "T01n0078_001:0887c22_2",
        "context_with_next_sentence": true
    },
    {
        "source_sentence": "人於世間憙鬪亂，持刀杖恐人，死入地獄中；地獄中罪竟，復為人，即多病。",
        "from": "T01n0078_001:0887c23_3",
        "context_with_next_sentence": true
    },
    {
        "source_sentence": "人於世間喜和合，不持刀杖恐人，死生天上；從天來下生人間，即少病。",
        "from": "T01n0078_001:0887c25_4",
        "context_with_next_sentence": true
    },
    {
        "source_sentence": "人於世間喜瞋怒，聞善語亦怒，聞惡語亦怒，見賢者亦怒，見愚者亦怒，不別善惡但欲瞋怒，死入地獄中；地獄中罪竟，復為人，面無色萎黃熟。",
        "from": "T01n0078_001:0887c26_5",
        "context_with_next_sentence": true
    },
    {
        "source_sentence": "人於世間不瞋不怒，見賢者敬之，見愚者忍之，死上天；從天來下生人間，面色常好，為人和、心賢善。",
        "from": "T01n0078_001:0888a01_6",
        "context_with_next_sentence": true
    },
    {
        "source_sentence": "人於世間不媚者，見老人不起，不孝父母，見父母不敬愛，人有孝順敬父母及長老者，常恚恨之，死入地獄中；地獄中罪竟，復為人，即不媚，為眾人所憎惡。",
        "from": "T01n0078_001:0888a03_7",
        "context_with_next_sentence": true
    },
    {
        "source_sentence": "人於世間孝父母、敬長老，若有人不孝者、不敬長老者，輙往教之，喜為人說善言，死上天；從天來下生人間，為人所愛敬。",
        "from": "T01n0078_001:0888a06_8",
        "context_with_next_sentence": true
    },
    {
        "source_sentence": "人於世間憍慢、不敬尊者，自用強梁，死入地獄中；地獄中罪竟，復為人，因作下賤。",
        "from": "T01n0078_001:0888a09_9",
        "context_with_next_sentence": true
    },
    {
        "source_sentence": "人於世間不憍慢、常敬尊者，用人不強梁，死上天；從天來下生人間，因作尊者。",
        "from": "T01n0078_001:0888a11_10",
        "context_with_next_sentence": true
    },
    {
        "source_sentence": "人於世間慳貪，雖富不惠施貧人、不視宗親、不喜布施，貪惜飲食，不施沙門道人，復不敢自飽，死入地獄中；地獄中罪竟，復為人；即貧賤乞匃。",
        "from": "T01n0078_001:0888a13_11",
        "context_with_next_sentence": true
    },
    {
        "source_sentence": "人於世間無慳貪之心，為人無貧富，好布施沙門道人，施與貧者、愛視宗親，飯食常自飽滿，死上天；從天來下生，世富樂，為人所敬愛。",
        "from": "T01n0078_001:0888a16_12",
        "context_with_next_sentence": true
    },
    {
        "source_sentence": "人於世間聞有明經高遠，若沙門及道士，不好往問度世之道，心嫉高遠，死入地獄中；地獄中罪竟，復為人，即愚癡，無所識知，與畜生同伍。",
        "from": "T01n0078_001:0888a19_13",
        "context_with_next_sentence": true
    },
    {
        "source_sentence": "人於世間聞有明經高遠，若沙門道士，好往問度世之事，心不嫉妬，貪愛高遠，死即上天；從天來下生人間，為人即明經曉道，為眾人所尊用。」",
        "from": "T01n0078_001:0888a22_14",
        "context_with_next_sentence": true
    },
    {
        "source_sentence": "佛言：「人作善者得上天，為惡者下入地獄；人求壽得壽，求不壽得不壽，求病得病，求不病得不病，求面好色得面好色，求惡色得惡色，求尊者得尊者，求下賤得下賤，求媚得媚，求不媚得不媚，求富得富、求貧得貧，求智得智、求愚得愚。",
        "from": "T01n0078_001:0888a25_15",
        "context_with_next_sentence": true
    },
    {
        "source_sentence": "人於世間作善惡，譬如種穀得穀、種麥得麥、種稻得稻，作善得善、作惡得惡。」",
        "from": "T01n0078_001:0888b01_16",
        "context_with_next_sentence": true
    },
    {
        "source_sentence": "谷即却長跪言：「前頭來時見狗不食，心懷瞋恚，愚癡故耳。",
        "from": "T01n0078_001:0888b03_17",
        "context_with_next_sentence": true
    },
    {
        "source_sentence": "今佛所語，如盲得視、如聾得聽、如人墮深水得出、如狂癡得愈、如人行冥中得見日月。",
        "from": "T01n0078_001:0888b04_18",
        "context_with_next_sentence": true
    },
    {
        "source_sentence": "願從佛求哀乞悔過，唯加大恩，即奉行五戒為優婆塞。」",
        "from": "T01n0078_001:0888b06_19",
        "context_with_next_sentence": true
    },
    {
        "source_sentence": "佛言：「後世人有諷誦是經者、若聽聞音聲者，心中惻然、衣毛為竪、淚即為出，如是者，其人皆當為彌勒佛作弟子，得度世去。」",
        "from": "T01n0078_001:0888b08_20",
        "context_with_next_sentence": true
    },
    {
        "source_sentence": "佛說兜調經",
        "from": "T01n0078_001:0888b11_0",
        "context_with_next_sentence": false
    }
]