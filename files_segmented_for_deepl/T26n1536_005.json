[
    {
        "source_sentence": "阿毘達磨集異門足論卷第五",
        "from": "T26n1536_005:0384b02_0",
        "context_with_next_sentence": true
    },
    {
        "source_sentence": "尊者舍利子說",
        "from": "T26n1536_005:0384b04_0",
        "context_with_next_sentence": true
    },
    {
        "source_sentence": "三藏法師玄奘奉　詔譯",
        "from": "T26n1536_005:0384b05_0",
        "context_with_next_sentence": true
    },
    {
        "source_sentence": "三法品第四之三",
        "from": "T26n1536_005:0384b06_0",
        "context_with_next_sentence": true
    },
    {
        "source_sentence": "三受者，一、樂受；二、苦受；三、不苦不樂受。",
        "from": "T26n1536_005:0384b07_0",
        "context_with_next_sentence": true
    },
    {
        "source_sentence": "樂受云何？",
        "from": "T26n1536_005:0384b07_1",
        "context_with_next_sentence": true
    },
    {
        "source_sentence": "答：順樂受觸所生身樂心樂平等受受所攝，是謂樂受。",
        "from": "T26n1536_005:0384b08_2",
        "context_with_next_sentence": true
    },
    {
        "source_sentence": "復次修初、第二、第三靜慮時，順樂受觸所生身樂心樂平等受受所攝，是謂樂受。",
        "from": "T26n1536_005:0384b09_3",
        "context_with_next_sentence": true
    },
    {
        "source_sentence": "苦受云何？",
        "from": "T26n1536_005:0384b11_4",
        "context_with_next_sentence": true
    },
    {
        "source_sentence": "答：順苦受觸所生身苦心苦不平等受受所攝，是謂苦受。",
        "from": "T26n1536_005:0384b11_5",
        "context_with_next_sentence": true
    },
    {
        "source_sentence": "不苦不樂受云何？",
        "from": "T26n1536_005:0384b12_6",
        "context_with_next_sentence": true
    },
    {
        "source_sentence": "答：順不苦不樂受觸所生身捨心捨非平等非不平等受受所攝，是謂不苦不樂受。",
        "from": "T26n1536_005:0384b13_7",
        "context_with_next_sentence": true
    },
    {
        "source_sentence": "如世尊說：「具念定正知，　　諸佛真弟子，　能正知諸受，　　令貪等不生；　於諸受及道，　　俱令漸次滅，　苾芻受盡故，　　無影般涅槃。」",
        "from": "T26n1536_005:0384b15_0",
        "context_with_next_sentence": true
    },
    {
        "source_sentence": "三苦性者，一、苦苦性；二、壞苦性；三、行苦性。",
        "from": "T26n1536_005:0384b20_0",
        "context_with_next_sentence": true
    },
    {
        "source_sentence": "苦苦性云何？",
        "from": "T26n1536_005:0384b20_1",
        "context_with_next_sentence": true
    },
    {
        "source_sentence": "答：欲界諸行由苦苦故苦。",
        "from": "T26n1536_005:0384b21_2",
        "context_with_next_sentence": true
    },
    {
        "source_sentence": "壞苦性云何？",
        "from": "T26n1536_005:0384b21_3",
        "context_with_next_sentence": true
    },
    {
        "source_sentence": "答：色界諸行由壞苦故苦。",
        "from": "T26n1536_005:0384b22_4",
        "context_with_next_sentence": true
    },
    {
        "source_sentence": "行苦性云何？",
        "from": "T26n1536_005:0384b22_5",
        "context_with_next_sentence": true
    },
    {
        "source_sentence": "答：無色界諸行由行苦故苦。",
        "from": "T26n1536_005:0384b23_0",
        "context_with_next_sentence": true
    },
    {
        "source_sentence": "復次不可意諸行由苦苦故苦，可意諸行由壞苦故苦，順捨諸行由行苦故苦。",
        "from": "T26n1536_005:0384b23_1",
        "context_with_next_sentence": true
    },
    {
        "source_sentence": "復次若諸苦受、若彼相應法、若彼俱有法，若從彼生，若彼種類不可愛異熟果由苦苦故苦。",
        "from": "T26n1536_005:0384b25_2",
        "context_with_next_sentence": true
    },
    {
        "source_sentence": "若諸樂受、若彼相應法、若彼俱有法，若從彼生，若彼種類可愛異熟果由壞苦故苦。",
        "from": "T26n1536_005:0384b27_3",
        "context_with_next_sentence": true
    },
    {
        "source_sentence": "若不苦不樂受、若彼相應法、若彼俱有法，若從彼生，若彼種類非可愛非不可愛異熟果由行苦故苦。",
        "from": "T26n1536_005:0384b29_4",
        "context_with_next_sentence": true
    },
    {
        "source_sentence": "復次苦苦性云何？",
        "from": "T26n1536_005:0384c02_5",
        "context_with_next_sentence": true
    },
    {
        "source_sentence": "答：諸身所有由苦苦故苦。",
        "from": "T26n1536_005:0384c03_6",
        "context_with_next_sentence": true
    },
    {
        "source_sentence": "所以者何？",
        "from": "T26n1536_005:0384c03_7",
        "context_with_next_sentence": true
    },
    {
        "source_sentence": "依身生起老病死等種種苦故。",
        "from": "T26n1536_005:0384c03_8",
        "context_with_next_sentence": true
    },
    {
        "source_sentence": "壞苦性云何？",
        "from": "T26n1536_005:0384c04_9",
        "context_with_next_sentence": true
    },
    {
        "source_sentence": "答：如世尊說，可意朋友、可意眷屬、可意境界，若變壞時、若遭毀謗[夌*欠]蔑等時，發生愁歎憂苦悲惱，彼於爾時由壞苦故苦。",
        "from": "T26n1536_005:0384c04_10",
        "context_with_next_sentence": true
    },
    {
        "source_sentence": "行苦性云何？",
        "from": "T26n1536_005:0384c07_11",
        "context_with_next_sentence": true
    },
    {
        "source_sentence": "答：除苦苦性及壞苦性，諸餘有漏行由行苦故苦。",
        "from": "T26n1536_005:0384c07_12",
        "context_with_next_sentence": true
    },
    {
        "source_sentence": "三慢類者，一、我勝慢類；二、我等慢類；三、我劣慢類。",
        "from": "T26n1536_005:0384c09_0",
        "context_with_next_sentence": true
    },
    {
        "source_sentence": "我勝慢類云何？",
        "from": "T26n1536_005:0384c10_1",
        "context_with_next_sentence": true
    },
    {
        "source_sentence": "答：如有一類作是念言：我之種族形色、作業工巧、財位壽量力等，或總或別皆勝於彼，由此起慢、已慢、當慢，心高舉、心恃蔑，是謂我勝慢類。",
        "from": "T26n1536_005:0384c10_2",
        "context_with_next_sentence": true
    },
    {
        "source_sentence": "我等慢類云何？",
        "from": "T26n1536_005:0384c13_3",
        "context_with_next_sentence": true
    },
    {
        "source_sentence": "答：如有一類作是念言：我之種族形色、作業工巧、財位壽量力等，或總或別皆等於彼，由別因緣而起於慢、已慢、當慢，心高舉、心恃蔑，是謂我等慢類。",
        "from": "T26n1536_005:0384c13_4",
        "context_with_next_sentence": true
    },
    {
        "source_sentence": "我劣慢類云何？",
        "from": "T26n1536_005:0384c17_5",
        "context_with_next_sentence": true
    },
    {
        "source_sentence": "答：如有一類作是念言：我之種族形色、作業工巧、財位壽量力等，或總或別皆劣於彼，由別因緣而起於慢、已慢、當慢，心高舉、心恃蔑，是謂我劣慢類。",
        "from": "T26n1536_005:0384c17_6",
        "context_with_next_sentence": true
    },
    {
        "source_sentence": "第四嗢柁南曰：　四三法有十，　　謂火福欲樂，　及慧根眼仗，　　六一火慧二。",
        "from": "T26n1536_005:0384c22_0",
        "context_with_next_sentence": true
    },
    {
        "source_sentence": "有三火、三福業事、三欲生、三樂生、三慧、三根、三眼、三仗。",
        "from": "T26n1536_005:0384c25_0",
        "context_with_next_sentence": true
    },
    {
        "source_sentence": "火慧各二，餘六各一。",
        "from": "T26n1536_005:0384c26_1",
        "context_with_next_sentence": true
    },
    {
        "source_sentence": "初三火者，一、貪火；二、瞋火；三、癡火。",
        "from": "T26n1536_005:0384c26_2",
        "context_with_next_sentence": true
    },
    {
        "source_sentence": "貪火云何？",
        "from": "T26n1536_005:0384c27_3",
        "context_with_next_sentence": true
    },
    {
        "source_sentence": "答：謂於欲境諸貪等貪，執藏防護堅著愛樂，迷悶耽嗜遍耽嗜內縛欲求耽湎，苦集貪類貪生，總名為貪。",
        "from": "T26n1536_005:0384c27_4",
        "context_with_next_sentence": true
    },
    {
        "source_sentence": "由此貪愛所蔽伏者，發生種種身熱心熱身心俱熱、身燒心燒身心俱燒、身惱心惱身心俱惱。",
        "from": "T26n1536_005:0385a01_5",
        "context_with_next_sentence": true
    },
    {
        "source_sentence": "又由貪愛纏為緣故，長夜領受不可愛不可樂不可欣不可意異熟果，是謂貪火。",
        "from": "T26n1536_005:0385a03_6",
        "context_with_next_sentence": true
    },
    {
        "source_sentence": "瞋火云何？",
        "from": "T26n1536_005:0385a05_0",
        "context_with_next_sentence": true
    },
    {
        "source_sentence": "答：謂於有情欲為損害，內懷栽杌欲為擾惱，已瞋當瞋現瞋，樂為過患、極為過患，意極忿恚，於諸有情各相違戾欲為過患，已為過患、當為過患、現為過患，總名為瞋。",
        "from": "T26n1536_005:0385a05_1",
        "context_with_next_sentence": true
    },
    {
        "source_sentence": "由此瞋恚所蔽伏者，發生種種身熱心熱身心俱熱、身燒心燒身心俱燒、身惱心惱身心俱惱。",
        "from": "T26n1536_005:0385a08_2",
        "context_with_next_sentence": true
    },
    {
        "source_sentence": "又由瞋恚纏為緣故，長夜領受不可愛不可樂不可欣不可意異熟果，是謂瞋火。",
        "from": "T26n1536_005:0385a11_3",
        "context_with_next_sentence": true
    },
    {
        "source_sentence": "癡火云何？",
        "from": "T26n1536_005:0385a12_4",
        "context_with_next_sentence": true
    },
    {
        "source_sentence": "答謂於前際無知、後際無知、前後際無知，廣說乃至癡類癡生、改類改生，總名為癡。",
        "from": "T26n1536_005:0385a13_5",
        "context_with_next_sentence": true
    },
    {
        "source_sentence": "由此愚癡所蔽伏者，發生種種身熱心熱身心俱熱、身燒心燒身心俱燒、身惱心惱身心俱惱。",
        "from": "T26n1536_005:0385a15_6",
        "context_with_next_sentence": true
    },
    {
        "source_sentence": "又由愚癡纏為緣故，長夜領受不可愛不可樂不可欣不可意異熟果，是謂癡火。",
        "from": "T26n1536_005:0385a17_7",
        "context_with_next_sentence": true
    },
    {
        "source_sentence": "如世尊說：「諸有愚夫類，　　貪瞋癡火燒，　如次耽欲境，　　害生憎聖法。",
        "from": "T26n1536_005:0385a19_0",
        "context_with_next_sentence": true
    },
    {
        "source_sentence": "　於三毒熾火，　　若不如實知，　便耽著有身，　　不能趣寂滅。",
        "from": "T26n1536_005:0385a22_0",
        "context_with_next_sentence": true
    },
    {
        "source_sentence": "　由斯履邪路，　　墮三惡趣中，　受劇苦淪迴，　　不解脫魔縛。",
        "from": "T26n1536_005:0385a24_0",
        "context_with_next_sentence": true
    },
    {
        "source_sentence": "　正等覺弟子，　　晝夜常精進，　以穢想慈慧，　　如次滅三火。",
        "from": "T26n1536_005:0385a26_0",
        "context_with_next_sentence": true
    },
    {
        "source_sentence": "　從斯入聖道，　　降伏諸魔軍，　證得二涅槃，　　清涼無取漏。」",
        "from": "T26n1536_005:0385a28_0",
        "context_with_next_sentence": true
    },
    {
        "source_sentence": "後三火者，一、應奉事火；二、應給施火；三、應供養火。",
        "from": "T26n1536_005:0385b01_0",
        "context_with_next_sentence": true
    },
    {
        "source_sentence": "應奉事火云何？",
        "from": "T26n1536_005:0385b02_1",
        "context_with_next_sentence": true
    },
    {
        "source_sentence": "答：父母是子所應奉事。",
        "from": "T26n1536_005:0385b02_2",
        "context_with_next_sentence": true
    },
    {
        "source_sentence": "如世尊為高直身形婆羅門說，云何名為應奉事火？",
        "from": "T26n1536_005:0385b03_3",
        "context_with_next_sentence": true
    },
    {
        "source_sentence": "謂世父母應受其子種種樂具隨處隨時無倒奉事。",
        "from": "T26n1536_005:0385b04_4",
        "context_with_next_sentence": true
    },
    {
        "source_sentence": "云何其子以諸樂具隨處隨時無倒奉事應奉事火？",
        "from": "T26n1536_005:0385b05_5",
        "context_with_next_sentence": true
    },
    {
        "source_sentence": "謂族姓子以精進力及手足力若汗血力，如法所得財物樂具，隨處隨時無倒奉事供養父母。",
        "from": "T26n1536_005:0385b06_6",
        "context_with_next_sentence": true
    },
    {
        "source_sentence": "何故名為應奉事火？",
        "from": "T26n1536_005:0385b08_7",
        "context_with_next_sentence": true
    },
    {
        "source_sentence": "謂族姓子從彼而生、由彼長養乃得成立，是故父母諸佛說為應奉事火。",
        "from": "T26n1536_005:0385b09_8",
        "context_with_next_sentence": true
    },
    {
        "source_sentence": "應給施火云何？",
        "from": "T26n1536_005:0385b10_9",
        "context_with_next_sentence": true
    },
    {
        "source_sentence": "答：妻子奴婢作使親友，是其家主所應給施。",
        "from": "T26n1536_005:0385b11_10",
        "context_with_next_sentence": true
    },
    {
        "source_sentence": "如世尊為高直身形婆羅門說，云何名為應給施火？",
        "from": "T26n1536_005:0385b12_11",
        "context_with_next_sentence": true
    },
    {
        "source_sentence": "謂世妻子奴婢作使及諸親友，應受家主種種樂具隨處隨時無倒給施。",
        "from": "T26n1536_005:0385b13_12",
        "context_with_next_sentence": true
    },
    {
        "source_sentence": "云何家主以諸樂具隨處隨時無倒給施應給施火？",
        "from": "T26n1536_005:0385b15_13",
        "context_with_next_sentence": true
    },
    {
        "source_sentence": "謂族姓子以精進力及手足力若汗血力如法所得財物樂具，隨處隨時無倒給施妻子奴婢作使親友。",
        "from": "T26n1536_005:0385b16_14",
        "context_with_next_sentence": true
    },
    {
        "source_sentence": "何故名為應給施火？",
        "from": "T26n1536_005:0385b18_15",
        "context_with_next_sentence": true
    },
    {
        "source_sentence": "謂族姓子如法居家，其妻子等無倒承事，如教為作所應作業，令無匱乏速得成辦。",
        "from": "T26n1536_005:0385b19_16",
        "context_with_next_sentence": true
    },
    {
        "source_sentence": "是故妻子奴婢作使及諸親友，諸佛說為應給施火。",
        "from": "T26n1536_005:0385b21_0",
        "context_with_next_sentence": true
    },
    {
        "source_sentence": "應供養火云何？",
        "from": "T26n1536_005:0385b22_1",
        "context_with_next_sentence": true
    },
    {
        "source_sentence": "答：真沙門婆羅門，是諸施主所應供養。",
        "from": "T26n1536_005:0385b22_2",
        "context_with_next_sentence": true
    },
    {
        "source_sentence": "如世尊為高直身形婆羅門說，云何名為應供養火？",
        "from": "T26n1536_005:0385b23_3",
        "context_with_next_sentence": true
    },
    {
        "source_sentence": "謂沙門婆羅門，若已離貪或復修行調伏貪行、若已離瞋或復修行調伏瞋行、若已離癡或復修行調伏癡行，如是沙門及婆羅門應受施主種種樂具隨處隨時無倒供養。",
        "from": "T26n1536_005:0385b24_4",
        "context_with_next_sentence": true
    },
    {
        "source_sentence": "云何施主以諸樂具隨處隨時無倒供養應供養火？",
        "from": "T26n1536_005:0385b28_5",
        "context_with_next_sentence": true
    },
    {
        "source_sentence": "謂族姓子以精進力及手足力若汗血力如法所得財物樂具，隨處隨時無倒供養。",
        "from": "T26n1536_005:0385b29_6",
        "context_with_next_sentence": true
    },
    {
        "source_sentence": "如前所說諸沙門婆羅門，何故名為應供養火？",
        "from": "T26n1536_005:0385c02_7",
        "context_with_next_sentence": true
    },
    {
        "source_sentence": "謂族姓子供養阿羅漢及諸有學者，彼是世間真福田故，能令施主於中樹福，感得最勝此世他世富樂異熟及解脫果，是故真沙門及真婆羅門諸佛說為應供養火。",
        "from": "T26n1536_005:0385c03_8",
        "context_with_next_sentence": true
    },
    {
        "source_sentence": "餘世間火非應奉事給施供養，彼不能令諸有情類得勝果故。",
        "from": "T26n1536_005:0385c07_9",
        "context_with_next_sentence": true
    },
    {
        "source_sentence": "如世尊說：「智者能如法，　　祭事前三火，　生有樂世間，　　證無苦解脫。」",
        "from": "T26n1536_005:0385c08_10",
        "context_with_next_sentence": true
    },
    {
        "source_sentence": "三福業事者，一、施類福業事；二、戒類福業事；三、修類福業事。",
        "from": "T26n1536_005:0385c12_0",
        "context_with_next_sentence": true
    },
    {
        "source_sentence": "施類福業事者，云何施類、云何福、云何業、云何事而說施類福業事耶？",
        "from": "T26n1536_005:0385c13_1",
        "context_with_next_sentence": true
    },
    {
        "source_sentence": "答：施類者，謂施主布施諸沙門婆羅門貧窮苦行道行乞者，飲食湯藥衣服華鬘塗散等香。",
        "from": "T26n1536_005:0385c14_2",
        "context_with_next_sentence": true
    },
    {
        "source_sentence": "房舍臥具燈燭等物，是名施類。",
        "from": "T26n1536_005:0385c17_0",
        "context_with_next_sentence": true
    },
    {
        "source_sentence": "復次或由身布施，謂或施身、或施身業；或施所捨物或由語布施，謂或施語、或施語業；或施所捨物或由意布施，謂或施意、或施意業、或施捨心，是名施類。",
        "from": "T26n1536_005:0385c17_1",
        "context_with_next_sentence": true
    },
    {
        "source_sentence": "福者，謂施俱行身律儀、語律儀、命清淨，是名福。",
        "from": "T26n1536_005:0385c21_2",
        "context_with_next_sentence": true
    },
    {
        "source_sentence": "業者，謂施俱行諸思，等思現等思已思思類，作心意業，是名業。",
        "from": "T26n1536_005:0385c22_3",
        "context_with_next_sentence": true
    },
    {
        "source_sentence": "事者，謂施主、受者及所施物，是名事。",
        "from": "T26n1536_005:0385c23_4",
        "context_with_next_sentence": true
    },
    {
        "source_sentence": "此中施類名施類，亦名福、亦名業、亦名事。",
        "from": "T26n1536_005:0385c24_5",
        "context_with_next_sentence": true
    },
    {
        "source_sentence": "此中福名為福，亦名業、亦名事、亦名施類。",
        "from": "T26n1536_005:0385c25_6",
        "context_with_next_sentence": true
    },
    {
        "source_sentence": "此中業名為業，亦名事、亦名施類、亦名福。",
        "from": "T26n1536_005:0385c26_7",
        "context_with_next_sentence": true
    },
    {
        "source_sentence": "此中事唯名事。",
        "from": "T26n1536_005:0385c27_8",
        "context_with_next_sentence": true
    },
    {
        "source_sentence": "戒類福業事者，云何戒類、云何福、云何業、云何事而說戒類福業事耶？",
        "from": "T26n1536_005:0385c27_9",
        "context_with_next_sentence": true
    },
    {
        "source_sentence": "答：戒類者，謂離害生命、離不與取、離欲邪行、離虛妄語、離飲窣羅迷麗耶末陀放逸處酒，是名戒類。",
        "from": "T26n1536_005:0385c29_10",
        "context_with_next_sentence": true
    },
    {
        "source_sentence": "福者，謂戒俱行身律儀、語律儀、命清淨，是名福。",
        "from": "T26n1536_005:0386a02_11",
        "context_with_next_sentence": true
    },
    {
        "source_sentence": "業者，謂戒俱行諸思，等思現等思已思思類，作心意業，是名業。",
        "from": "T26n1536_005:0386a03_12",
        "context_with_next_sentence": true
    },
    {
        "source_sentence": "事者，謂若防若止若遮若離害生命事，是離害生命事。",
        "from": "T26n1536_005:0386a04_13",
        "context_with_next_sentence": true
    },
    {
        "source_sentence": "若防若止若遮若離不與取事，是離不與取事。",
        "from": "T26n1536_005:0386a06_14",
        "context_with_next_sentence": true
    },
    {
        "source_sentence": "若防若止若遮若離欲邪行事，是離欲邪行事。",
        "from": "T26n1536_005:0386a07_15",
        "context_with_next_sentence": true
    },
    {
        "source_sentence": "若防若止若遮若離虛妄語事，是離虛妄語事。",
        "from": "T26n1536_005:0386a08_16",
        "context_with_next_sentence": true
    },
    {
        "source_sentence": "若防若止若遮若離飲窣羅迷麗耶末陀放逸處酒事，是離飲諸酒事。",
        "from": "T26n1536_005:0386a09_17",
        "context_with_next_sentence": true
    },
    {
        "source_sentence": "是名事。",
        "from": "T26n1536_005:0386a10_18",
        "context_with_next_sentence": true
    },
    {
        "source_sentence": "此中戒類名為戒類，亦名福亦名業亦名事。",
        "from": "T26n1536_005:0386a11_19",
        "context_with_next_sentence": true
    },
    {
        "source_sentence": "此中福名為福，亦名業亦名事亦名戒類。",
        "from": "T26n1536_005:0386a12_20",
        "context_with_next_sentence": true
    },
    {
        "source_sentence": "此中業名為業，亦名事亦名戒類亦名福。",
        "from": "T26n1536_005:0386a13_21",
        "context_with_next_sentence": true
    },
    {
        "source_sentence": "此中事名為事，亦名戒類亦名福亦名業。",
        "from": "T26n1536_005:0386a14_0",
        "context_with_next_sentence": true
    },
    {
        "source_sentence": "修類福業事者，云何修類、云何福、云何業、云何事而說修類福業事耶？",
        "from": "T26n1536_005:0386a14_1",
        "context_with_next_sentence": true
    },
    {
        "source_sentence": "答修類者，謂慈悲喜捨四無量，是名修類。",
        "from": "T26n1536_005:0386a16_2",
        "context_with_next_sentence": true
    },
    {
        "source_sentence": "福者，謂無量俱行身律儀、語律儀、命清淨，是名福。",
        "from": "T26n1536_005:0386a17_3",
        "context_with_next_sentence": true
    },
    {
        "source_sentence": "業者，謂無量俱行諸思，等思現等思已思思類，作心意業，是名業。",
        "from": "T26n1536_005:0386a18_4",
        "context_with_next_sentence": true
    },
    {
        "source_sentence": "事者，謂所緣事緣彼而起四無量，是名事。",
        "from": "T26n1536_005:0386a20_5",
        "context_with_next_sentence": true
    },
    {
        "source_sentence": "此中修類名為修類，亦名福亦名業亦名事。",
        "from": "T26n1536_005:0386a21_0",
        "context_with_next_sentence": true
    },
    {
        "source_sentence": "此中福名為福，亦名業亦名事亦名修類。",
        "from": "T26n1536_005:0386a22_0",
        "context_with_next_sentence": true
    },
    {
        "source_sentence": "此中業名為業，亦名事亦名修類亦名福。",
        "from": "T26n1536_005:0386a22_1",
        "context_with_next_sentence": true
    },
    {
        "source_sentence": "此中事唯名事。",
        "from": "T26n1536_005:0386a23_2",
        "context_with_next_sentence": true
    },
    {
        "source_sentence": "如世尊說：「智者能依法，　　勤學施戒修，　生無苦世間，　　受三種樂果。」",
        "from": "T26n1536_005:0386a24_3",
        "context_with_next_sentence": true
    },
    {
        "source_sentence": "三欲生者，有諸有情樂受現前諸妙欲境，彼於現前諸妙欲境富貴自在轉，謂人全、天一分，是第一欲生。",
        "from": "T26n1536_005:0386a27_0",
        "context_with_next_sentence": true
    },
    {
        "source_sentence": "有諸有情樂受自化諸妙欲境，彼於自化諸妙欲境富貴自在轉，謂樂變化天，是第二欲生。",
        "from": "T26n1536_005:0386a29_1",
        "context_with_next_sentence": true
    },
    {
        "source_sentence": "有諸有情樂受他化諸妙欲境，彼於他化諸妙欲境富貴自在轉，謂他化自在天，是第三欲生。",
        "from": "T26n1536_005:0386b02_2",
        "context_with_next_sentence": true
    },
    {
        "source_sentence": "此中有諸有情者，謂諸有情諦義勝義不可得不可近得、非有非現有，但於諸蘊界處由想等想假言說轉謂為有情、那羅、意生、儒童、命者、生者、養者、士夫、補特伽羅，由斯故說有諸有情樂受現前。",
        "from": "T26n1536_005:0386b04_3",
        "context_with_next_sentence": true
    },
    {
        "source_sentence": "諸妙欲境者，謂彼有情恒樂受用藏護積集委寄安置，隨本所生現前欲境。",
        "from": "T26n1536_005:0386b08_4",
        "context_with_next_sentence": true
    },
    {
        "source_sentence": "彼於現前諸妙欲境富貴自在轉者，謂彼有情於所受用藏護積集委寄安置，隨本所生現前欲境有勢力得自在隨意受用。",
        "from": "T26n1536_005:0386b10_5",
        "context_with_next_sentence": true
    },
    {
        "source_sentence": "謂人全者，顯一切人。",
        "from": "T26n1536_005:0386b13_6",
        "context_with_next_sentence": true
    },
    {
        "source_sentence": "天一分者，顯欲界下四天。",
        "from": "T26n1536_005:0386b13_7",
        "context_with_next_sentence": true
    },
    {
        "source_sentence": "是第一者，謂隨算數漸次順次相續次第，此居第一。",
        "from": "T26n1536_005:0386b14_8",
        "context_with_next_sentence": true
    },
    {
        "source_sentence": "欲生者，謂此於欲界生。",
        "from": "T26n1536_005:0386b15_9",
        "context_with_next_sentence": true
    },
    {
        "source_sentence": "復次有諸有情者，謂諸有情諦義勝義不可得，廣說如前。",
        "from": "T26n1536_005:0386b16_10",
        "context_with_next_sentence": true
    },
    {
        "source_sentence": "樂受自化諸妙欲境者，謂樂變化天造化增長如是類業，彼由此業隨所愛樂，化作種種男女等事而自娛樂，謂若天女化作天男而自娛樂、若諸天男化作天女而自娛樂。",
        "from": "T26n1536_005:0386b17_11",
        "context_with_next_sentence": true
    },
    {
        "source_sentence": "彼於自化諸妙欲境富貴自在轉者，謂樂變化天造作增上如是類業，彼由此業隨所愛樂化作種種男女等事，彼於此事有勢力得自在隨意受用。",
        "from": "T26n1536_005:0386b21_12",
        "context_with_next_sentence": true
    },
    {
        "source_sentence": "謂樂變化天者，顯一切樂變化天。",
        "from": "T26n1536_005:0386b24_13",
        "context_with_next_sentence": true
    },
    {
        "source_sentence": "是第二者，謂隨算數漸次順次相續次第，此居第二。",
        "from": "T26n1536_005:0386b25_14",
        "context_with_next_sentence": true
    },
    {
        "source_sentence": "欲生者，謂此於欲界生。",
        "from": "T26n1536_005:0386b26_15",
        "context_with_next_sentence": true
    },
    {
        "source_sentence": "復次有諸有情者，謂諸有情諦義勝義不可得，廣說如前。",
        "from": "T26n1536_005:0386b27_16",
        "context_with_next_sentence": true
    },
    {
        "source_sentence": "樂受他化諸妙欲境者，謂他化自在天造作增長如是類業，彼由此業與諸他化自在天雖同一類身、同一趣、同一生、同一進趣，而有高下勝劣差別。",
        "from": "T26n1536_005:0386b28_17",
        "context_with_next_sentence": true
    },
    {
        "source_sentence": "諸下劣天子化作種種色聲香味觸諸妙欲境，令高勝天子於中受用。",
        "from": "T26n1536_005:0386c02_18",
        "context_with_next_sentence": true
    },
    {
        "source_sentence": "彼於他化諸妙欲境富貴自在轉者，謂他化自在天造作增長如是類業，彼由此業隨所愛樂，令他下劣天子化作種種色聲香味觸諸妙欲境，彼高勝天子於此欲境有勢力得自在隨意受用。",
        "from": "T26n1536_005:0386c04_19",
        "context_with_next_sentence": true
    },
    {
        "source_sentence": "譬如梵天雖同類、同一趣、同一生、同一進趣，而有高下勝劣差別，謂梵眾天下劣、梵輔天高勝，梵輔天下劣、大梵天高勝。",
        "from": "T26n1536_005:0386c08_20",
        "context_with_next_sentence": true
    },
    {
        "source_sentence": "他化自在天亦復如是，造作增長如是類業，彼由此業，廣說如前。",
        "from": "T26n1536_005:0386c11_21",
        "context_with_next_sentence": true
    },
    {
        "source_sentence": "謂他化自在天者，顯一切他化自在天。",
        "from": "T26n1536_005:0386c12_22",
        "context_with_next_sentence": true
    },
    {
        "source_sentence": "是第三者，謂隨算數漸次順次相續次第，此居第三。",
        "from": "T26n1536_005:0386c13_23",
        "context_with_next_sentence": true
    },
    {
        "source_sentence": "欲生者，謂此於欲界生。",
        "from": "T26n1536_005:0386c15_0",
        "context_with_next_sentence": true
    },
    {
        "source_sentence": "三樂生者，有諸有情，即如是身，離生喜樂之所滋潤遍滋潤、適悅遍適悅、充滿遍充滿，滋潤乃至遍充滿已安樂而住，謂梵眾天，是第一樂生。",
        "from": "T26n1536_005:0386c16_0",
        "context_with_next_sentence": true
    },
    {
        "source_sentence": "有諸有情，即如是身，定生喜樂之所滋潤遍滋潤、適悅遍適悅、充滿遍充滿，滋潤乃至遍充滿已安樂而住，謂極光淨天，是第二樂生。",
        "from": "T26n1536_005:0386c19_1",
        "context_with_next_sentence": true
    },
    {
        "source_sentence": "有諸有情，即如是身，離喜之樂之所滋潤遍滋潤、適悅遍適悅、充滿遍充滿，滋潤乃至遍充滿已安樂而住，謂遍淨天，是第三樂生。",
        "from": "T26n1536_005:0386c22_2",
        "context_with_next_sentence": true
    },
    {
        "source_sentence": "此中有諸有情者，謂諸有情諦義勝義不可得不可近得非有非現有，但於諸蘊界處，由想等想假言說轉，謂為有情、那羅、意生、儒童、命者、生者、養者、士夫、補特伽羅，由斯故說有諸有情。",
        "from": "T26n1536_005:0386c25_3",
        "context_with_next_sentence": true
    },
    {
        "source_sentence": "即如是身者，身名為身、身業亦名身、身根亦名身、五有色根亦名身、四大種聚亦名身，今此義中意說四大種聚身，故說即如是身。",
        "from": "T26n1536_005:0386c29_4",
        "context_with_next_sentence": true
    },
    {
        "source_sentence": "離生喜樂者，謂初靜慮中所可得樂平等受受所攝，是名離生喜樂。",
        "from": "T26n1536_005:0387a03_5",
        "context_with_next_sentence": true
    },
    {
        "source_sentence": "之所滋潤遍滋潤、適悅遍適悅、充滿遍充滿者，謂梵眾天於此離生喜樂隨欲而得無艱無難，即此離生喜樂，起等起、生等生，聚集出現，能令如是四大種聚身，滋潤遍滋潤、適悅遍適悅、充滿遍充滿。",
        "from": "T26n1536_005:0387a04_6",
        "context_with_next_sentence": true
    },
    {
        "source_sentence": "滋潤乃至遍充滿已安樂住者，謂彼爾時由離生喜樂，身心無苦惱安樂而住。",
        "from": "T26n1536_005:0387a09_7",
        "context_with_next_sentence": true
    },
    {
        "source_sentence": "如世尊於《分別生記經》中說：苾芻當知，如修定者從此處沒生梵眾天，數現受離生喜樂。",
        "from": "T26n1536_005:0387a10_8",
        "context_with_next_sentence": true
    },
    {
        "source_sentence": "彼先住此入初靜慮，亦數現受離生喜樂。",
        "from": "T26n1536_005:0387a12_9",
        "context_with_next_sentence": true
    },
    {
        "source_sentence": "彼先後所受離生喜樂無異無差別，依定等故。",
        "from": "T26n1536_005:0387a13_10",
        "context_with_next_sentence": true
    },
    {
        "source_sentence": "謂先此間於初靜慮若習若修若多所作，後方生彼梵眾天故。",
        "from": "T26n1536_005:0387a14_11",
        "context_with_next_sentence": true
    },
    {
        "source_sentence": "二所受離生喜樂品類相似，謂梵眾天者顯初靜慮。",
        "from": "T26n1536_005:0387a16_12",
        "context_with_next_sentence": true
    },
    {
        "source_sentence": "梵眾等天是第一者，謂隨算數漸次順次相續次第，此居第一。",
        "from": "T26n1536_005:0387a17_13",
        "context_with_next_sentence": true
    },
    {
        "source_sentence": "樂生者，謂此生處長時受安隱樂，離苦樂、樂受樂，故名樂生。",
        "from": "T26n1536_005:0387a18_14",
        "context_with_next_sentence": true
    },
    {
        "source_sentence": "復次有諸有情者，謂諸有情諦義勝義不可得，廣說如前。",
        "from": "T26n1536_005:0387a20_15",
        "context_with_next_sentence": true
    },
    {
        "source_sentence": "即如是身者，身名為身，乃至廣說。",
        "from": "T26n1536_005:0387a21_16",
        "context_with_next_sentence": true
    },
    {
        "source_sentence": "定生喜樂者，謂第二靜慮中所可得樂平等受受所攝，是名定生喜樂。",
        "from": "T26n1536_005:0387a22_17",
        "context_with_next_sentence": true
    },
    {
        "source_sentence": "之所滋潤遍滋潤、適悅遍適悅、充滿遍充滿者，謂極光淨天於此定生喜樂隨欲而得無艱無難，即此定生喜樂起等起、生等生，聚集出現，能令如是四大種聚身，滋潤遍滋潤、適悅遍適悅、充滿遍充滿。",
        "from": "T26n1536_005:0387a23_18",
        "context_with_next_sentence": true
    },
    {
        "source_sentence": "滋潤乃至遍充滿已安樂住者，謂彼爾時由定生喜樂，身心無苦惱安樂而住。",
        "from": "T26n1536_005:0387a28_19",
        "context_with_next_sentence": true
    },
    {
        "source_sentence": "如世尊於《分別生記經》中說：苾芻當知，如修定者從此處沒生極光淨天，數數現受定生喜樂。",
        "from": "T26n1536_005:0387b01_20",
        "context_with_next_sentence": true
    },
    {
        "source_sentence": "彼先住此入第二靜慮，亦數現受定生喜樂。",
        "from": "T26n1536_005:0387b03_21",
        "context_with_next_sentence": true
    },
    {
        "source_sentence": "彼先後所受定生喜樂，無異無差別，依定等故。",
        "from": "T26n1536_005:0387b04_22",
        "context_with_next_sentence": true
    },
    {
        "source_sentence": "謂先此間於第二靜慮若習若修若多所作，後方生彼極光淨天故，二所受定生喜樂品類相似。",
        "from": "T26n1536_005:0387b05_23",
        "context_with_next_sentence": true
    },
    {
        "source_sentence": "謂極光淨天者，顯第二靜慮極光淨等天。",
        "from": "T26n1536_005:0387b07_24",
        "context_with_next_sentence": true
    },
    {
        "source_sentence": "是第二者，謂隨算數漸次順次相續次第，此居第二。",
        "from": "T26n1536_005:0387b08_25",
        "context_with_next_sentence": true
    },
    {
        "source_sentence": "樂生者，謂此生處長時受安隱樂、離苦樂、樂受樂，故名樂生。",
        "from": "T26n1536_005:0387b09_26",
        "context_with_next_sentence": true
    },
    {
        "source_sentence": "復次有諸有情者，謂諸有情諦義勝義不可得，廣說如前。",
        "from": "T26n1536_005:0387b11_27",
        "context_with_next_sentence": true
    },
    {
        "source_sentence": "即如是身者，身名為身，乃至廣說。",
        "from": "T26n1536_005:0387b12_28",
        "context_with_next_sentence": true
    },
    {
        "source_sentence": "離喜之樂者，謂第三靜慮中所可得樂平等受受所攝，是名離喜之樂。",
        "from": "T26n1536_005:0387b13_29",
        "context_with_next_sentence": true
    },
    {
        "source_sentence": "之所滋潤遍滋潤、適悅遍適悅、充滿遍充滿者，謂遍淨天於此離喜之樂隨欲而得無艱無難，即此離喜之樂起等起、生等生，聚集出現，能令如是四大種聚身，滋潤遍滋潤、適悅遍適悅、充滿遍充滿。",
        "from": "T26n1536_005:0387b14_30",
        "context_with_next_sentence": true
    },
    {
        "source_sentence": "滋潤乃至遍充滿已安樂住者，謂彼爾時由離喜之樂，身心無苦惱安樂而住。",
        "from": "T26n1536_005:0387b19_31",
        "context_with_next_sentence": true
    },
    {
        "source_sentence": "如世尊於《分別生記經》中說：苾芻當知，如修定者從此處沒生遍淨天，數數現受離喜之樂。",
        "from": "T26n1536_005:0387b20_32",
        "context_with_next_sentence": true
    },
    {
        "source_sentence": "彼先住此入第三靜慮，亦數現受離喜之樂。",
        "from": "T26n1536_005:0387b23_0",
        "context_with_next_sentence": true
    },
    {
        "source_sentence": "彼先後所受離喜之樂，無異無差別，依定等故。",
        "from": "T26n1536_005:0387b24_0",
        "context_with_next_sentence": true
    },
    {
        "source_sentence": "謂先此間於第三靜慮若習若修若多所作，後方生彼遍淨天故，二所受離喜之樂品類相似。",
        "from": "T26n1536_005:0387b25_1",
        "context_with_next_sentence": true
    },
    {
        "source_sentence": "謂遍淨天者，顯第三靜慮遍淨等天。",
        "from": "T26n1536_005:0387b27_2",
        "context_with_next_sentence": true
    },
    {
        "source_sentence": "是第二者，謂隨算數漸次順次相續次第，此居第三。",
        "from": "T26n1536_005:0387b28_3",
        "context_with_next_sentence": true
    },
    {
        "source_sentence": "樂生者，謂此生處長時受安隱樂、離苦樂、樂受樂，故名樂生。",
        "from": "T26n1536_005:0387b29_4",
        "context_with_next_sentence": true
    },
    {
        "source_sentence": "初三慧者，一、聞所成慧；二、思所成慧；三、修所成慧。",
        "from": "T26n1536_005:0387c02_0",
        "context_with_next_sentence": true
    },
    {
        "source_sentence": "聞所成慧云何？",
        "from": "T26n1536_005:0387c03_1",
        "context_with_next_sentence": true
    },
    {
        "source_sentence": "答：因聞依聞由聞建立，於彼彼處有勢力得自在正遍通達。",
        "from": "T26n1536_005:0387c03_2",
        "context_with_next_sentence": true
    },
    {
        "source_sentence": "其事如何？",
        "from": "T26n1536_005:0387c04_3",
        "context_with_next_sentence": true
    },
    {
        "source_sentence": "如有苾芻，或受持素呾纜、或受持毘奈耶、或受持阿毘達磨，或聞親教師說、或聞軌範師說、或聞展轉傳授藏說、或聞隨一如理者說，是名為聞。",
        "from": "T26n1536_005:0387c05_4",
        "context_with_next_sentence": true
    },
    {
        "source_sentence": "因此聞依此聞由此聞建立故，於彼彼處有勢力得自在正遍通達，是名聞所成慧。",
        "from": "T26n1536_005:0387c08_5",
        "context_with_next_sentence": true
    },
    {
        "source_sentence": "思所成慧云何？",
        "from": "T26n1536_005:0387c10_6",
        "context_with_next_sentence": true
    },
    {
        "source_sentence": "答：因思依思由思建立，於彼彼處有勢力得自在正遍通達。",
        "from": "T26n1536_005:0387c10_7",
        "context_with_next_sentence": true
    },
    {
        "source_sentence": "其事如何？",
        "from": "T26n1536_005:0387c11_8",
        "context_with_next_sentence": true
    },
    {
        "source_sentence": "謂如有一如理思惟書數算印，或隨一一所作事業，是名為思。",
        "from": "T26n1536_005:0387c12_9",
        "context_with_next_sentence": true
    },
    {
        "source_sentence": "因此思依此思由此思建立故，於彼彼處有勢力得自在正遍通達，是名思所成慧。",
        "from": "T26n1536_005:0387c13_10",
        "context_with_next_sentence": true
    },
    {
        "source_sentence": "修所成慧云何？",
        "from": "T26n1536_005:0387c15_11",
        "context_with_next_sentence": true
    },
    {
        "source_sentence": "答：因修依修由修建立，於彼彼處有勢力得自在正遍通達。",
        "from": "T26n1536_005:0387c15_12",
        "context_with_next_sentence": true
    },
    {
        "source_sentence": "其事如何？",
        "from": "T26n1536_005:0387c17_13",
        "context_with_next_sentence": true
    },
    {
        "source_sentence": "謂如有一方便善巧自勤修習諸離染道，由此所修離染道故，離欲惡不善法，有尋有伺離生喜樂入初靜慮具足住，廣說乃至入第四靜慮具足住，是名為修。",
        "from": "T26n1536_005:0387c17_14",
        "context_with_next_sentence": true
    },
    {
        "source_sentence": "因此修依此修由此修建立故，於彼彼處有勢力得自在正遍通達，是名修所成慧。",
        "from": "T26n1536_005:0387c21_0",
        "context_with_next_sentence": true
    },
    {
        "source_sentence": "有作是說，如此亦是思所成慧。",
        "from": "T26n1536_005:0387c22_1",
        "context_with_next_sentence": true
    },
    {
        "source_sentence": "所以者何？",
        "from": "T26n1536_005:0387c23_2",
        "context_with_next_sentence": true
    },
    {
        "source_sentence": "唯依佛法不共所修乃可名為修所成慧。",
        "from": "T26n1536_005:0387c23_3",
        "context_with_next_sentence": true
    },
    {
        "source_sentence": "今此義中依諸等引所起寂靜慧，皆名修所成慧。",
        "from": "T26n1536_005:0387c24_4",
        "context_with_next_sentence": true
    },
    {
        "source_sentence": "後三慧者，一、學慧；二、無學慧；三、非學非無學慧。",
        "from": "T26n1536_005:0387c26_0",
        "context_with_next_sentence": true
    },
    {
        "source_sentence": "學慧云何？",
        "from": "T26n1536_005:0387c27_1",
        "context_with_next_sentence": true
    },
    {
        "source_sentence": "答：學作意相應，於法棟擇極棟擇最極棟擇、解了等了近了遍了，機黠通達審察聰叡，覺明慧行毘鉢舍那，是名學慧。",
        "from": "T26n1536_005:0387c27_2",
        "context_with_next_sentence": true
    },
    {
        "source_sentence": "無學慧云何？",
        "from": "T26n1536_005:0388a01_0",
        "context_with_next_sentence": true
    },
    {
        "source_sentence": "答：無學作意相應，於法棟擇，廣說乃至毘鉢舍那，是名無學慧。",
        "from": "T26n1536_005:0388a01_1",
        "context_with_next_sentence": true
    },
    {
        "source_sentence": "非學非無學慧云何？",
        "from": "T26n1536_005:0388a02_2",
        "context_with_next_sentence": true
    },
    {
        "source_sentence": "答：有漏作意相應，於法棟擇，廣說乃至毘鉢舍那，是名非學非無學慧。",
        "from": "T26n1536_005:0388a03_3",
        "context_with_next_sentence": true
    },
    {
        "source_sentence": "三根者，一、未知當知根；二、已知根；三、具知根。",
        "from": "T26n1536_005:0388a05_0",
        "context_with_next_sentence": true
    },
    {
        "source_sentence": "如《法蘊論》廣說其相。",
        "from": "T26n1536_005:0388a06_0",
        "context_with_next_sentence": true
    },
    {
        "source_sentence": "如世尊說：「學者學諸根，　　恒隨正直道，　常委勤精進，　　守護於自心。",
        "from": "T26n1536_005:0388a06_1",
        "context_with_next_sentence": true
    },
    {
        "source_sentence": "　初慧根無間，　　生第二慧根，　若第三慧根，　　解脫位方有。",
        "from": "T26n1536_005:0388a09_0",
        "context_with_next_sentence": true
    },
    {
        "source_sentence": "　不動解脫位，　　諸有結永盡，　無漏根圓滿，　　樂止息諸根。",
        "from": "T26n1536_005:0388a11_0",
        "context_with_next_sentence": true
    },
    {
        "source_sentence": "　將入永寂滅，　　任持最後身，　降伏諸魔軍，　　證畢竟常樂。」",
        "from": "T26n1536_005:0388a13_0",
        "context_with_next_sentence": true
    },
    {
        "source_sentence": "三眼者，一、肉眼；二、天眼；三、聖慧眼。",
        "from": "T26n1536_005:0388a15_0",
        "context_with_next_sentence": true
    },
    {
        "source_sentence": "肉眼云何？",
        "from": "T26n1536_005:0388a15_1",
        "context_with_next_sentence": true
    },
    {
        "source_sentence": "答：雜骨肉血淨四大種所造眼界、眼處、眼根，是名肉眼。",
        "from": "T26n1536_005:0388a16_2",
        "context_with_next_sentence": true
    },
    {
        "source_sentence": "天眼云何？",
        "from": "T26n1536_005:0388a17_3",
        "context_with_next_sentence": true
    },
    {
        "source_sentence": "答：不雜骨肉血極淨四大種所造眼界、眼處、眼根，是名天眼。",
        "from": "T26n1536_005:0388a17_4",
        "context_with_next_sentence": true
    },
    {
        "source_sentence": "聖慧眼云何？",
        "from": "T26n1536_005:0388a18_5",
        "context_with_next_sentence": true
    },
    {
        "source_sentence": "答：諸有學慧及無學慧并一切善非學非無學慧，是名聖慧眼。",
        "from": "T26n1536_005:0388a19_6",
        "context_with_next_sentence": true
    },
    {
        "source_sentence": "如世尊說：「肉眼最為劣，　　天眼名次上，　聖慧眼最勝，　　有三種差別。",
        "from": "T26n1536_005:0388a20_7",
        "context_with_next_sentence": true
    },
    {
        "source_sentence": "　諸世間善慧，　　能順趣決擇，　學無學正知，　　盡生老病死。",
        "from": "T26n1536_005:0388a23_0",
        "context_with_next_sentence": true
    },
    {
        "source_sentence": "　大覺天人中，　　名稱最高遠，　亦由慧速證，　　妙覺莊嚴身。」",
        "from": "T26n1536_005:0388a25_0",
        "context_with_next_sentence": true
    },
    {
        "source_sentence": "三仗者，一、聞仗；二、離仗；三、慧仗。",
        "from": "T26n1536_005:0388a27_0",
        "context_with_next_sentence": true
    },
    {
        "source_sentence": "聞仗云何？",
        "from": "T26n1536_005:0388a27_1",
        "context_with_next_sentence": true
    },
    {
        "source_sentence": "答：多聞、聞持、聞積集者，若所說法初中後善，文義巧妙純一圓滿清白梵行，於如是法具足多聞，憶持所聞言教純熟，專意觀察所聞言教，於諸法義見善通達，是名為聞。",
        "from": "T26n1536_005:0388a28_0",
        "context_with_next_sentence": true
    },
    {
        "source_sentence": "因此聞由此聞建立故，能斷不善法、能修諸善法，此名為聞，亦名為仗，亦名聞仗，故名聞仗。",
        "from": "T26n1536_005:0388b02_1",
        "context_with_next_sentence": true
    },
    {
        "source_sentence": "離仗云何？",
        "from": "T26n1536_005:0388b04_2",
        "context_with_next_sentence": true
    },
    {
        "source_sentence": "答：離欲惡不善法，有尋有伺離生喜樂入初靜慮具足住，廣說乃至入第四靜慮具足住，是名為離。",
        "from": "T26n1536_005:0388b05_3",
        "context_with_next_sentence": true
    },
    {
        "source_sentence": "因此離依此離由此離建立故，能斷不善法、能修諸善法，此名為離，亦名為仗，亦名離仗，故名離仗。",
        "from": "T26n1536_005:0388b07_4",
        "context_with_next_sentence": true
    },
    {
        "source_sentence": "慧仗云何？",
        "from": "T26n1536_005:0388b09_5",
        "context_with_next_sentence": true
    },
    {
        "source_sentence": "答：如實了知此是苦聖諦、此是苦集聖諦、此是苦滅聖諦、此是趣苦滅道聖諦，是名為慧。",
        "from": "T26n1536_005:0388b09_6",
        "context_with_next_sentence": true
    },
    {
        "source_sentence": "因此慧依此慧由此慧建立故，能斷不善法、能修諸善法，此名為慧，亦名為仗，亦名慧仗，故名慧仗。",
        "from": "T26n1536_005:0388b11_7",
        "context_with_next_sentence": true
    },
    {
        "source_sentence": "如世尊說：「聞仗最為劣，　　離仗名次上，　慧仗最為勝，　　精進力具足。",
        "from": "T26n1536_005:0388b14_8",
        "context_with_next_sentence": true
    },
    {
        "source_sentence": "　具念樂靜定，　　知世間生滅，　於一切解勝，　　至世邊彼岸。」",
        "from": "T26n1536_005:0388b17_0",
        "context_with_next_sentence": true
    },
    {
        "source_sentence": "第五嗢柁南曰：　五三法有十，　　謂學修住定，　導淨默增上，　　無上明各三。",
        "from": "T26n1536_005:0388b19_0",
        "context_with_next_sentence": true
    },
    {
        "source_sentence": "有三學、三修、三住、三定、三示導、三清淨、三寂默、三增上、三無上、三明。",
        "from": "T26n1536_005:0388b22_0",
        "context_with_next_sentence": true
    },
    {
        "source_sentence": "三學者，一、增上戒學；二、增上心學；三、增上慧學。",
        "from": "T26n1536_005:0388b24_0",
        "context_with_next_sentence": true
    },
    {
        "source_sentence": "增上戒學云何？",
        "from": "T26n1536_005:0388b25_1",
        "context_with_next_sentence": true
    },
    {
        "source_sentence": "答：安住具戒、守護別解脫律儀，軌則所行悉皆具足，於微小罪見大怖畏，受學學處，是名增上戒學。",
        "from": "T26n1536_005:0388b25_2",
        "context_with_next_sentence": true
    },
    {
        "source_sentence": "增上心學云何？",
        "from": "T26n1536_005:0388b27_3",
        "context_with_next_sentence": true
    },
    {
        "source_sentence": "答：離欲惡不善法，有尋有伺離生喜樂入初靜慮具足住，廣說乃至入第四靜慮具足住，是名增上心學。",
        "from": "T26n1536_005:0388b28_4",
        "context_with_next_sentence": true
    },
    {
        "source_sentence": "增上慧學云何？",
        "from": "T26n1536_005:0388c01_5",
        "context_with_next_sentence": true
    },
    {
        "source_sentence": "答：如實了知此是苦聖諦、此是苦集聖諦、此是苦滅聖諦、此是趣苦滅道聖諦，是名增上慧學。",
        "from": "T26n1536_005:0388c01_6",
        "context_with_next_sentence": true
    },
    {
        "source_sentence": "如世尊說：「苾芻具三學，　　樂修如理行，　增上戒心慧，　　恒相續現行。",
        "from": "T26n1536_005:0388c03_7",
        "context_with_next_sentence": true
    },
    {
        "source_sentence": "　具精進勢力，　　及明盛靜慮，　常守護諸根，　　勤行不放逸。",
        "from": "T26n1536_005:0388c07_0",
        "context_with_next_sentence": true
    },
    {
        "source_sentence": "　如晝夜亦然，　　如夜晝亦爾，　如前後亦爾，　　如後前亦然。",
        "from": "T26n1536_005:0388c09_0",
        "context_with_next_sentence": true
    },
    {
        "source_sentence": "　如下上亦然，　　如上下亦爾，　勝伏諸方所，　　由不放逸定。",
        "from": "T26n1536_005:0388c11_0",
        "context_with_next_sentence": true
    },
    {
        "source_sentence": "　說此為學迹，　　不放逸而住，　由能了能捨，　　故得心解脫。",
        "from": "T26n1536_005:0388c13_0",
        "context_with_next_sentence": true
    },
    {
        "source_sentence": "　世說為等覺，　　雄猛至行邊，　明行俱圓滿，　　恒住無忘失。",
        "from": "T26n1536_005:0388c15_0",
        "context_with_next_sentence": true
    },
    {
        "source_sentence": "　命根不相續，　　愛盡解脫故，　如燈火涅槃，　　究竟心解脫。」",
        "from": "T26n1536_005:0388c17_0",
        "context_with_next_sentence": true
    },
    {
        "source_sentence": "三修者，一、修戒；二、修定；三、修慧。",
        "from": "T26n1536_005:0388c19_0",
        "context_with_next_sentence": true
    },
    {
        "source_sentence": "修戒云何？",
        "from": "T26n1536_005:0388c19_1",
        "context_with_next_sentence": true
    },
    {
        "source_sentence": "答：於諸善戒親近數習，殷重無間勤修不捨，是名修戒。",
        "from": "T26n1536_005:0388c20_0",
        "context_with_next_sentence": true
    },
    {
        "source_sentence": "修定云何？",
        "from": "T26n1536_005:0388c21_1",
        "context_with_next_sentence": true
    },
    {
        "source_sentence": "答：於諸善定親近數習，殷重無間勤修不捨，是名修定。",
        "from": "T26n1536_005:0388c21_2",
        "context_with_next_sentence": true
    },
    {
        "source_sentence": "修慧云何？",
        "from": "T26n1536_005:0388c22_3",
        "context_with_next_sentence": true
    },
    {
        "source_sentence": "答：於諸善慧親近數習，殷重無間勤修不捨，是名修慧。",
        "from": "T26n1536_005:0388c22_4",
        "context_with_next_sentence": true
    },
    {
        "source_sentence": "如世尊說：「善修戒定慧，　　至極究竟者，　已永盡諸有，　　無垢亦無憂。",
        "from": "T26n1536_005:0388c24_5",
        "context_with_next_sentence": true
    },
    {
        "source_sentence": "　於著得解脫，　　具利慧深定，　超眾魔境界，　　遍照如日輪。」",
        "from": "T26n1536_005:0388c27_0",
        "context_with_next_sentence": true
    },
    {
        "source_sentence": "說一切有部集異門足論卷第五",
        "from": "T26n1536_005:0388c29_0",
        "context_with_next_sentence": false
    }
]