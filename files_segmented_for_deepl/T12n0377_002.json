[
    {
        "source_sentence": "大般涅槃經後分卷下",
        "from": "T12n0377_002:0906c13_0",
        "context_with_next_sentence": true
    },
    {
        "source_sentence": "大唐南海波淩國",
        "from": "T12n0377_002:0906c15_0",
        "context_with_next_sentence": true
    },
    {
        "source_sentence": "沙門若那跋陀羅譯",
        "from": "T12n0377_002:0906c16_0",
        "context_with_next_sentence": true
    },
    {
        "source_sentence": "機感茶毘品第三",
        "from": "T12n0377_002:0906c17_0",
        "context_with_next_sentence": true
    },
    {
        "source_sentence": "爾時，拘尸城內一切男女悲泣流淚，不知茶毘法則云何，問阿難言：「如來涅槃，如何法則可以茶毘？」",
        "from": "T12n0377_002:0906c18_0",
        "context_with_next_sentence": true
    },
    {
        "source_sentence": "爾時，帝釋具陳上事，而以答言：「如佛所說，依輪王法。」",
        "from": "T12n0377_002:0906c20_1",
        "context_with_next_sentence": true
    },
    {
        "source_sentence": "爾時，拘尸城內一切人民悲泣流淚，摠入城中，即作金棺七寶莊嚴，即辦微妙無價白[疊*毛]千張、無數細軟妙兜羅綿，辦無數微妙栴檀沈水、百千萬種和香香泥香水、一切繒蓋幡花等，如雲遍滿在於空中，積高須彌。",
        "from": "T12n0377_002:0906c21_2",
        "context_with_next_sentence": true
    },
    {
        "source_sentence": "既辦已訖，悲哀流淚，將至佛所，投如來前，悲咽不勝，而申供養。",
        "from": "T12n0377_002:0906c26_3",
        "context_with_next_sentence": true
    },
    {
        "source_sentence": "爾時，拘尸城內一切人民及諸大眾重復悲哀，哽咽流淚，復持無量香花、幡蓋、一切供具，如雲遍滿空中，互相執手，搥胸哽咽，涕泣盈目，哀震大千，投如來前，悲哀供養。",
        "from": "T12n0377_002:0906c27_4",
        "context_with_next_sentence": true
    },
    {
        "source_sentence": "爾時，大眾悲哽喑咽，深重敬心，各以細妙白[疊*毛]障手，扶於如來入金棺中，注滿香油，棺門即閉。",
        "from": "T12n0377_002:0907a02_5",
        "context_with_next_sentence": true
    },
    {
        "source_sentence": "爾時，拘尸城內一切士女貪福善心，相欲攝取如來功德，不令天人一切大眾同舉佛棺，即共詳議遣四力士，壯大無雙，脫其所著瓔珞、衣服，期心請舉如來聖棺，欲入城內，自申供養，盡其神力都不能勝。",
        "from": "T12n0377_002:0907a04_6",
        "context_with_next_sentence": true
    },
    {
        "source_sentence": "爾時，城內復遣八大力士，至聖棺所，脫所著衣，共擎佛棺，皆盡其神力都亦不得。",
        "from": "T12n0377_002:0907a09_7",
        "context_with_next_sentence": true
    },
    {
        "source_sentence": "拘尸城內復遣十六極大力士，來至棺所，脫所著衣，共舉佛棺，亦不能勝。",
        "from": "T12n0377_002:0907a11_0",
        "context_with_next_sentence": true
    },
    {
        "source_sentence": "爾時，樓逗語力士言：「縱使盡城內人，男女大小，舉如來棺，欲入城內，亦不能得。",
        "from": "T12n0377_002:0907a12_1",
        "context_with_next_sentence": true
    },
    {
        "source_sentence": "何況汝等而能勝耶？",
        "from": "T12n0377_002:0907a14_2",
        "context_with_next_sentence": true
    },
    {
        "source_sentence": "汝等當請大眾及諸天力助汝舉棺，乃得入城。」",
        "from": "T12n0377_002:0907a14_3",
        "context_with_next_sentence": true
    },
    {
        "source_sentence": "樓逗所言未訖，爾時帝釋即持微妙大七寶蓋、無數香花、幢幡、音樂，與諸天眾悲泣流淚，垂在空中供養聖棺；至第六天及色界天，皆如帝釋供養聖棺。",
        "from": "T12n0377_002:0907a15_4",
        "context_with_next_sentence": true
    },
    {
        "source_sentence": "爾時，世尊大悲普覆，令諸世間得平等心，得福無異。",
        "from": "T12n0377_002:0907a19_5",
        "context_with_next_sentence": true
    },
    {
        "source_sentence": "於娑羅林即自舉棺，昇虛空中，高一多羅樹，拘尸城內一切人民及諸世間人天大眾等共不得舉佛聖棺。",
        "from": "T12n0377_002:0907a20_6",
        "context_with_next_sentence": true
    },
    {
        "source_sentence": "爾時，帝釋及諸天眾即持七寶大蓋、四柱寶臺，四面莊嚴七寶瓔珞，垂虛空中，覆佛聖棺，無數香花、幢幡、瓔珞、音樂、微妙雜綵，空中供養；至第六天色界諸天，倍前帝釋覆佛聖棺及申供養。",
        "from": "T12n0377_002:0907a22_7",
        "context_with_next_sentence": true
    },
    {
        "source_sentence": "爾時，拘尸城內一切人民見佛聖棺昇在空中，搥胸大哭，悲咽懊惱。",
        "from": "T12n0377_002:0907a27_8",
        "context_with_next_sentence": true
    },
    {
        "source_sentence": "爾時，一切天人於大聖尊寶棺前路，遍散七寶、真珠、香花、瓔珞、微妙雜綵，繽紛如雲，地及虛空悉皆遍滿，哀泣流淚，供養如來七寶靈棺，同聲唱言：「苦哉！",
        "from": "T12n0377_002:0907a28_9",
        "context_with_next_sentence": true
    },
    {
        "source_sentence": "苦哉！",
        "from": "T12n0377_002:0907b03_10",
        "context_with_next_sentence": true
    },
    {
        "source_sentence": "我等無福，舉佛聖棺遂不能得，我等孤露，何有善根？」",
        "from": "T12n0377_002:0907b03_11",
        "context_with_next_sentence": true
    },
    {
        "source_sentence": "爾時，世尊大聖金棺於娑羅林虛空之中，徐徐乘空從拘尸城西門而入。",
        "from": "T12n0377_002:0907b04_12",
        "context_with_next_sentence": true
    },
    {
        "source_sentence": "爾時，拘尸城內一切士女，無數菩薩、聲聞、天人大眾，地及虛空悉皆遍滿，隨從如來大聖靈棺，互相執手，號聲大哭，搥胸叫喚，喑咽流淚，各持無數香花、寶幢、幡蓋，地及虛空悉皆遍滿，悲號哀歎，供養靈棺。",
        "from": "T12n0377_002:0907b06_13",
        "context_with_next_sentence": true
    },
    {
        "source_sentence": "其拘尸那城一面縱廣四十八由旬，爾時如來七寶金棺徐徐乘空，從拘尸城東門而出、乘空右繞入城南門、漸漸空行從北門出、乘空左繞還從拘尸西門而入，如是展轉遶三匝已；乘空徐徐還入西門、乘空而行從東門出、空行左遶入城北門、漸漸空行從南門出、乘空右遶還入西門，如是展轉遶經四匝。",
        "from": "T12n0377_002:0907b10_14",
        "context_with_next_sentence": true
    },
    {
        "source_sentence": "如是左右遶拘尸城經于七匝。",
        "from": "T12n0377_002:0907b17_15",
        "context_with_next_sentence": true
    },
    {
        "source_sentence": "爾時，七寶聖棺當入城時，一切大眾悲號哽咽，各持無數微妙香木、栴檀、沈水、一切寶香，文理香潔，普熏世界；復持無數寶幢、幡蓋、香花、瓔珞至茶毘所，悲哀供養。",
        "from": "T12n0377_002:0907b19_0",
        "context_with_next_sentence": true
    },
    {
        "source_sentence": "爾時，四天王及諸天眾悲泣流淚，各持天上上妙栴檀、沈水，表裏香潔，芬馥周遍，各五百根，大如車輪；復持一切寶香、寶幢、寶蓋、妙花、瓔珞至茶毘所，悲哀供養；第二天各一千根、第三天各二千、第四天各三千、第五天各四千、第六天各五千及幡花至茶毘所，悲哀供養。",
        "from": "T12n0377_002:0907b22_1",
        "context_with_next_sentence": true
    },
    {
        "source_sentence": "爾時，色界、無色諸天惟有香花至茶毘所，悲哀供養。",
        "from": "T12n0377_002:0907b28_2",
        "context_with_next_sentence": true
    },
    {
        "source_sentence": "爾時，一切世間大眾各持微妙栴檀、沈水、香花、幡蓋至茶毘所，悲哀供養。",
        "from": "T12n0377_002:0907b29_3",
        "context_with_next_sentence": true
    },
    {
        "source_sentence": "爾時樓逗涕泣盈目，哀悼無極，從諸天人乞妙香木、栴檀、沈水，足六千根，文理香潔，芬馥周遍，至茶毘所，悲哀供養。",
        "from": "T12n0377_002:0907c02_4",
        "context_with_next_sentence": true
    },
    {
        "source_sentence": "阿耨達池四面縱廣二百由旬，出四大河。",
        "from": "T12n0377_002:0907c05_5",
        "context_with_next_sentence": true
    },
    {
        "source_sentence": "佛初成道恒河北岸，一樹栴檀隨佛而生，大如車輪，高七多羅樹，香氣普熏，供養如來。",
        "from": "T12n0377_002:0907c06_6",
        "context_with_next_sentence": true
    },
    {
        "source_sentence": "其香樹神與樹俱生，常取此香供養於佛。",
        "from": "T12n0377_002:0907c08_0",
        "context_with_next_sentence": true
    },
    {
        "source_sentence": "佛入涅槃，此一檀樹即隨佛滅，皮葉俱落，神亦隨死。",
        "from": "T12n0377_002:0907c08_1",
        "context_with_next_sentence": true
    },
    {
        "source_sentence": "有諸異神取此香樹，送茶毘所，悲哀供養。",
        "from": "T12n0377_002:0907c10_2",
        "context_with_next_sentence": true
    },
    {
        "source_sentence": "其地乃是三世諸佛茶毘之處，大覺世尊乘本願力亦於是處茶毘。",
        "from": "T12n0377_002:0907c11_3",
        "context_with_next_sentence": true
    },
    {
        "source_sentence": "是處有諸往古諸佛無量寶塔，金剛不壞堅固之處。",
        "from": "T12n0377_002:0907c12_4",
        "context_with_next_sentence": true
    },
    {
        "source_sentence": "爾時，如來大聖寶棺漸漸空行，至茶毘所，徐徐垂空，下安七寶床上，其床一切眾妙瓔珞、無價雜綵以為莊嚴。",
        "from": "T12n0377_002:0907c13_5",
        "context_with_next_sentence": true
    },
    {
        "source_sentence": "於是時頃，復經七日，爾時拘尸城內一切士女、無數菩薩、聲聞、三十三天一切大眾，悲哀哽咽，持諸幡蓋、寶幢、香花，隨從佛棺經於七日，以佛神力，一切天人無飢渴想，一無思食，唯見哀泣、戀慕如來。",
        "from": "T12n0377_002:0907c16_6",
        "context_with_next_sentence": true
    },
    {
        "source_sentence": "既滿七日，大聖如來將欲出棺。",
        "from": "T12n0377_002:0907c20_7",
        "context_with_next_sentence": true
    },
    {
        "source_sentence": "爾時，拘尸城內一切士女、無數大眾復大哀泣，震動世界，復持香花、無數幢蓋、微妙天樂，投佛棺前，哀咽供養。",
        "from": "T12n0377_002:0907c21_8",
        "context_with_next_sentence": true
    },
    {
        "source_sentence": "是時大眾悲哽流淚，各以細微白[疊*毛]自障其手，深重敬心，從寶棺中扶於如來紫磨黃金三十二相、八十種好、堅固不壞金剛之身，安詳而出，置七寶床。",
        "from": "T12n0377_002:0907c23_9",
        "context_with_next_sentence": true
    },
    {
        "source_sentence": "爾時，大眾重大悲哀，聲震十方普佛世界，復持一切香花、繒蓋、音樂深心供養，悶絕哽咽，投如來前。",
        "from": "T12n0377_002:0907c28_0",
        "context_with_next_sentence": true
    },
    {
        "source_sentence": "是時，大眾復更悲咽，盈目流淚，各持無數香水、香泥，深重敬心，從頭至足，灌洗如來三十二相、八十種好、無量福德、智慧莊嚴、金剛堅固、紫磨黃金不壞色身，復洗寶棺，微妙清淨。",
        "from": "T12n0377_002:0908a01_1",
        "context_with_next_sentence": true
    },
    {
        "source_sentence": "既灌洗已，是時大眾復大號哭，悲哀哽咽，燒微妙香，散七寶花，無數寶幢、幡蓋，地及虛空悉皆遍滿，悲哀號泣，供養如來。",
        "from": "T12n0377_002:0908a05_2",
        "context_with_next_sentence": true
    },
    {
        "source_sentence": "是時，大眾咸哀喑咽，即持無數妙兜羅綿，從頭至足，纏裹如來金剛色身。",
        "from": "T12n0377_002:0908a07_3",
        "context_with_next_sentence": true
    },
    {
        "source_sentence": "既纏身已，復以上妙無價白[疊*毛]千張，於兜羅上次第相重纏如來身。",
        "from": "T12n0377_002:0908a09_4",
        "context_with_next_sentence": true
    },
    {
        "source_sentence": "纏身已訖，是時大眾重大悲哀，號哭悶絕，復持香花、幡蓋、寶幢、音樂哽咽供養。",
        "from": "T12n0377_002:0908a11_5",
        "context_with_next_sentence": true
    },
    {
        "source_sentence": "是時，大眾哀泣流淚，深重敬心，各以白[疊*毛]障手，喑咽悲哽，共扶如來入寶棺中，注滿香油，棺門尋閉。",
        "from": "T12n0377_002:0908a12_6",
        "context_with_next_sentence": true
    },
    {
        "source_sentence": "爾時，大眾重大悲哀，聲震世界，復持香花、幡蓋、音樂，號慟悲泣，供養寶棺。",
        "from": "T12n0377_002:0908a15_7",
        "context_with_next_sentence": true
    },
    {
        "source_sentence": "爾時，一切大眾所集微妙香木積高須彌，芬馥香氣普薰世界，相重密次成大香樓，四面七寶莊嚴，幢蓋、幡花、瓔珞、雜綵遍空如雲，以為莊嚴，人天音樂悲哀供養。",
        "from": "T12n0377_002:0908a16_8",
        "context_with_next_sentence": true
    },
    {
        "source_sentence": "是時，天人大眾將欲舉棺，置香樓上，復大悲哀，搥胸大叫，聲震大千。",
        "from": "T12n0377_002:0908a20_9",
        "context_with_next_sentence": true
    },
    {
        "source_sentence": "復持幢蓋、香花、音樂悲哀供養。",
        "from": "T12n0377_002:0908a21_10",
        "context_with_next_sentence": true
    },
    {
        "source_sentence": "是時，大眾哀悼悲結，深重敬心，各以白[疊*毛]障手，共舉如來大聖寶棺，置於莊嚴妙香樓上，復大號泣，絕而復穌，唱言：「苦哉！",
        "from": "T12n0377_002:0908a22_11",
        "context_with_next_sentence": true
    },
    {
        "source_sentence": "苦哉！",
        "from": "T12n0377_002:0908a25_12",
        "context_with_next_sentence": true
    },
    {
        "source_sentence": "何期孤露無有依恃。」",
        "from": "T12n0377_002:0908a25_13",
        "context_with_next_sentence": true
    },
    {
        "source_sentence": "悲咽流淚，復散香花、寶幢、幡蓋、音樂、雜綵，一切盡心，悲哀供養。",
        "from": "T12n0377_002:0908a25_14",
        "context_with_next_sentence": true
    },
    {
        "source_sentence": "爾時，如來大聖寶棺既上微妙寶香樓已，將欲舉火，茶毘如來。",
        "from": "T12n0377_002:0908a27_15",
        "context_with_next_sentence": true
    },
    {
        "source_sentence": "是時，大眾復大號哭，驚震大千，復更深重悲哀，供養大聖寶棺及妙香樓。",
        "from": "T12n0377_002:0908a28_16",
        "context_with_next_sentence": true
    },
    {
        "source_sentence": "爾時，一切大眾哀泣盈目，各持七寶香燭，大如車輪，焰彩光明，遍照世界。",
        "from": "T12n0377_002:0908b01_17",
        "context_with_next_sentence": true
    },
    {
        "source_sentence": "一時大哭茶毘香樓，哀震大千一切世界，復以香花遍滿供養。",
        "from": "T12n0377_002:0908b03_18",
        "context_with_next_sentence": true
    },
    {
        "source_sentence": "是時，寶燭至香樓所自然殄滅。",
        "from": "T12n0377_002:0908b04_19",
        "context_with_next_sentence": true
    },
    {
        "source_sentence": "是時，一切諸天復持無上七寶大燭焰光普照，悲哀流淚，投香樓所，皆悉殄滅。",
        "from": "T12n0377_002:0908b05_20",
        "context_with_next_sentence": true
    },
    {
        "source_sentence": "爾時，一切海神持海中火七寶大燭、無數光焰，投香樓所亦皆殄滅。",
        "from": "T12n0377_002:0908b07_0",
        "context_with_next_sentence": true
    },
    {
        "source_sentence": "是時，大眾長時號哭，一切供養，不知如來何緣未畢，投火香樓，茶毘不燃？",
        "from": "T12n0377_002:0908b08_1",
        "context_with_next_sentence": true
    },
    {
        "source_sentence": "爾時，世尊大悲普潤，待迦葉眾來至乃燃。",
        "from": "T12n0377_002:0908b10_2",
        "context_with_next_sentence": true
    },
    {
        "source_sentence": "時大迦葉與五百弟子在耆闍崛山，去拘尸城五十由旬，身心寂然，入于三昧。",
        "from": "T12n0377_002:0908b11_3",
        "context_with_next_sentence": true
    },
    {
        "source_sentence": "於正受中，倏爾心驚，舉身戰慄，從定中出，見諸山地皆大震動，即知如來已入涅槃。",
        "from": "T12n0377_002:0908b12_4",
        "context_with_next_sentence": true
    },
    {
        "source_sentence": "告諸弟子：「我佛大師入般涅槃，時經七日已入棺中。",
        "from": "T12n0377_002:0908b14_5",
        "context_with_next_sentence": true
    },
    {
        "source_sentence": "苦哉！",
        "from": "T12n0377_002:0908b16_0",
        "context_with_next_sentence": true
    },
    {
        "source_sentence": "苦哉！",
        "from": "T12n0377_002:0908b16_1",
        "context_with_next_sentence": true
    },
    {
        "source_sentence": "應當疾往至如來所。",
        "from": "T12n0377_002:0908b16_2",
        "context_with_next_sentence": true
    },
    {
        "source_sentence": "恐已茶毘，不得見佛三十二相、八十種好、真淨色身。」",
        "from": "T12n0377_002:0908b16_3",
        "context_with_next_sentence": true
    },
    {
        "source_sentence": "迦葉以敬佛故，不敢飛空往如來所，即將弟子尋路疾行，悲哀速往，正滿七日，至拘尸城城東路首。",
        "from": "T12n0377_002:0908b17_4",
        "context_with_next_sentence": true
    },
    {
        "source_sentence": "迦葉遇見一婆羅門執一天花，隨路而來。",
        "from": "T12n0377_002:0908b20_5",
        "context_with_next_sentence": true
    },
    {
        "source_sentence": "迦葉問言：「仁者何來？」",
        "from": "T12n0377_002:0908b21_6",
        "context_with_next_sentence": true
    },
    {
        "source_sentence": "答曰：「佛般涅槃，我於茶毘所來。」",
        "from": "T12n0377_002:0908b21_7",
        "context_with_next_sentence": true
    },
    {
        "source_sentence": "復問：「此是何花？」",
        "from": "T12n0377_002:0908b22_8",
        "context_with_next_sentence": true
    },
    {
        "source_sentence": "答言：「於茶毘所得此天花。」",
        "from": "T12n0377_002:0908b22_9",
        "context_with_next_sentence": true
    },
    {
        "source_sentence": "迦葉就乞，答言：「不得，我期將歸擬示六親家中供養。」",
        "from": "T12n0377_002:0908b23_10",
        "context_with_next_sentence": true
    },
    {
        "source_sentence": "迦葉就借著其頂上，便即悶絕，昏迷躄地，喑咽悲哽，良久乃蘇。",
        "from": "T12n0377_002:0908b24_11",
        "context_with_next_sentence": true
    },
    {
        "source_sentence": "即自惟忖：「於此號泣不見如來八十種好紫磨色身，何所追益？」",
        "from": "T12n0377_002:0908b25_12",
        "context_with_next_sentence": true
    },
    {
        "source_sentence": "即與弟子疾共前進，至拘尸城北門而入。",
        "from": "T12n0377_002:0908b27_13",
        "context_with_next_sentence": true
    },
    {
        "source_sentence": "於其城中入一僧坊，見諸比丘叢聚一處，語迦葉言：「汝等遠來，深勞苦耶？",
        "from": "T12n0377_002:0908b28_14",
        "context_with_next_sentence": true
    },
    {
        "source_sentence": "安坐待食。」",
        "from": "T12n0377_002:0908b29_15",
        "context_with_next_sentence": true
    },
    {
        "source_sentence": "迦葉答言：「我之大師已入涅槃，我有何情安此待食？」",
        "from": "T12n0377_002:0908c01_16",
        "context_with_next_sentence": true
    },
    {
        "source_sentence": "諸比丘言：「汝師是誰？」",
        "from": "T12n0377_002:0908c02_17",
        "context_with_next_sentence": true
    },
    {
        "source_sentence": "答言：「汝不知耶？",
        "from": "T12n0377_002:0908c02_18",
        "context_with_next_sentence": true
    },
    {
        "source_sentence": "哀哉痛苦！",
        "from": "T12n0377_002:0908c03_19",
        "context_with_next_sentence": true
    },
    {
        "source_sentence": "大覺世尊今已涅槃。」",
        "from": "T12n0377_002:0908c03_20",
        "context_with_next_sentence": true
    },
    {
        "source_sentence": "比丘聞已，各大歡喜，而作是言：「快哉！",
        "from": "T12n0377_002:0908c03_21",
        "context_with_next_sentence": true
    },
    {
        "source_sentence": "快哉！",
        "from": "T12n0377_002:0908c04_22",
        "context_with_next_sentence": true
    },
    {
        "source_sentence": "如來在世禁制我等，戒律嚴峻，我等甚不堪忍，不能依行；今已涅槃，嚴峻禁戒，已應放捨。",
        "from": "T12n0377_002:0908c04_23",
        "context_with_next_sentence": true
    },
    {
        "source_sentence": "汝且待食，有何急耶？」",
        "from": "T12n0377_002:0908c06_24",
        "context_with_next_sentence": true
    },
    {
        "source_sentence": "佛神力故，掩諸天耳、及大迦葉諸弟子等，皆悉不聞惡比丘語，唯有迦葉獨自聞之。",
        "from": "T12n0377_002:0908c07_25",
        "context_with_next_sentence": true
    },
    {
        "source_sentence": "於是，迦葉即將弟子悲泣流淚，疾往佛所。",
        "from": "T12n0377_002:0908c09_26",
        "context_with_next_sentence": true
    },
    {
        "source_sentence": "是時，迦葉與諸弟子竊共思念：「我等如何得諸供物，將至佛所供養如來？」",
        "from": "T12n0377_002:0908c10_27",
        "context_with_next_sentence": true
    },
    {
        "source_sentence": "迦葉復言：「我自生長在此城中，乞供養物亦應可得。」",
        "from": "T12n0377_002:0908c11_28",
        "context_with_next_sentence": true
    },
    {
        "source_sentence": "將諸弟子即就城內，次第告乞，得妙白[疊*毛]足滿千張，復得無數妙兜羅綿，復得無量寶花、香泥、香水、香油、寶幢、幡蓋、音樂、弦歌、瓔珞、雜綵，悉皆具足。",
        "from": "T12n0377_002:0908c13_0",
        "context_with_next_sentence": true
    },
    {
        "source_sentence": "迦葉與諸弟子悲哀流淚，即持疾往出城西門。",
        "from": "T12n0377_002:0908c16_1",
        "context_with_next_sentence": true
    },
    {
        "source_sentence": "爾時，迦葉即聞茶毘之所一切大眾悲咽號哭，共問帝釋：「已供養訖，如何得火，然此香樓，茶毘如來？」",
        "from": "T12n0377_002:0908c17_2",
        "context_with_next_sentence": true
    },
    {
        "source_sentence": "帝釋答言：「人眾且待，摩訶迦葉即時而至。」",
        "from": "T12n0377_002:0908c19_3",
        "context_with_next_sentence": true
    },
    {
        "source_sentence": "釋言未訖，一切大眾正於哀中，即見迦葉與諸弟子尋路悲來，眾即停哀，便為開路。",
        "from": "T12n0377_002:0908c20_4",
        "context_with_next_sentence": true
    },
    {
        "source_sentence": "迦葉前進，遙見佛棺，將諸弟子一時禮拜，號哭哽咽，悶絕躄地，昏濁亂心，良久乃醒，流淚不勝，漸漸前行，問大眾言：「如何得開大悲聖棺？」",
        "from": "T12n0377_002:0908c22_5",
        "context_with_next_sentence": true
    },
    {
        "source_sentence": "大眾答言：「佛入涅槃已經二七，恐有損壞，如何得開？」",
        "from": "T12n0377_002:0908c25_6",
        "context_with_next_sentence": true
    },
    {
        "source_sentence": "迦葉答言：「如來之身，金剛堅固，常樂我淨，不可沮壞，德香芬馥，若栴檀山。」",
        "from": "T12n0377_002:0908c26_7",
        "context_with_next_sentence": true
    },
    {
        "source_sentence": "作是語已，涕泗交流，至佛棺所。",
        "from": "T12n0377_002:0908c28_8",
        "context_with_next_sentence": true
    },
    {
        "source_sentence": "爾時，如來大悲平等，為迦葉故，棺自然開，白[疊*毛]千張及兜羅綿皆即解散，顯出三十二相、八十種好、真金紫磨堅固色身。",
        "from": "T12n0377_002:0908c29_9",
        "context_with_next_sentence": true
    },
    {
        "source_sentence": "迦葉與諸弟子見已，悶絕躄地，喑咽哀哽，良久乃蘇，涕泣盈目，與諸弟子徐上香樓，近佛棺邊。",
        "from": "T12n0377_002:0909a02_10",
        "context_with_next_sentence": true
    },
    {
        "source_sentence": "復更喑咽，號哭悲哽，即以所得香花、幡蓋、寶、幢瓔珞、音樂、弦歌哀號供養，即以香泥、香水灌洗如來金色之身，燒香散花，哀泣供養。",
        "from": "T12n0377_002:0909a04_11",
        "context_with_next_sentence": true
    },
    {
        "source_sentence": "灌洗已訖，迦葉與諸弟子持其所得妙兜羅綿纏於如來紫磨色身，次以舊綿纏新綿上；兜羅纏已，復以所得白[疊*毛]千張，次第相重於兜羅上纏如來身；纏白[疊*毛]已，復持舊[疊*毛]著新[疊*毛]上，次第相纏；總纏已訖，棺門即閉，七寶瓔珞，一切莊嚴。",
        "from": "T12n0377_002:0909a07_12",
        "context_with_next_sentence": true
    },
    {
        "source_sentence": "爾時，迦葉復重悲哀，與諸弟子右繞七匝，盈目流淚，長跪合掌，說偈哀歎：「苦哉苦哉大聖尊，　　我今荼毒苦切心。",
        "from": "T12n0377_002:0909a13_13",
        "context_with_next_sentence": true
    },
    {
        "source_sentence": "　世尊滅度一何速，　　大悲不能留待我？",
        "from": "T12n0377_002:0909a16_0",
        "context_with_next_sentence": true
    },
    {
        "source_sentence": "　我於崛山禪定中，　　遍觀如來悉不見，　又觀見佛已涅槃，　　倏爾心戰大震驚。",
        "from": "T12n0377_002:0909a17_0",
        "context_with_next_sentence": true
    },
    {
        "source_sentence": "　忽見闇雲遍世界，　　復覩山地大震動，　即知如來已涅槃，　　故我疾來已不見。",
        "from": "T12n0377_002:0909a19_0",
        "context_with_next_sentence": true
    },
    {
        "source_sentence": "　世尊大悲不普我，　　令我不見佛涅槃，　不蒙一言相教告，　　我今孤露何所依？",
        "from": "T12n0377_002:0909a21_0",
        "context_with_next_sentence": true
    },
    {
        "source_sentence": "　世尊我今大痛苦，　　情亂迷悶昏濁心，　我今為禮世尊頂、　　為復哀禮如來胸、　為復敬禮大聖手、　　為復悲禮如來腰、　為復敬禮如來臍、　　為復深心禮佛足，　何苦不見佛涅槃？",
        "from": "T12n0377_002:0909a23_0",
        "context_with_next_sentence": true
    },
    {
        "source_sentence": "　　惟願示我敬禮處。",
        "from": "T12n0377_002:0909a27_1",
        "context_with_next_sentence": true
    },
    {
        "source_sentence": "　如來在世眾安樂，　　今入涅槃皆大苦。",
        "from": "T12n0377_002:0909a28_0",
        "context_with_next_sentence": true
    },
    {
        "source_sentence": "　哀哉哀哉深大苦，　　大悲示教所禮處。」",
        "from": "T12n0377_002:0909a29_0",
        "context_with_next_sentence": true
    },
    {
        "source_sentence": "爾時，迦葉哽咽悲哀，說是偈已，世尊大悲即現二足千輻輪相，出於棺外，迴示迦葉，從千輻輪放千光明，遍照十方一切世界。",
        "from": "T12n0377_002:0909b01_0",
        "context_with_next_sentence": true
    },
    {
        "source_sentence": "爾時，迦葉與諸弟子見佛足已，一時禮拜千輻輪相，即更悶絕，昏迷躄地，良久乃醒。",
        "from": "T12n0377_002:0909b03_1",
        "context_with_next_sentence": true
    },
    {
        "source_sentence": "與諸弟子哀號哽咽，右遶七匝，遶七匝已，復禮佛足，悲哀哭泣，聲震世界。",
        "from": "T12n0377_002:0909b05_2",
        "context_with_next_sentence": true
    },
    {
        "source_sentence": "復更說偈，哀歎佛足：「如來究竟大悲心，　　平等慈光無二照，　眾生有感無不應，　　示我二足千輻輪。",
        "from": "T12n0377_002:0909b07_3",
        "context_with_next_sentence": true
    },
    {
        "source_sentence": "　我今深心歸命禮，　　千輻輪相二尊足，　千輻輪中放千光，　　遍照十方普佛剎。",
        "from": "T12n0377_002:0909b10_0",
        "context_with_next_sentence": true
    },
    {
        "source_sentence": "　我今歸依頭面禮，　　千輻輪相長光照，　眾生遇光皆解脫，　　三塗八難皆離苦。",
        "from": "T12n0377_002:0909b12_0",
        "context_with_next_sentence": true
    },
    {
        "source_sentence": "　我復歸依頭面禮，　　輪光普救諸惡趣，　世尊往昔無數劫，　　為我等故修苦行；　今證得此金剛體，　　足下由放千光明，　悲哀稽首歸命禮，　　安於眾生千輻輪。",
        "from": "T12n0377_002:0909b14_0",
        "context_with_next_sentence": true
    },
    {
        "source_sentence": "　佛修眾德為一切，　　修道樹日降四魔，　四魔降已伏外道，　　眾生因此得正見。",
        "from": "T12n0377_002:0909b18_0",
        "context_with_next_sentence": true
    },
    {
        "source_sentence": "　稽首歸依頭面禮，　　眾生正見光明足，　佛為一切真慈父，　　足光平等度眾生。",
        "from": "T12n0377_002:0909b20_0",
        "context_with_next_sentence": true
    },
    {
        "source_sentence": "　我復歸依頭面禮，　　平等離苦輪足光，　我遇千輻光明足，　　悲喜交流哀切心。",
        "from": "T12n0377_002:0909b22_0",
        "context_with_next_sentence": true
    },
    {
        "source_sentence": "　我復悲哀頭面禮，　　有感千輻輪光相，　稽首歸依輪足光，　　乘究竟乘出三界。",
        "from": "T12n0377_002:0909b24_0",
        "context_with_next_sentence": true
    },
    {
        "source_sentence": "　敬禮天人歸依足，　　輪光普照三有苦，　眾生未得脫苦門，　　皆悉歸命輪光足。",
        "from": "T12n0377_002:0909b26_0",
        "context_with_next_sentence": true
    },
    {
        "source_sentence": "　我等輪迴未出離，　　如何輪足見放捨？",
        "from": "T12n0377_002:0909b28_0",
        "context_with_next_sentence": true
    },
    {
        "source_sentence": "　哀哉哀哉諸眾生，　　長夜莫覩輪足光，　悔過世尊大慈悲，　　示敬千輻輪光足。",
        "from": "T12n0377_002:0909b29_0",
        "context_with_next_sentence": true
    },
    {
        "source_sentence": "　哀哉今遇輪光相，　　自此當何復再覩？」",
        "from": "T12n0377_002:0909c02_0",
        "context_with_next_sentence": true
    },
    {
        "source_sentence": "爾時，迦葉與諸弟子說是偈已，復重悶絕，昏迷躄地，良久漸醒，悲哀哽咽，不能自裁。",
        "from": "T12n0377_002:0909c03_0",
        "context_with_next_sentence": true
    },
    {
        "source_sentence": "大覺世尊千輻輪相金剛雙足，還自入棺，封閉如故。",
        "from": "T12n0377_002:0909c04_1",
        "context_with_next_sentence": true
    },
    {
        "source_sentence": "爾時，城內一切士女、天人、大眾，見大迦葉復重號哭，搥胸大叫，哀震大千無量世界，各將所持悲哽供養。",
        "from": "T12n0377_002:0909c06_2",
        "context_with_next_sentence": true
    },
    {
        "source_sentence": "爾時，拘尸城內有四力士，瓔珞嚴身，持七寶炬，大如車輪，焰光普照，以焚香樓，茶毘如來，炬投香樓，自然殄滅。",
        "from": "T12n0377_002:0909c09_0",
        "context_with_next_sentence": true
    },
    {
        "source_sentence": "迦葉告言：「大聖寶棺，三界之火所不能燒，何況汝力而能燒耶？」",
        "from": "T12n0377_002:0909c11_1",
        "context_with_next_sentence": true
    },
    {
        "source_sentence": "城內復有八大力士，更持七寶大炬光焰，一切將投棺所，亦皆殄滅。",
        "from": "T12n0377_002:0909c12_2",
        "context_with_next_sentence": true
    },
    {
        "source_sentence": "城內復有十六極大力士，各持七寶大炬來投香樓，亦悉殄滅。",
        "from": "T12n0377_002:0909c14_3",
        "context_with_next_sentence": true
    },
    {
        "source_sentence": "城內復有三十六極大力士，各持七寶大炬來投，亦皆殄滅。",
        "from": "T12n0377_002:0909c15_4",
        "context_with_next_sentence": true
    },
    {
        "source_sentence": "爾時，迦葉告諸力士、一切大眾：「汝等當知，縱使一切天人所有炬火，不能茶毘如來寶棺。",
        "from": "T12n0377_002:0909c18_0",
        "context_with_next_sentence": true
    },
    {
        "source_sentence": "汝等不須勞苦，強欲為作。」",
        "from": "T12n0377_002:0909c20_0",
        "context_with_next_sentence": true
    },
    {
        "source_sentence": "爾時，城內士女、天人、大眾復重悲哀，各以所持號泣供養，一時禮拜右繞七匝，悲號大哭聲震三千。",
        "from": "T12n0377_002:0909c20_1",
        "context_with_next_sentence": true
    },
    {
        "source_sentence": "爾時，如來以大悲力，從心胸中火踊棺外，漸漸茶毘，經于七日，焚妙香樓，爾乃方盡。",
        "from": "T12n0377_002:0909c22_2",
        "context_with_next_sentence": true
    },
    {
        "source_sentence": "爾時，城內士女、天人、大眾於七日間悲號哭泣，哀聲不斷，各以所持，供養不歇。",
        "from": "T12n0377_002:0909c24_3",
        "context_with_next_sentence": true
    },
    {
        "source_sentence": "爾時，四天王各作是念：「我以香水注火令滅，急收舍利，天上供養。」",
        "from": "T12n0377_002:0909c26_4",
        "context_with_next_sentence": true
    },
    {
        "source_sentence": "作是念已，即持七寶金瓶，盛滿香水，復將須彌四埵，四大香潔出甘乳樹，樹各千圍，高百由旬，隨四天王同時而下至茶毘所。",
        "from": "T12n0377_002:0909c27_5",
        "context_with_next_sentence": true
    },
    {
        "source_sentence": "樹流甘乳，注寫香瓶，一時注火。",
        "from": "T12n0377_002:0910a01_6",
        "context_with_next_sentence": true
    },
    {
        "source_sentence": "注已，火勢轉高，都無滅也。",
        "from": "T12n0377_002:0910a02_7",
        "context_with_next_sentence": true
    },
    {
        "source_sentence": "爾時，海神莎伽羅龍王及江神、河神，見火不滅，各作是念：「我取香水注火令滅，急收舍利，住處供養。」",
        "from": "T12n0377_002:0910a03_8",
        "context_with_next_sentence": true
    },
    {
        "source_sentence": "作是念已，各持寶瓶盛取無量香水，至茶毘所一時注火。",
        "from": "T12n0377_002:0910a05_9",
        "context_with_next_sentence": true
    },
    {
        "source_sentence": "注已，火勢如故，都亦不滅。",
        "from": "T12n0377_002:0910a06_10",
        "context_with_next_sentence": true
    },
    {
        "source_sentence": "爾時，樓逗語四天王及海神等：「汝注香水令火滅者，可不欲取舍利還本所居而供養耶？」",
        "from": "T12n0377_002:0910a07_11",
        "context_with_next_sentence": true
    },
    {
        "source_sentence": "答言：「實爾。」",
        "from": "T12n0377_002:0910a09_12",
        "context_with_next_sentence": true
    },
    {
        "source_sentence": "樓逗語四天王言：「汝大貪心。",
        "from": "T12n0377_002:0910a09_13",
        "context_with_next_sentence": true
    },
    {
        "source_sentence": "汝居天上，舍利隨汝，若在天宮，地居之人如何得往而供養耶？」",
        "from": "T12n0377_002:0910a10_14",
        "context_with_next_sentence": true
    },
    {
        "source_sentence": "復語海神：「汝等住在大海江河，如來舍利汝收取者，地居之人如何得往而供養耶？」",
        "from": "T12n0377_002:0910a11_15",
        "context_with_next_sentence": true
    },
    {
        "source_sentence": "爾時四天王即皆懺悔，悔已各還天宮；爾時大海、江、河神等，皆亦懺悔，誠如聖言，悔已各還。",
        "from": "T12n0377_002:0910a13_16",
        "context_with_next_sentence": true
    },
    {
        "source_sentence": "大般涅槃經聖軀廓潤品第四",
        "from": "T12n0377_002:0910a16_0",
        "context_with_next_sentence": true
    },
    {
        "source_sentence": "爾時，帝釋持七寶瓶及供養具至茶毘所，其火一時自然滅盡，帝釋即開如來寶棺，欲請佛牙。",
        "from": "T12n0377_002:0910a17_0",
        "context_with_next_sentence": true
    },
    {
        "source_sentence": "樓逗即問：「汝何為耶？」",
        "from": "T12n0377_002:0910a19_1",
        "context_with_next_sentence": true
    },
    {
        "source_sentence": "答言：「欲請佛牙，還天供養。」",
        "from": "T12n0377_002:0910a19_2",
        "context_with_next_sentence": true
    },
    {
        "source_sentence": "樓逗言：「莫輒自取，可待大眾，爾乃共分。」",
        "from": "T12n0377_002:0910a20_3",
        "context_with_next_sentence": true
    },
    {
        "source_sentence": "釋言：「佛先與我一牙舍利，是以我來，火即自滅。」",
        "from": "T12n0377_002:0910a21_4",
        "context_with_next_sentence": true
    },
    {
        "source_sentence": "帝釋說是語已，即開寶棺，於佛口中右畔上頷取牙舍利，即還天上起塔供養。",
        "from": "T12n0377_002:0910a22_5",
        "context_with_next_sentence": true
    },
    {
        "source_sentence": "爾時，有二捷疾羅剎隱身隨釋，眾皆不見，盜取一雙佛牙舍利。",
        "from": "T12n0377_002:0910a23_6",
        "context_with_next_sentence": true
    },
    {
        "source_sentence": "爾時，城內一切士女、一切大眾，即一時來欲爭舍利。",
        "from": "T12n0377_002:0910a25_7",
        "context_with_next_sentence": true
    },
    {
        "source_sentence": "樓逗告言：「大眾當知，待且安詳。",
        "from": "T12n0377_002:0910a26_8",
        "context_with_next_sentence": true
    },
    {
        "source_sentence": "如佛所說，應當如法，共分供養。」",
        "from": "T12n0377_002:0910a27_9",
        "context_with_next_sentence": true
    },
    {
        "source_sentence": "爾時，城內士女、一切大眾不聞樓逗所言，乃各執持矛矟、弓箭、刀劍、羂索、一切戰具，各自莊嚴，欲取舍利。",
        "from": "T12n0377_002:0910a28_10",
        "context_with_next_sentence": true
    },
    {
        "source_sentence": "爾時，城內人眾即開佛棺，兜羅白[疊*毛]宛然不燒，大眾見已復大號哭，流淚盈目，各將所持悲哀供養，深心禮拜，流淚長跪，同說偈讚：「如來以大自在力，　　於一切世得自在，　大悲本願處斯土，　　周旋苦海度眾生。",
        "from": "T12n0377_002:0910b01_11",
        "context_with_next_sentence": true
    },
    {
        "source_sentence": "　無量智慧神通力，　　出沒生死無罣礙，　能以一身為多身，　　多身一身為無量。",
        "from": "T12n0377_002:0910b07_0",
        "context_with_next_sentence": true
    },
    {
        "source_sentence": "　神變普應咸皆見，　　無緣即現入涅槃，　我等福盡無應緣，　　故乃如來見放捨。",
        "from": "T12n0377_002:0910b09_0",
        "context_with_next_sentence": true
    },
    {
        "source_sentence": "　佛於娑羅寶棺中，　　大力士舉皆不起，　大悲之力自輕舉，　　昇空高一多羅樹，　乘虛徐遶拘尸城，　　七日大聖遶七匝，　遶已自臨茶毘所，　　不共神力所施為。",
        "from": "T12n0377_002:0910b11_0",
        "context_with_next_sentence": true
    },
    {
        "source_sentence": "　一切天人莫能測，　　佛於大般涅槃中，　金剛不壞力自在，　　一切茶毘火不然，　自於心中出慈火，　　焚燒七日示現盡，　人天不能滅此火，　　如來大悲示應力。",
        "from": "T12n0377_002:0910b15_0",
        "context_with_next_sentence": true
    },
    {
        "source_sentence": "　帝釋來至火便滅，　　妙兜羅綿纏佛身，　大火焚燒都不燃，　　白[疊*毛]隨佛寶棺內，　火中儼然而不燒，　　方知如來自在力。",
        "from": "T12n0377_002:0910b19_0",
        "context_with_next_sentence": true
    },
    {
        "source_sentence": "　於法自在為法王，　　敬禮大悲三界尊、　敬禮聖中無畏者、　　敬禮普覆大慈力、　敬禮神變自在者，　　我等從今離世尊，　沒苦無能見救護。",
        "from": "T12n0377_002:0910b22_0",
        "context_with_next_sentence": true
    },
    {
        "source_sentence": "　　哀哉哀哉大聖尊！",
        "from": "T12n0377_002:0910b25_1",
        "context_with_next_sentence": true
    },
    {
        "source_sentence": "　方今長別何由見？」",
        "from": "T12n0377_002:0910b26_0",
        "context_with_next_sentence": true
    },
    {
        "source_sentence": "爾時大眾說是偈已，重復悲泣，各以所持盡哀供養。",
        "from": "T12n0377_002:0910b27_0",
        "context_with_next_sentence": true
    },
    {
        "source_sentence": "爾時，樓逗普為天人一切大眾，與城內人共於棺所，徐舉白[疊*毛]及兜羅綿：其迦葉等白[疊*毛]千張火全不燒；其城內人白[疊*毛]千張，除外一重餘者灰燼；其兜羅綿宛然如故。",
        "from": "T12n0377_002:0910b28_1",
        "context_with_next_sentence": true
    },
    {
        "source_sentence": "爾時，樓逗取此白[疊*毛]及兜羅綿細破分之，與諸大眾，令起寶塔而供養之；樓逗復取[疊*毛]灰亦細分眾，令起寶塔而供養之；其餘燼灰無復得分，眾各自取，起塔供養。",
        "from": "T12n0377_002:0910c02_2",
        "context_with_next_sentence": true
    },
    {
        "source_sentence": "其城內人先已遣匠造八金壜，八師子座，各以七寶而為莊嚴，其七寶壜各受一斛，各置七寶師子座上。",
        "from": "T12n0377_002:0910c06_3",
        "context_with_next_sentence": true
    },
    {
        "source_sentence": "其八師子七寶之座，座別各有三十二力士，各嚴七寶、瓔珞、雜綵纏身，共舉七寶八師子座；座上復各有八婇女，身嚴七寶、瓔珞、雜綵持七寶壜；座上復各有八婇女，嚴身瓔珞執七寶蓋覆金壜上；座上復各有八婇女，身嚴瓔珞，持七寶劍，衛七寶壜；座上復各有八婇女，身嚴瓔珞，執雉毛纛，竪壜四面；座別各有無量人眾，持妙音樂、幢幡、寶蓋、香花、瓔珞圍遶供養；座各復有無量人眾，各持弓箭、矛矟、羂索、長鉤、一切戰具而圍遶之，從拘尸城前後圍遶向茶毘所。",
        "from": "T12n0377_002:0910c08_4",
        "context_with_next_sentence": true
    },
    {
        "source_sentence": "其八師子七寶之座出城去後，城內人眾即持無數香泥、香水，尋力士後，平治塗地，作香泥路，廣博嚴事，向茶毘所。",
        "from": "T12n0377_002:0910c19_5",
        "context_with_next_sentence": true
    },
    {
        "source_sentence": "其路兩邊無數寶幢、幡蓋、香花、真珠、瓔珞、眾妙雜綵、音樂、弦歌嚴飾路邊，儼然供養，待大聖尊舍利而還。",
        "from": "T12n0377_002:0910c21_6",
        "context_with_next_sentence": true
    },
    {
        "source_sentence": "其諸力士持八師子七寶之座，圍遶至茶毘所，即大哀泣，號哭哽咽，聲震大千，各以所持深心供養。",
        "from": "T12n0377_002:0910c24_7",
        "context_with_next_sentence": true
    },
    {
        "source_sentence": "爾時，世尊大悲力故，碎金剛體成末舍利，惟留四牙不可沮壞。",
        "from": "T12n0377_002:0910c27_0",
        "context_with_next_sentence": true
    },
    {
        "source_sentence": "爾時，大眾既見舍利，復重悲哀，以其所持流淚供養。",
        "from": "T12n0377_002:0910c28_1",
        "context_with_next_sentence": true
    },
    {
        "source_sentence": "爾時樓逗與城內人涕泣盈目，收取舍利，著師子座七寶壜中，滿八金壜，舍利便盡。",
        "from": "T12n0377_002:0910c29_2",
        "context_with_next_sentence": true
    },
    {
        "source_sentence": "爾時，一切天人大眾見佛舍利入金壜中，重更悲哭，涕泣流淚，各將所持深心供養。",
        "from": "T12n0377_002:0911a02_3",
        "context_with_next_sentence": true
    },
    {
        "source_sentence": "爾時，城內諸大力士及諸士女將欲持佛舍利金壜向拘尸城。",
        "from": "T12n0377_002:0911a04_4",
        "context_with_next_sentence": true
    },
    {
        "source_sentence": "爾時大眾復重悲哀，各將所持流淚供養。",
        "from": "T12n0377_002:0911a05_5",
        "context_with_next_sentence": true
    },
    {
        "source_sentence": "爾時，城內諸大力士及圍遶眾并城內人悲咽流淚，舉八師子七寶之座，隨香泥路迴向拘尸。",
        "from": "T12n0377_002:0911a06_6",
        "context_with_next_sentence": true
    },
    {
        "source_sentence": "爾時一切人天大眾復大悲哀，聲震世界，各將所持隨從舍利哀號供養。",
        "from": "T12n0377_002:0911a08_7",
        "context_with_next_sentence": true
    },
    {
        "source_sentence": "如來舍利至城內已，置四衢道中。",
        "from": "T12n0377_002:0911a10_8",
        "context_with_next_sentence": true
    },
    {
        "source_sentence": "爾時，拘尸城人即嚴四兵、無數軍眾，身著甲鎧、各執戰具，遶拘尸城四面周匝，無數重兵儼然而住，擬防外人來抄掠故，雖為儀式，無戰諍心。",
        "from": "T12n0377_002:0911a11_9",
        "context_with_next_sentence": true
    },
    {
        "source_sentence": "復有五百大呪術師，守城四門，為遮難故。",
        "from": "T12n0377_002:0911a14_10",
        "context_with_next_sentence": true
    },
    {
        "source_sentence": "復有無數寶幢、幡蓋，微妙莊嚴，大雉毛纛，於城四維儼然供養，為標式故。",
        "from": "T12n0377_002:0911a15_11",
        "context_with_next_sentence": true
    },
    {
        "source_sentence": "爾時，城內一切士女、天人大眾復大悲哀，各將所持深心供養。",
        "from": "T12n0377_002:0911a16_12",
        "context_with_next_sentence": true
    },
    {
        "source_sentence": "其舍利壜置師子座經于七日，於七日中一切大眾，日夜悲號，哀聲不斷，盡以所持深心供養。",
        "from": "T12n0377_002:0911a18_13",
        "context_with_next_sentence": true
    },
    {
        "source_sentence": "其八師子七寶之座，各有五百大呪術師各共持之，遮有天龍、夜叉、神鬼來欺奪故。",
        "from": "T12n0377_002:0911a20_14",
        "context_with_next_sentence": true
    },
    {
        "source_sentence": "經七日間，爾時如來本生眷屬——迦毘羅國王諸釋種等，佛神力故，都不覺知佛入涅槃。",
        "from": "T12n0377_002:0911a22_15",
        "context_with_next_sentence": true
    },
    {
        "source_sentence": "佛涅槃後經三七日，爾乃方知。",
        "from": "T12n0377_002:0911a24_16",
        "context_with_next_sentence": true
    },
    {
        "source_sentence": "時彼國王諸釋種等，悲哭號泣，即共疾來至拘尸城，見諸兵眾，無數千人圍繞城外；復見寶幢、幡蓋列城四維，映蔽國界；復見大呪術師守城四門。",
        "from": "T12n0377_002:0911a25_0",
        "context_with_next_sentence": true
    },
    {
        "source_sentence": "王及釋等問呪師言：「佛涅槃耶？」",
        "from": "T12n0377_002:0911a28_1",
        "context_with_next_sentence": true
    },
    {
        "source_sentence": "答云：「佛涅槃來過四七日，茶毘已竟，將分舍利。」",
        "from": "T12n0377_002:0911a29_0",
        "context_with_next_sentence": true
    },
    {
        "source_sentence": "王言：「我等是佛所生眷屬，佛神力故，令我不知如來涅槃。",
        "from": "T12n0377_002:0911b01_1",
        "context_with_next_sentence": true
    },
    {
        "source_sentence": "我今欲見如來舍利，卿可開路令我得入。」",
        "from": "T12n0377_002:0911b02_2",
        "context_with_next_sentence": true
    },
    {
        "source_sentence": "呪師兵眾聞是語已，即聽入城。",
        "from": "T12n0377_002:0911b03_3",
        "context_with_next_sentence": true
    },
    {
        "source_sentence": "王及釋種得入城已，見佛舍利在師子座，悲號哽咽，涕淚交流，右遶七匝。",
        "from": "T12n0377_002:0911b04_0",
        "context_with_next_sentence": true
    },
    {
        "source_sentence": "遶七匝已，收淚而言：「我今欲請如來舍利一分，將還供養。」",
        "from": "T12n0377_002:0911b05_1",
        "context_with_next_sentence": true
    },
    {
        "source_sentence": "大眾答曰：「雖知汝是釋種眷屬，然佛世尊先已有言，分布舍利未見及汝，各有請主，汝如何得？",
        "from": "T12n0377_002:0911b06_2",
        "context_with_next_sentence": true
    },
    {
        "source_sentence": "汝可還耶。」",
        "from": "T12n0377_002:0911b09_3",
        "context_with_next_sentence": true
    },
    {
        "source_sentence": "爾時，王及釋種不果所請，號哭悲哀，悶絕躄地，良久乃醒，悲不自勝，語眾人言：「如來世尊是我釋種，愍汝等故於此涅槃。",
        "from": "T12n0377_002:0911b09_4",
        "context_with_next_sentence": true
    },
    {
        "source_sentence": "汝等如何見有欺忽，乃不分我一分舍利？」",
        "from": "T12n0377_002:0911b12_0",
        "context_with_next_sentence": true
    },
    {
        "source_sentence": "作是語訖，各禮舍利，右遶七匝，悲泣流淚，生忿恨心，慨悼還家。",
        "from": "T12n0377_002:0911b12_1",
        "context_with_next_sentence": true
    },
    {
        "source_sentence": "爾時，摩迦陀主阿闍世王害父王已，深生悔恨，身生惡瘡，既遇世尊月愛光觸身瘡漸愈，來詣佛所，求哀懺悔。",
        "from": "T12n0377_002:0911b15_0",
        "context_with_next_sentence": true
    },
    {
        "source_sentence": "世尊大悲，即以甘露微妙法藥洗蕩身瘡，極重罪滅，即還本宮，都不覺知如來涅槃。",
        "from": "T12n0377_002:0911b17_1",
        "context_with_next_sentence": true
    },
    {
        "source_sentence": "於涅槃夜夢見月落、日從地出、星宿雲雨繽紛而隕；復有煙氣從地而出，見七彗星現於天上；復夢天上有大火聚，遍空熾然，一時墮地。",
        "from": "T12n0377_002:0911b19_2",
        "context_with_next_sentence": true
    },
    {
        "source_sentence": "夢已尋覺心大驚戰，即召諸臣，具陳斯夢：「此何祥耶？」",
        "from": "T12n0377_002:0911b22_3",
        "context_with_next_sentence": true
    },
    {
        "source_sentence": "臣答王言：「是佛涅槃不祥之相。",
        "from": "T12n0377_002:0911b23_4",
        "context_with_next_sentence": true
    },
    {
        "source_sentence": "佛滅度後，三界眾生、六道有識，煩惱橫起，故現大火從天落地；佛入滅度，月愛慈光、慧雲普潤悉皆滅沒，即雲月落；星落地者，佛涅槃後，八萬律儀、一切戒法，眾生違反，不依佛教，乃行邪法，墮於地獄；日出地者，佛涅槃後，三塗惡道苦聚日光出現世間；故感斯夢。」",
        "from": "T12n0377_002:0911b24_5",
        "context_with_next_sentence": true
    },
    {
        "source_sentence": "王聞是語，將諸臣從夜半即來至拘尸城，見諸無數四兵之眾，防衛拘尸無量重數，復見城門有呪術師防止外難。",
        "from": "T12n0377_002:0911c01_6",
        "context_with_next_sentence": true
    },
    {
        "source_sentence": "王見是已，即問呪師：「佛涅槃耶？」",
        "from": "T12n0377_002:0911c03_7",
        "context_with_next_sentence": true
    },
    {
        "source_sentence": "呪師答言：「佛涅槃來，已經四七，當今大眾將分舍利。」",
        "from": "T12n0377_002:0911c04_8",
        "context_with_next_sentence": true
    },
    {
        "source_sentence": "王言：「佛入涅槃，我都不知，我於夜夢見不祥事，以問諸臣，方知如來入大涅槃。",
        "from": "T12n0377_002:0911c05_9",
        "context_with_next_sentence": true
    },
    {
        "source_sentence": "我欲入城禮拜如來金剛舍利，汝為通路。」",
        "from": "T12n0377_002:0911c07_10",
        "context_with_next_sentence": true
    },
    {
        "source_sentence": "呪師聞已，即聽前入。",
        "from": "T12n0377_002:0911c08_11",
        "context_with_next_sentence": true
    },
    {
        "source_sentence": "王至城內四衢道中，見師子座舍利金壜，復覩大眾悲哀供養，王與徒眾一時禮拜，悲泣流淚，右遶七匝，哀慘供養。",
        "from": "T12n0377_002:0911c09_0",
        "context_with_next_sentence": true
    },
    {
        "source_sentence": "爾時，王就大眾請求如來一分舍利，還國供養。",
        "from": "T12n0377_002:0911c11_1",
        "context_with_next_sentence": true
    },
    {
        "source_sentence": "大眾答言：「何晚至耶？",
        "from": "T12n0377_002:0911c12_2",
        "context_with_next_sentence": true
    },
    {
        "source_sentence": "佛已先說分布方法，舍利皆已各有所請，無有仁分，仁可還宮。」",
        "from": "T12n0377_002:0911c13_3",
        "context_with_next_sentence": true
    },
    {
        "source_sentence": "阿闍世王不果所請，愁憂不樂，即禮舍利，惆悵而還。",
        "from": "T12n0377_002:0911c14_4",
        "context_with_next_sentence": true
    },
    {
        "source_sentence": "爾時毘離外道名王，佛涅槃後經三七已，爾乃方知，即將臣從疾往拘尸。",
        "from": "T12n0377_002:0911c16_0",
        "context_with_next_sentence": true
    },
    {
        "source_sentence": "既至拘尸，即見無數四兵之眾，防衛拘尸，遶無量重。",
        "from": "T12n0377_002:0911c17_1",
        "context_with_next_sentence": true
    },
    {
        "source_sentence": "爾時阿勒伽羅王，佛涅槃後經三七已，爾乃方知，即將臣從疾往拘尸。",
        "from": "T12n0377_002:0911c18_2",
        "context_with_next_sentence": true
    },
    {
        "source_sentence": "既至拘尸，即見無數四兵之眾，防衛拘尸，遶無量重。",
        "from": "T12n0377_002:0911c20_3",
        "context_with_next_sentence": true
    },
    {
        "source_sentence": "爾時毘耨隊不畏王，佛入涅槃經三七已，爾乃方知。",
        "from": "T12n0377_002:0911c21_4",
        "context_with_next_sentence": true
    },
    {
        "source_sentence": "爾時遮羅伽羅國王，佛入涅槃經三七已，爾乃方知。",
        "from": "T12n0377_002:0911c22_5",
        "context_with_next_sentence": true
    },
    {
        "source_sentence": "爾時師伽那王，佛入涅槃經三七已，爾乃方知。",
        "from": "T12n0377_002:0911c24_6",
        "context_with_next_sentence": true
    },
    {
        "source_sentence": "爾時波肩羅外道名王，佛入涅槃經三七已，爾乃方知，即將臣從疾往拘尸。",
        "from": "T12n0377_002:0911c25_7",
        "context_with_next_sentence": true
    },
    {
        "source_sentence": "既至拘尸，即見無數四兵之眾，防衛拘尸，遶無量重。",
        "from": "T12n0377_002:0911c26_8",
        "context_with_next_sentence": true
    },
    {
        "source_sentence": "復見城門有大呪師防止外難，王問呪師：「佛涅槃耶？」",
        "from": "T12n0377_002:0911c28_0",
        "context_with_next_sentence": true
    },
    {
        "source_sentence": "答言：「佛涅槃來，已經四七，當今大眾將分舍利。」",
        "from": "T12n0377_002:0911c29_1",
        "context_with_next_sentence": true
    },
    {
        "source_sentence": "王語呪師：「佛入涅槃，我都不知，故今晚至。",
        "from": "T12n0377_002:0912a01_2",
        "context_with_next_sentence": true
    },
    {
        "source_sentence": "我欲入城禮拜供養如來舍利，汝可開路。」",
        "from": "T12n0377_002:0912a02_3",
        "context_with_next_sentence": true
    },
    {
        "source_sentence": "呪師聞已，即聽前入。",
        "from": "T12n0377_002:0912a03_4",
        "context_with_next_sentence": true
    },
    {
        "source_sentence": "至四衢道見師子座七寶莊嚴，安置七寶舍利金壜，復見大眾悲哀供養，王將從眾一時禮拜，悲哀流淚，右遶七匝，各以所持悽慘供養。",
        "from": "T12n0377_002:0912a03_5",
        "context_with_next_sentence": true
    },
    {
        "source_sentence": "王語眾言：「佛入涅槃，我都不知，一何苦哉，不得見佛。",
        "from": "T12n0377_002:0912a06_6",
        "context_with_next_sentence": true
    },
    {
        "source_sentence": "請眾與我一分舍利，還國供養。」",
        "from": "T12n0377_002:0912a08_0",
        "context_with_next_sentence": true
    },
    {
        "source_sentence": "眾言：「汝何來晚，佛已先說分布法軌，舍利皆已各有所請，無有仁分，仁可還宮。」",
        "from": "T12n0377_002:0912a08_1",
        "context_with_next_sentence": true
    },
    {
        "source_sentence": "王及臣眾不果所請，愁憂不樂，即禮舍利，悲戀而還。",
        "from": "T12n0377_002:0912a10_2",
        "context_with_next_sentence": true
    },
    {
        "source_sentence": "爾時諸菩薩及聲聞眾、天人、龍鬼、國王、長者、大臣、人民、一切大眾，悲號涕泣，搥胸大哭，五體投地，作禮而去。",
        "from": "T12n0377_002:0912a11_3",
        "context_with_next_sentence": true
    },
    {
        "source_sentence": "大般涅槃經後分卷下",
        "from": "T12n0377_002:0912a15_0",
        "context_with_next_sentence": true
    },
    {
        "source_sentence": "時迦毘羅等七國王臣不果所願，心懷悲憤，慨戀而還，各至本邑，咸遣使臣同詣拘尸，再求舍利。",
        "from": "T12n0377_002:0912a16_0",
        "context_with_next_sentence": true
    },
    {
        "source_sentence": "城人報曰：「世尊慈父既於我界而般涅槃，全身舍利應留永劫於此供養，終不分與外邑諸人。」",
        "from": "T12n0377_002:0912a16_1",
        "context_with_next_sentence": true
    },
    {
        "source_sentence": "諸國答曰：「若分者善；若不與者，我等當以彊力奪取。」",
        "from": "T12n0377_002:0912a16_2",
        "context_with_next_sentence": true
    },
    {
        "source_sentence": "城人告曰：「徒事鬥諍，終不可得。」",
        "from": "T12n0377_002:0912a16_3",
        "context_with_next_sentence": true
    },
    {
        "source_sentence": "闍王復使雨行大臣馳兵請分，告城人曰：「若與者善；若不見分，我加兵力彊奪將去。」",
        "from": "T12n0377_002:0912a16_4",
        "context_with_next_sentence": true
    },
    {
        "source_sentence": "答言：「任意。」",
        "from": "T12n0377_002:0912a16_5",
        "context_with_next_sentence": true
    },
    {
        "source_sentence": "爾時，拘尸城中所有壯士男女，並閑弓射，即便摠出，嚴整四兵，欲與諸邑交兵合戰。",
        "from": "T12n0377_002:0912a16_6",
        "context_with_next_sentence": true
    },
    {
        "source_sentence": "爾時，毘離國諸梨車種遂集四兵，往拘尸城，在一面住；阿勒國諸剎帝利，亦集四兵，在一面住；毘耨國諸婆羅門，亦集四兵，在一面住；遮羅迦羅國諸釋子，亦集四兵，在一面住；師伽國拘樓羅，亦集四兵，在一面住；波肩羅國力士，亦集四兵，往拘尸城，在一面住。",
        "from": "T12n0377_002:0912a16_7",
        "context_with_next_sentence": true
    },
    {
        "source_sentence": "爾時，拘尸那城七軍圍遶，為舍利故，各欲奪取。",
        "from": "T12n0377_002:0912a16_8",
        "context_with_next_sentence": true
    },
    {
        "source_sentence": "爾時，大眾中有一婆羅門姓煙，在八軍中高聲大唱：「拘尸城諸力士主聽，佛無量劫積善修忍，諸君亦常聞讚忍法，今日何可於佛滅後，為舍利故，起兵相奪？",
        "from": "T12n0377_002:0912a16_9",
        "context_with_next_sentence": true
    },
    {
        "source_sentence": "諸君當知此非敬事。",
        "from": "T12n0377_002:0912a16_10",
        "context_with_next_sentence": true
    },
    {
        "source_sentence": "舍利現在但當分作八分。」",
        "from": "T12n0377_002:0912a16_11",
        "context_with_next_sentence": true
    },
    {
        "source_sentence": "諸力士言：「敬如來議。」",
        "from": "T12n0377_002:0912a16_12",
        "context_with_next_sentence": true
    },
    {
        "source_sentence": "爾時，姓煙婆羅門即分舍利以為八分，作八分竟，高聲大唱：「汝諸力士主聽，盛舍利瓶請以見與，欲還頭那羅聚落起瓶塔，華香、幡蓋、伎樂供養。」",
        "from": "T12n0377_002:0912a16_13",
        "context_with_next_sentence": true
    },
    {
        "source_sentence": "諸力士答言：「敬從來請。」",
        "from": "T12n0377_002:0912a16_14",
        "context_with_next_sentence": true
    },
    {
        "source_sentence": "爾時，必波延那婆羅門居士復以高聲大唱：「拘尸城中諸力士主聽，燒佛處炭與我，欲還本國起炭塔，華香、伎樂供養。」",
        "from": "T12n0377_002:0912a16_15",
        "context_with_next_sentence": true
    },
    {
        "source_sentence": "諸力士答婆羅門言：「敬從來請。」",
        "from": "T12n0377_002:0912a16_16",
        "context_with_next_sentence": true
    },
    {
        "source_sentence": "爾時，拘尸城諸力士得第一分舍利，即於國中起塔，華香、伎樂種種供養；波肩羅婆國力士得第二分舍利，還歸起塔，種種供養；師伽那婆國拘羅樓眾得第三分舍利，還歸起塔，種種供養；阿勒遮國諸剎帝利得第四分舍利，還國起塔供養；毘耨國諸婆羅門得第五分舍利，還國起塔，種種供養；毘離國諸梨車得第六分舍利，還國起塔，種種供養；遮羅迦羅國諸釋子得第七分舍利，還國起塔，華香供養；摩伽陀主阿闍世王得第八分舍利，還王舍城起塔，華香、伎樂種種供養；姓煙婆羅門得盛舍利瓶，還頭那羅聚落起塔，華香供養；必波羅延那婆羅門居士得炭，還國起塔供養。",
        "from": "T12n0377_002:0912a16_17",
        "context_with_next_sentence": true
    },
    {
        "source_sentence": "爾時，閻浮提中八舍利塔、第九瓶塔、第十炭塔，如是分布舍利事已。",
        "from": "T12n0377_002:0912a16_18",
        "context_with_next_sentence": false
    }
]