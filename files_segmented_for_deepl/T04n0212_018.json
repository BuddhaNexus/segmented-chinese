[
    {
        "source_sentence": "出曜經卷第十八",
        "from": "T04n0212_018:0704a02_0",
        "context_with_next_sentence": true
    },
    {
        "source_sentence": "姚秦涼州沙門竺佛念譯",
        "from": "T04n0212_018:0704a04_0",
        "context_with_next_sentence": true
    },
    {
        "source_sentence": "雜品之二",
        "from": "T04n0212_018:0704a05_0",
        "context_with_next_sentence": true
    },
    {
        "source_sentence": "◎「自歸大聖雄，　　欲覲尊沙門，　　今欲自悔過，　　久來所作罪。」",
        "from": "T04n0212_018:0704a06_0",
        "context_with_next_sentence": true
    },
    {
        "source_sentence": "爾時世尊還現色相威神炳著，手執指鬘詣祇洹精舍告諸比丘：「汝等將此指鬘度為比丘。」",
        "from": "T04n0212_018:0704a08_0",
        "context_with_next_sentence": true
    },
    {
        "source_sentence": "即如佛教得為道人，清旦著衣持鉢入舍衛城分越。",
        "from": "T04n0212_018:0704a10_1",
        "context_with_next_sentence": true
    },
    {
        "source_sentence": "爾時城門裏有一牝象，懷妊欲產不時得產。",
        "from": "T04n0212_018:0704a11_2",
        "context_with_next_sentence": true
    },
    {
        "source_sentence": "象主遙見比丘來即起迎逆。",
        "from": "T04n0212_018:0704a12_3",
        "context_with_next_sentence": true
    },
    {
        "source_sentence": "「比丘若能使象時產者，可得入城乞；不能使象產者，不得入城分越。」",
        "from": "T04n0212_018:0704a12_4",
        "context_with_next_sentence": true
    },
    {
        "source_sentence": "比丘答曰：「吾先不誦此呪，且小停住，須吾還至世尊所受誦神呪，還當呪之使得產。」",
        "from": "T04n0212_018:0704a14_5",
        "context_with_next_sentence": true
    },
    {
        "source_sentence": "時指鬘比丘即至世尊所，頭面禮足白世尊曰：「向者入城分越，值城門裏有象欲產，責我呪術，象得產者然後得乞。",
        "from": "T04n0212_018:0704a16_6",
        "context_with_next_sentence": true
    },
    {
        "source_sentence": "唯願世尊願受神呪，使象得產使得分越。」",
        "from": "T04n0212_018:0704a19_7",
        "context_with_next_sentence": true
    },
    {
        "source_sentence": "佛告指鬘：「汝往彼所當以此言呪之：『今至誠呪，自生以來初不殺生。』",
        "from": "T04n0212_018:0704a20_8",
        "context_with_next_sentence": true
    },
    {
        "source_sentence": "持是至誠語使象得產無他。」",
        "from": "T04n0212_018:0704a21_9",
        "context_with_next_sentence": true
    },
    {
        "source_sentence": "爾時鴦掘魔從佛受呪術，即往呪象安隱得產。",
        "from": "T04n0212_018:0704a22_10",
        "context_with_next_sentence": true
    },
    {
        "source_sentence": "時諸人民皆稱：「善哉！",
        "from": "T04n0212_018:0704a23_11",
        "context_with_next_sentence": true
    },
    {
        "source_sentence": "世間乃有此奇怪之事。",
        "from": "T04n0212_018:0704a23_12",
        "context_with_next_sentence": true
    },
    {
        "source_sentence": "此指鬘前後殺生不可稱計，今方自呪從生以來初不殺生，持是至誠語使象得產無他。」",
        "from": "T04n0212_018:0704a24_13",
        "context_with_next_sentence": true
    },
    {
        "source_sentence": "便得入城，街巷人民見指鬘來，其中或父母兄弟妻息為指鬘所殺者，皆前報怨，或以刀杖瓦石打指鬘極使牢熟，破頭傷體裂壞衣被，鉢盂亦破，即走出城竟不乞食。",
        "from": "T04n0212_018:0704a26_14",
        "context_with_next_sentence": true
    },
    {
        "source_sentence": "還至世尊所，頭面禮足自說緣本，佛知其意指鬘受緣報何其速哉？",
        "from": "T04n0212_018:0704b01_15",
        "context_with_next_sentence": true
    },
    {
        "source_sentence": "爾時世尊漸與說法，即於坐上得須陀洹果乃至羅漢六通清徹。",
        "from": "T04n0212_018:0704b02_16",
        "context_with_next_sentence": true
    },
    {
        "source_sentence": "爾時波斯匿王，即集四種兵，馬兵象兵車兵步兵，欲往詣彼園與鴦掘魔共鬪。",
        "from": "T04n0212_018:0704b04_17",
        "context_with_next_sentence": true
    },
    {
        "source_sentence": "出舍衛城中，道聞行人說，鴦掘魔大賊受如來教得為比丘，即停兵眾入祇洹精舍，與如來相見。",
        "from": "T04n0212_018:0704b06_18",
        "context_with_next_sentence": true
    },
    {
        "source_sentence": "爾時世尊知王當來，即以神足隱鴦掘魔形使不顯露。",
        "from": "T04n0212_018:0704b08_19",
        "context_with_next_sentence": true
    },
    {
        "source_sentence": "時，王波斯匿至世尊所，頭面禮足在一面坐，爾時世尊即知而問曰：「王嚴備戰具集四種兵，為欲何至？」",
        "from": "T04n0212_018:0704b09_20",
        "context_with_next_sentence": true
    },
    {
        "source_sentence": "王白佛言：「界內有賊，名鴦掘魔，依嶮作賊暴虐無道，故集兵眾欲往攻伐。",
        "from": "T04n0212_018:0704b12_21",
        "context_with_next_sentence": true
    },
    {
        "source_sentence": "中路聞人說：『鴦掘魔受佛來化得為道次。』",
        "from": "T04n0212_018:0704b13_22",
        "context_with_next_sentence": true
    },
    {
        "source_sentence": "不審其人今為所在？」",
        "from": "T04n0212_018:0704b14_23",
        "context_with_next_sentence": true
    },
    {
        "source_sentence": "佛知王意即攝神足，使王見鴦掘魔。",
        "from": "T04n0212_018:0704b15_24",
        "context_with_next_sentence": true
    },
    {
        "source_sentence": "王見恐懼面投於地，諸臣扶起以水灑之。",
        "from": "T04n0212_018:0704b16_25",
        "context_with_next_sentence": true
    },
    {
        "source_sentence": "佛告王曰：「是王大幸遇此小恐，其人已得阿羅漢果。",
        "from": "T04n0212_018:0704b17_26",
        "context_with_next_sentence": true
    },
    {
        "source_sentence": "設當王詣彼深園見其本形，頭戴指鬘人血塗體，身執利劍顏色隆怒，王當見者心肝摧碎即喪命根。」",
        "from": "T04n0212_018:0704b18_27",
        "context_with_next_sentence": true
    },
    {
        "source_sentence": "王白佛言：「如來今日未降者降、未度者度，云何世尊！",
        "from": "T04n0212_018:0704b20_28",
        "context_with_next_sentence": true
    },
    {
        "source_sentence": "其人乃殺無央數人，云何得成羅漢果？」",
        "from": "T04n0212_018:0704b21_29",
        "context_with_next_sentence": true
    },
    {
        "source_sentence": "佛言：「無苦，行有前後、有熟不熟、有初有終。」",
        "from": "T04n0212_018:0704b22_30",
        "context_with_next_sentence": true
    },
    {
        "source_sentence": "爾時世尊觀宿因緣，便於大眾而說斯頌：「人前為惡，　　以善滅之，　　是照世間，　如月雲消。」",
        "from": "T04n0212_018:0704b23_31",
        "context_with_next_sentence": true
    },
    {
        "source_sentence": "人前為惡以善滅之者，如彼指鬘，殺害無數千人，以賢聖八品道而滅其惡，諸惡已盡永無根本，究竟清淨得不起法。",
        "from": "T04n0212_018:0704b27_0",
        "context_with_next_sentence": true
    },
    {
        "source_sentence": "是故說，人前為惡，以善滅之也。",
        "from": "T04n0212_018:0704b29_1",
        "context_with_next_sentence": true
    },
    {
        "source_sentence": "是照世間，如月雲消者，世間者其義有三：一名眾生世，二名器世，三名陰世。",
        "from": "T04n0212_018:0704c01_2",
        "context_with_next_sentence": true
    },
    {
        "source_sentence": "猶如秋月眾星圍繞，於中獨明光照遠近，弊惡比丘諸惡已盡，修清淨行，便於大眾廣有濟度。",
        "from": "T04n0212_018:0704c03_3",
        "context_with_next_sentence": true
    },
    {
        "source_sentence": "是故說，是照世間，如月雲消也。",
        "from": "T04n0212_018:0704c05_4",
        "context_with_next_sentence": true
    },
    {
        "source_sentence": "　人前為惡，　　以善滅之，　　世間愛著，　念空其義。",
        "from": "T04n0212_018:0704c06_0",
        "context_with_next_sentence": true
    },
    {
        "source_sentence": "人前為惡，以善滅之者，夫作惡皆由愛著，彼梵志妻興惡向無害，皆由愛心。",
        "from": "T04n0212_018:0704c08_0",
        "context_with_next_sentence": true
    },
    {
        "source_sentence": "是故說，人前為惡，以善滅之也。",
        "from": "T04n0212_018:0704c09_1",
        "context_with_next_sentence": true
    },
    {
        "source_sentence": "世間愛著，念空其義者，愛心深固流轉三界，受四生分迴趣五道，皆由愛著不能捨離，行人分別虛而不真，知皆空寂不可恃怙，是故說，世間愛著，念空其義也。",
        "from": "T04n0212_018:0704c10_2",
        "context_with_next_sentence": true
    },
    {
        "source_sentence": "　少壯捨家，　　盛修佛教，　　是照世間，　如月雲消。",
        "from": "T04n0212_018:0704c14_0",
        "context_with_next_sentence": true
    },
    {
        "source_sentence": "佛契經說：「因象師喻，時象師教訓少壯象，樂於曠野不被調御，即於曠野命終，復有中象不被調御，於彼取命終。",
        "from": "T04n0212_018:0704c16_0",
        "context_with_next_sentence": true
    },
    {
        "source_sentence": "少壯比丘此亦如是，不被教訓而取命終，長老比丘不被教訓而取命終。」",
        "from": "T04n0212_018:0704c18_1",
        "context_with_next_sentence": true
    },
    {
        "source_sentence": "比丘當知此亦如是，少壯象調御而取命終，中年象被調御而取命終，少壯比丘被教訓而取命終，長老比丘被教訓得賢聖法而取命終。",
        "from": "T04n0212_018:0704c20_2",
        "context_with_next_sentence": true
    },
    {
        "source_sentence": "少壯比丘盛修佛教，無所漏失具足佛法。",
        "from": "T04n0212_018:0704c23_3",
        "context_with_next_sentence": true
    },
    {
        "source_sentence": "云何為具足？",
        "from": "T04n0212_018:0704c24_4",
        "context_with_next_sentence": true
    },
    {
        "source_sentence": "越次取證成無上果，是故說，少壯捨家，盛修佛教也。",
        "from": "T04n0212_018:0704c24_5",
        "context_with_next_sentence": true
    },
    {
        "source_sentence": "是照世間，如月雲消者，猶如秋月光明遠照也。",
        "from": "T04n0212_018:0704c25_6",
        "context_with_next_sentence": true
    },
    {
        "source_sentence": "　少壯捨家，　　盛修佛教，　　世間愛著，　念空其義。",
        "from": "T04n0212_018:0704c27_0",
        "context_with_next_sentence": true
    },
    {
        "source_sentence": "少壯捨家者，欲斷愛著，諸天、阿須倫所見敬侍，加留羅、乾沓和等皆悉承事供養，是故說，世間愛著，念空其義也。",
        "from": "T04n0212_018:0704c29_0",
        "context_with_next_sentence": true
    },
    {
        "source_sentence": "　生不施惱，　　死而不慼，　　是見道悍，　應中勿憂。",
        "from": "T04n0212_018:0705a03_0",
        "context_with_next_sentence": true
    },
    {
        "source_sentence": "生不施惱，死而不慼者，自生以來不殺盜婬妷，不犯諸邪，臨命終時，神識澄靜亦不驚懼，亦復不見地獄畜生餓鬼，不見弊惡鬼，但見吉祥瑞應，是故說，生不施惱，死而不慼也。",
        "from": "T04n0212_018:0705a05_0",
        "context_with_next_sentence": true
    },
    {
        "source_sentence": "是見道悍，應中勿憂者，彼見諦人已離五難，雖在憂慼之間淡然無為，亦不悲號哭泣生諸眾惱，是故說，是見道悍，應中勿憂也。",
        "from": "T04n0212_018:0705a08_1",
        "context_with_next_sentence": true
    },
    {
        "source_sentence": "　生不施惱，　　死而不慼，　　是見道悍，　在親獨明。",
        "from": "T04n0212_018:0705a12_0",
        "context_with_next_sentence": true
    },
    {
        "source_sentence": "生不施惱，死而不慼者，自生已來，不由父母兄弟宗親五族而行惡法也，是故說，在親而獨明。",
        "from": "T04n0212_018:0705a14_0",
        "context_with_next_sentence": true
    },
    {
        "source_sentence": "　斷濁黑法，　　學惟清白，　　渡淵不反，　棄猗行止，　　不復染樂，　　欲斷無憂。",
        "from": "T04n0212_018:0705a17_0",
        "context_with_next_sentence": true
    },
    {
        "source_sentence": "斷濁黑法者，云何名為濁黑法？",
        "from": "T04n0212_018:0705a19_0",
        "context_with_next_sentence": true
    },
    {
        "source_sentence": "答曰：「一切諸使縛結塵垢，一切諸不善法退墮法、諸染著生死者，當斷已斷永斷。」",
        "from": "T04n0212_018:0705a19_1",
        "context_with_next_sentence": true
    },
    {
        "source_sentence": "是故說，斷濁黑法也。",
        "from": "T04n0212_018:0705a21_2",
        "context_with_next_sentence": true
    },
    {
        "source_sentence": "學惟清白者，云何名曰清白法？",
        "from": "T04n0212_018:0705a22_3",
        "context_with_next_sentence": true
    },
    {
        "source_sentence": "答曰：「意止、意斷、神足、根、力、覺意、八正道，三十七品，正使有法離於生死得出要者，亦名清白法。」",
        "from": "T04n0212_018:0705a22_4",
        "context_with_next_sentence": true
    },
    {
        "source_sentence": "是故說，學惟清白也。",
        "from": "T04n0212_018:0705a25_0",
        "context_with_next_sentence": true
    },
    {
        "source_sentence": "渡淵不反者，何以故名為淵？",
        "from": "T04n0212_018:0705a25_1",
        "context_with_next_sentence": true
    },
    {
        "source_sentence": "所謂淵者，流在界趣轉增生死，由此淵故流轉生死不可稱記，墮三塗八難，是故世尊說，當滅四淵求無上道。",
        "from": "T04n0212_018:0705a26_2",
        "context_with_next_sentence": true
    },
    {
        "source_sentence": "是故說，渡淵不反也。",
        "from": "T04n0212_018:0705a28_3",
        "context_with_next_sentence": true
    },
    {
        "source_sentence": "棄猗行止者，云何為猗？",
        "from": "T04n0212_018:0705a29_4",
        "context_with_next_sentence": true
    },
    {
        "source_sentence": "所謂猗者，猗欲不善法，是故如來說，棄猗無著乃謂真行。",
        "from": "T04n0212_018:0705a29_5",
        "context_with_next_sentence": true
    },
    {
        "source_sentence": "是故說，棄猗行止也。",
        "from": "T04n0212_018:0705b02_6",
        "context_with_next_sentence": true
    },
    {
        "source_sentence": "不復染樂者，不染五樂，親近賢聖律終不捨離，是故說，不復樂也。",
        "from": "T04n0212_018:0705b02_7",
        "context_with_next_sentence": true
    },
    {
        "source_sentence": "欲斷無憂者，夫人不至於無為，皆由有欲，染著女色興意思想，念彼色貌髮毛爪齒肥白端正；行人執意除去彼念，欲想便息不復熾然。",
        "from": "T04n0212_018:0705b04_8",
        "context_with_next_sentence": true
    },
    {
        "source_sentence": "是故說，欲斷無憂也。",
        "from": "T04n0212_018:0705b07_9",
        "context_with_next_sentence": true
    },
    {
        "source_sentence": "　愛欲意為田，　　婬怒癡為種，　故施度世者，　　得福無有量。",
        "from": "T04n0212_018:0705b08_0",
        "context_with_next_sentence": true
    },
    {
        "source_sentence": "愛欲意為田者，猶如荒田穢地不數修治，菅草競生傷害良苗，穀子不滋時不豐熟，人染著愛欲亦如是，是故說，愛欲意為田也。",
        "from": "T04n0212_018:0705b10_0",
        "context_with_next_sentence": true
    },
    {
        "source_sentence": "婬怒癡為種者，夫行人習行常自觀察，若人種德，為施何處而獲果報？",
        "from": "T04n0212_018:0705b12_1",
        "context_with_next_sentence": true
    },
    {
        "source_sentence": "答曰：「施無空入者少，施空入者多。」",
        "from": "T04n0212_018:0705b14_2",
        "context_with_next_sentence": true
    },
    {
        "source_sentence": "云何施無空入者少？",
        "from": "T04n0212_018:0705b15_3",
        "context_with_next_sentence": true
    },
    {
        "source_sentence": "答曰：「諸在外道異學及裸形梵志尼乾子等，愚人好施於中望福，於十六分而不獲一。」",
        "from": "T04n0212_018:0705b15_4",
        "context_with_next_sentence": true
    },
    {
        "source_sentence": "猶如穢田傷害善苗，穢行梵志傷害善根，為婬怒癡所覆不生道果。",
        "from": "T04n0212_018:0705b17_5",
        "context_with_next_sentence": true
    },
    {
        "source_sentence": "是故說，婬怒癡為種，故施度世者也。",
        "from": "T04n0212_018:0705b19_6",
        "context_with_next_sentence": true
    },
    {
        "source_sentence": "得福無有量者，嘆說如來聖眾施福之報，於大眾之中有斷欲人，所施雖少獲福無量，所得果報不可稱計，是故說，故施度世者，得福無有量。",
        "from": "T04n0212_018:0705b20_7",
        "context_with_next_sentence": true
    },
    {
        "source_sentence": "　猶如穢惡田，　　瞋恚滋蔓生，　是故當離恚，　　施報無有量。",
        "from": "T04n0212_018:0705b24_0",
        "context_with_next_sentence": true
    },
    {
        "source_sentence": "猶如穢惡田，瞋恚滋蔓生者，何以故名為穢惡？",
        "from": "T04n0212_018:0705b26_0",
        "context_with_next_sentence": true
    },
    {
        "source_sentence": "所以名穢惡者，亦自毀己復毀他人。",
        "from": "T04n0212_018:0705b27_1",
        "context_with_next_sentence": true
    },
    {
        "source_sentence": "所以自毀者，瞋恚熾盛顏色變易本性改異，是謂自毀。",
        "from": "T04n0212_018:0705b27_2",
        "context_with_next_sentence": true
    },
    {
        "source_sentence": "復毀他人者，瞋恚熾盛毀損他人，乃至失其命根。",
        "from": "T04n0212_018:0705b29_3",
        "context_with_next_sentence": true
    },
    {
        "source_sentence": "是故說，猶如穢惡田，瞋恚滋蔓生也。",
        "from": "T04n0212_018:0705c01_4",
        "context_with_next_sentence": true
    },
    {
        "source_sentence": "是故當離恚，施報無有量者，人不懷恚後受恚報，人由瞋恚亡國破家，皆由瞋恚，仁施福德施無恚者，獲福無量，是故說，當離恚施，報無量也。",
        "from": "T04n0212_018:0705c02_5",
        "context_with_next_sentence": true
    },
    {
        "source_sentence": "　猶如穢惡田，　　愚癡穢惡生，　是故當離愚，　　獲報無有量。",
        "from": "T04n0212_018:0705c06_0",
        "context_with_next_sentence": true
    },
    {
        "source_sentence": "猶如穢惡田，愚癡穢惡生者，猶彼盲人目不覩高原平地，亦不見善色惡色青黃赤白。",
        "from": "T04n0212_018:0705c08_0",
        "context_with_next_sentence": true
    },
    {
        "source_sentence": "此眾生類亦復如是，以無明闇法而自纏絡，不覩四諦善不善法，覆蔽慧明及三十七道品。",
        "from": "T04n0212_018:0705c09_1",
        "context_with_next_sentence": true
    },
    {
        "source_sentence": "外道異學及諸梵志，癡所覆蓋不識道真。",
        "from": "T04n0212_018:0705c12_0",
        "context_with_next_sentence": true
    },
    {
        "source_sentence": "如來聖眾，永無此患。",
        "from": "T04n0212_018:0705c12_1",
        "context_with_next_sentence": true
    },
    {
        "source_sentence": "是故說，猶如穢惡田，愚癡滋蔓生也。",
        "from": "T04n0212_018:0705c13_2",
        "context_with_next_sentence": true
    },
    {
        "source_sentence": "是故當離愚，獲福無有量者，彼修行人欲求無愚者，當從何求？",
        "from": "T04n0212_018:0705c14_3",
        "context_with_next_sentence": true
    },
    {
        "source_sentence": "答曰：「當從如來聖眾求。",
        "from": "T04n0212_018:0705c15_4",
        "context_with_next_sentence": true
    },
    {
        "source_sentence": "何以故？",
        "from": "T04n0212_018:0705c16_5",
        "context_with_next_sentence": true
    },
    {
        "source_sentence": "已其聖眾觀察本末，若大若小若好若醜，分別四諦眼明智覺毫釐不失，施彼如來聖眾無有愚癡者，獲報無量也。」",
        "from": "T04n0212_018:0705c16_6",
        "context_with_next_sentence": true
    },
    {
        "source_sentence": "是故說，當離癡施，報無有量也。",
        "from": "T04n0212_018:0705c19_7",
        "context_with_next_sentence": true
    },
    {
        "source_sentence": "　猶如穢惡田，　　憍慢滋蔓生，　是故當離慢，　　獲報無有量。",
        "from": "T04n0212_018:0705c20_0",
        "context_with_next_sentence": true
    },
    {
        "source_sentence": "猶如穢惡田，憍慢滋蔓生者，外道異學憍慢最甚，是故如來說偈曰：「婆羅門憍慢滋多，從今世命終，當生六趣中，鷄猪狗狼驢五泥犁六，施彼人者不獲其報。」",
        "from": "T04n0212_018:0705c22_0",
        "context_with_next_sentence": true
    },
    {
        "source_sentence": "是故說，猶如穢惡田，憍慢為滋多也。",
        "from": "T04n0212_018:0705c25_1",
        "context_with_next_sentence": true
    },
    {
        "source_sentence": "是故當離慢，獲報無有量者，於如來大法中除去憍慢，或時著衣持鉢入村乞食，下意自卑如旃陀童女，身被寶衣價直百千，若詣他舍倚門侍立不敢入舍。",
        "from": "T04n0212_018:0705c26_2",
        "context_with_next_sentence": true
    },
    {
        "source_sentence": "侮慢比丘亦復如是，本出豪族自苦其形修乞士法，御心調意如執利劍，手執鉢盂如世窮人，閻浮利人以髮為飾，我沙門便取剃之，閻浮利人衣裳多貪，白淨沙門染污為色，閻浮利人諸犯罪者逐著深山，沙門山藪為家，無欲之人執行如是，況得向果者心可移乎？",
        "from": "T04n0212_018:0705c29_3",
        "context_with_next_sentence": true
    },
    {
        "source_sentence": "是故說，當離憍慢，獲報無有量也。",
        "from": "T04n0212_018:0706a06_4",
        "context_with_next_sentence": true
    },
    {
        "source_sentence": "　猶如穢惡田，　　貪欲為滋蔓，　是故當離貪，　　獲報無有量。",
        "from": "T04n0212_018:0706a08_0",
        "context_with_next_sentence": true
    },
    {
        "source_sentence": "猶如穢惡田，貪欲為滋蔓者，人懷慳貪至死不改，或由慳貪傷夭命根，是故智者去離慳貪，是故說，猶如穢惡田，貪欲為滋蔓，是故當離貪，獲報無有量也。",
        "from": "T04n0212_018:0706a10_0",
        "context_with_next_sentence": true
    },
    {
        "source_sentence": "　六增上王，　　染為染首，　　無染則離，　染者謂愚。",
        "from": "T04n0212_018:0706a14_0",
        "context_with_next_sentence": true
    },
    {
        "source_sentence": "六增上王者，所謂王者何者是？",
        "from": "T04n0212_018:0706a16_0",
        "context_with_next_sentence": true
    },
    {
        "source_sentence": "曰意也。",
        "from": "T04n0212_018:0706a16_1",
        "context_with_next_sentence": true
    },
    {
        "source_sentence": "以次數者則名六，逆數者亦為六。",
        "from": "T04n0212_018:0706a16_2",
        "context_with_next_sentence": true
    },
    {
        "source_sentence": "增上者，意動則五隨走作五情，設使諸入盡意所造。",
        "from": "T04n0212_018:0706a17_3",
        "context_with_next_sentence": true
    },
    {
        "source_sentence": "如佛契經說，猶如五根各各有境界，不相錯涉亦不相侵。",
        "from": "T04n0212_018:0706a18_4",
        "context_with_next_sentence": true
    },
    {
        "source_sentence": "意者至此五處最為原首，侵彼五界，設使五情不得停住，於五事中最勝最妙，是故名為王。",
        "from": "T04n0212_018:0706a20_5",
        "context_with_next_sentence": true
    },
    {
        "source_sentence": "是故說，六為增上王也。",
        "from": "T04n0212_018:0706a22_6",
        "context_with_next_sentence": true
    },
    {
        "source_sentence": "染為染首者，云何為染？",
        "from": "T04n0212_018:0706a22_7",
        "context_with_next_sentence": true
    },
    {
        "source_sentence": "所謂染者，染色聲香味細滑法，是故說，染為染首。",
        "from": "T04n0212_018:0706a23_8",
        "context_with_next_sentence": true
    },
    {
        "source_sentence": "無染則離者，云何名無染？",
        "from": "T04n0212_018:0706a24_9",
        "context_with_next_sentence": true
    },
    {
        "source_sentence": "所謂無染者阿羅漢是。",
        "from": "T04n0212_018:0706a25_10",
        "context_with_next_sentence": true
    },
    {
        "source_sentence": "雖言須陀洹諸塵垢盡得法眼淨，不永得淨；羅漢者永已得淨，是故說，無染則離也。",
        "from": "T04n0212_018:0706a25_11",
        "context_with_next_sentence": true
    },
    {
        "source_sentence": "染者謂愚，愚人所習習，著色香味細滑法，應思惟者然不思惟，不應思惟者反更思惟，是故說，染者謂愚也。",
        "from": "T04n0212_018:0706a27_12",
        "context_with_next_sentence": true
    },
    {
        "source_sentence": "　骨幹以為城，　　肉血而塗之，　根門盡開張，　　結賊得縱逸。",
        "from": "T04n0212_018:0706b02_0",
        "context_with_next_sentence": true
    },
    {
        "source_sentence": "骨幹以為城，肉血而塗之者，所謂城者，以五陰身為牆，骨幹垣壁以血染之，若當以內物現露於外者，便生惡露觀，不染著身，興不可樂想，以其皮膚覆骨莊飾為形，智者觀察無一可貪，是故說，骨幹以為城，肉血而塗之。",
        "from": "T04n0212_018:0706b04_0",
        "context_with_next_sentence": true
    },
    {
        "source_sentence": "根門盡開張，結賊得縱逸者，眼根開張受於外色，曰誰開乎？",
        "from": "T04n0212_018:0706b08_1",
        "context_with_next_sentence": true
    },
    {
        "source_sentence": "答曰：「由不思惟，故使結賊得入劫善根財貨。」",
        "from": "T04n0212_018:0706b10_2",
        "context_with_next_sentence": true
    },
    {
        "source_sentence": "耳鼻口身心亦復如是，意根開張結賊得入，是故說，根門得開張，結賊得縱逸也。",
        "from": "T04n0212_018:0706b11_3",
        "context_with_next_sentence": true
    },
    {
        "source_sentence": "　有緣則增苦，　　觀彼三因縛，　滅之由賢眾，　　不從外愚除。",
        "from": "T04n0212_018:0706b14_0",
        "context_with_next_sentence": true
    },
    {
        "source_sentence": "有緣則增苦者，前有因緣後生增苦，前無因緣苦何由生？",
        "from": "T04n0212_018:0706b16_0",
        "context_with_next_sentence": true
    },
    {
        "source_sentence": "猶如泉源出水成江河，此亦如是，因前有緣則有苦際，漸漸增長至四百四患，是故說，有緣則增苦也。",
        "from": "T04n0212_018:0706b17_1",
        "context_with_next_sentence": true
    },
    {
        "source_sentence": "觀彼三因縛者，猶如遇事人閉在作坊役使不住，此亦如是，五盛陰身以結使為縛，憂愁苦惱役使心識不得停住，復當經歷四百四病，是故說，觀彼三因縛也。",
        "from": "T04n0212_018:0706b19_2",
        "context_with_next_sentence": true
    },
    {
        "source_sentence": "滅之由賢眾者，夫欲信施當詣大眾，施少獲福多，猶如勇健丈夫能却外敵摧敗彼眾，乃名勇健，加得賞賜過出眾人。",
        "from": "T04n0212_018:0706b23_3",
        "context_with_next_sentence": true
    },
    {
        "source_sentence": "如來賢眾亦復如是，如海納萬川不拒細流，有來供養者不存用喜，不供養者亦不憂慼，是故說，滅之由賢眾也。",
        "from": "T04n0212_018:0706b25_4",
        "context_with_next_sentence": true
    },
    {
        "source_sentence": "不從外愚除者，世愚惑人顛倒來久計著吾我，著五陰身計為實身，猶如有人曾不被毒蛇螫而不避之，曾不被結使縛者而造其行，為外塵所染，是故說，不從外愚除也。",
        "from": "T04n0212_018:0706b28_5",
        "context_with_next_sentence": true
    },
    {
        "source_sentence": "何以故名為雜？",
        "from": "T04n0212_018:0706c03_6",
        "context_with_next_sentence": true
    },
    {
        "source_sentence": "所以言雜者，偈義種種演說不同，餘偈單義不與此同，是故說雜也(雜品第十七竟)。",
        "from": "T04n0212_018:0706c03_7",
        "context_with_next_sentence": true
    },
    {
        "source_sentence": "出曜經水品第十八",
        "from": "T04n0212_018:0706c06_0",
        "context_with_next_sentence": true
    },
    {
        "source_sentence": "　心淨得念，　　無所貪樂，　　已度癡淵，　如鴈棄池。",
        "from": "T04n0212_018:0706c07_0",
        "context_with_next_sentence": true
    },
    {
        "source_sentence": "心淨得念，無所貪樂者，係心於淨，恒求巧便欲得出要，觀此生死如幻如化，常懷恐懼心如熾火，是故說，心淨得念，無所貪樂也。",
        "from": "T04n0212_018:0706c09_0",
        "context_with_next_sentence": true
    },
    {
        "source_sentence": "如鴈棄池者，知彼池水多諸畏懼，又為獵者數來驚怖，鳥即棄池高翔避此眾難，是故說，如鴈棄池也。",
        "from": "T04n0212_018:0706c11_1",
        "context_with_next_sentence": true
    },
    {
        "source_sentence": "已度癡淵者，癡淵所蔽入骨徹髓，便求方便永滅無餘，是故說，已度癡淵也。",
        "from": "T04n0212_018:0706c14_2",
        "context_with_next_sentence": true
    },
    {
        "source_sentence": "譬如鴈鳥，從空暫下，求出惡道，至無為處。",
        "from": "T04n0212_018:0706c15_3",
        "context_with_next_sentence": true
    },
    {
        "source_sentence": "譬如鴈鳥者，畏諸眾鳥飛在虛空，避此諸難自求無為，是故說，譬如鴈鳥也。",
        "from": "T04n0212_018:0706c16_4",
        "context_with_next_sentence": true
    },
    {
        "source_sentence": "從空暫下者，身能飛行遠近無礙，去危就安，是故說，從空暫下也。",
        "from": "T04n0212_018:0706c18_5",
        "context_with_next_sentence": true
    },
    {
        "source_sentence": "求出惡道，到無為處也。",
        "from": "T04n0212_018:0706c20_6",
        "context_with_next_sentence": true
    },
    {
        "source_sentence": "賢聖弟子如來等正覺，為人除惡求出惡道，修於善業離一切結，是故說，求離惡道，至無為處也。",
        "from": "T04n0212_018:0706c20_7",
        "context_with_next_sentence": true
    },
    {
        "source_sentence": "亦名滅盡泥洹，無生滅著斷，恒不變易亦不磨滅，彼得定修行人，為老病所逼，四百四病恒切己身，厭患四大身，捨五陰形，入無為處。",
        "from": "T04n0212_018:0706c22_8",
        "context_with_next_sentence": true
    },
    {
        "source_sentence": "　不修梵行，　　少不積財，　　愚者睡眠，　守故不造。",
        "from": "T04n0212_018:0706c26_0",
        "context_with_next_sentence": true
    },
    {
        "source_sentence": "昔佛在舍衛國祇樹給孤獨園。",
        "from": "T04n0212_018:0706c28_0",
        "context_with_next_sentence": true
    },
    {
        "source_sentence": "爾時世尊到時著衣持鉢，將侍者阿難，見閻浮界二人耆老，形變色衰僂步而行，見已世尊便笑。",
        "from": "T04n0212_018:0706c28_1",
        "context_with_next_sentence": true
    },
    {
        "source_sentence": "爾時阿難更整衣服，右膝著地長跪叉手白佛言：「佛不妄笑，笑必有以，願說其意。」",
        "from": "T04n0212_018:0707a01_2",
        "context_with_next_sentence": true
    },
    {
        "source_sentence": "爾時世尊告阿難曰：「汝頗見此二耆舊長老不？",
        "from": "T04n0212_018:0707a03_3",
        "context_with_next_sentence": true
    },
    {
        "source_sentence": "形變色衰。",
        "from": "T04n0212_018:0707a04_4",
        "context_with_next_sentence": true
    },
    {
        "source_sentence": "若此二人，於此舍衛國從少積財者，於舍衛國第一豪富；若當捨妻子棄捐居業，出家學道，即成阿羅漢。",
        "from": "T04n0212_018:0707a05_0",
        "context_with_next_sentence": true
    },
    {
        "source_sentence": "若小積財至足今日，於此舍衛城里，復在第二家；若出家學道，得阿那含果。",
        "from": "T04n0212_018:0707a07_1",
        "context_with_next_sentence": true
    },
    {
        "source_sentence": "此二人若在中年，積財至今日足，在第三家；若出家學道者，得斯陀含果。",
        "from": "T04n0212_018:0707a09_2",
        "context_with_next_sentence": true
    },
    {
        "source_sentence": "愍此二人違前所願，捨本隨末，飢寒勤苦萬患并至。」",
        "from": "T04n0212_018:0707a10_3",
        "context_with_next_sentence": true
    },
    {
        "source_sentence": "爾時世尊觀察此義，為後眾生敷演大明，在於大眾而說斯偈。",
        "from": "T04n0212_018:0707a12_4",
        "context_with_next_sentence": true
    },
    {
        "source_sentence": "　不修梵行，　　少不積財，　　如鶴在池，　守故何益？",
        "from": "T04n0212_018:0707a14_0",
        "context_with_next_sentence": true
    },
    {
        "source_sentence": "猶如老鶴伺立池邊，望魚上岸乃取食之，終日役思不果其願，用意不息自致亡軀。",
        "from": "T04n0212_018:0707a16_0",
        "context_with_next_sentence": true
    },
    {
        "source_sentence": "老有老法壯有壯力，鶴以老法行於壯力終日不果，但念少壯捕魚，不覺耆年已至。",
        "from": "T04n0212_018:0707a17_1",
        "context_with_next_sentence": true
    },
    {
        "source_sentence": "今此耆年長老亦復如是，自念力壯，歌舞戲笑博弈戲樂，不慮今日，年邁耆艾抱膝蹲踞。",
        "from": "T04n0212_018:0707a19_2",
        "context_with_next_sentence": true
    },
    {
        "source_sentence": "憶彼所更不行老法，但念少壯欺詐萬端，是故說，如鶴在池，守故何益。",
        "from": "T04n0212_018:0707a21_3",
        "context_with_next_sentence": true
    },
    {
        "source_sentence": "　莫輕小惡，　　以為無殃，　　水渧雖微，　漸盈大器，　　凡罪充滿，　　從小積成。",
        "from": "T04n0212_018:0707a24_0",
        "context_with_next_sentence": true
    },
    {
        "source_sentence": "莫輕小惡，以為無殃者，人為惡行雖小不可輕，蚖虵雖小螫嚙人身，毒遍其身以喪命根，毒藥雖微人來得食見毒便死。",
        "from": "T04n0212_018:0707a26_0",
        "context_with_next_sentence": true
    },
    {
        "source_sentence": "此亦如是，為惡雖小妨人正行，不至究竟不慮於後當受其報，日復一日不肯改更，不念遠離惡遂滋長，是故說，莫輕小惡，以為無殃也。",
        "from": "T04n0212_018:0707a28_1",
        "context_with_next_sentence": true
    },
    {
        "source_sentence": "水渧雖微，漸盈大器者，猶如大器仰承水漏，渧渧相尋溢滿其器，是故說，水渧雖微，漸盈大器也。",
        "from": "T04n0212_018:0707b02_2",
        "context_with_next_sentence": true
    },
    {
        "source_sentence": "凡罪充滿，從小積成者，愚人習行從小至大，日日翫習不覺殃至，是故說，凡罪充滿，從小積成。",
        "from": "T04n0212_018:0707b05_3",
        "context_with_next_sentence": true
    },
    {
        "source_sentence": "　莫輕小善，　　以為無福，　　水渧雖微，　漸盈大器，　　凡福充滿，　　從纖纖積。",
        "from": "T04n0212_018:0707b08_0",
        "context_with_next_sentence": true
    },
    {
        "source_sentence": "莫輕小善，以為無福者，如有善人詣彼塔寺禮拜求福，或上明燃燈燒香掃灑，作倡伎樂懸繒幡蓋，從一錢始，復勸前人使發施心，一摶已上供養聖眾，或以楊枝淨水供給清淨，或脂燈續明。",
        "from": "T04n0212_018:0707b10_0",
        "context_with_next_sentence": true
    },
    {
        "source_sentence": "如此小小亦不可輕，依彼心識獲報無量，如然一燈除舍闇冥，不知冥之蹤跡，如燒極微妙香，盡除臭穢不知所在，利劍雖小能斷毒樹。",
        "from": "T04n0212_018:0707b14_1",
        "context_with_next_sentence": true
    },
    {
        "source_sentence": "此亦如是，善行雖微能除重罪，往來人天不更苦惱，從此適彼受福無量現在可知，渧渧不絕遂滿大器，勇者行福漸漸成就。",
        "from": "T04n0212_018:0707b17_2",
        "context_with_next_sentence": true
    },
    {
        "source_sentence": "是故說，凡福充滿，從纖纖積。",
        "from": "T04n0212_018:0707b20_3",
        "context_with_next_sentence": true
    },
    {
        "source_sentence": "　猶如人渡河，　　縛筏而牢固，　彼謂渡不渡，　　聰叡乃謂渡。",
        "from": "T04n0212_018:0707b21_0",
        "context_with_next_sentence": true
    },
    {
        "source_sentence": "縛筏而牢固者，猶彼眾生欲渡深淵，或筏而渡或腰船而渡，或浮瓠或載小船，或草木為筏，皆得至岸而無罣礙。",
        "from": "T04n0212_018:0707b23_0",
        "context_with_next_sentence": true
    },
    {
        "source_sentence": "是故說，猶如人渡河，縛筏而牢固也。",
        "from": "T04n0212_018:0707b25_1",
        "context_with_next_sentence": true
    },
    {
        "source_sentence": "彼謂渡不渡者，謂愛淵猶如深淵流出成河，彌滿世界流向三界，趣四生遍五道，復流至色聲香味細滑法，是故說，彼謂渡不渡也。",
        "from": "T04n0212_018:0707b26_2",
        "context_with_next_sentence": true
    },
    {
        "source_sentence": "聰叡乃謂渡者，所謂聰叡者佛辟支佛是，雖渡世淵不足為奇。",
        "from": "T04n0212_018:0707b29_3",
        "context_with_next_sentence": true
    },
    {
        "source_sentence": "何以故？",
        "from": "T04n0212_018:0707c01_4",
        "context_with_next_sentence": true
    },
    {
        "source_sentence": "世淵無盡，渡愛欲淵者，乃謂為奇。",
        "from": "T04n0212_018:0707c02_5",
        "context_with_next_sentence": true
    },
    {
        "source_sentence": "是故說，聰叡乃謂渡也。",
        "from": "T04n0212_018:0707c02_6",
        "context_with_next_sentence": true
    },
    {
        "source_sentence": "佛世尊已渡，梵志渡彼岸，比丘入淵浴，聲聞縛牢筏。",
        "from": "T04n0212_018:0707c04_0",
        "context_with_next_sentence": true
    },
    {
        "source_sentence": "昔有兩師大梵志，造立波羅利弗多羅大城，功夫已舉莊飾成辦，便請佛及眾僧入城供養。",
        "from": "T04n0212_018:0707c05_1",
        "context_with_next_sentence": true
    },
    {
        "source_sentence": "未與諸門立號，梵志內心作是念：「若沙門瞿曇從所門出，當名為瞿曇門，若復如來渡恒伽水，當名彼渡為瞿曇渡。」",
        "from": "T04n0212_018:0707c07_2",
        "context_with_next_sentence": true
    },
    {
        "source_sentence": "爾時梵志復生是念：「不審如來為欲載筏渡，腰船浮瓠小船為載河渡？」",
        "from": "T04n0212_018:0707c09_3",
        "context_with_next_sentence": true
    },
    {
        "source_sentence": "爾時世尊知彼梵志心中所念，即以神力及比丘僧忽然而渡，在彼岸立。",
        "from": "T04n0212_018:0707c11_4",
        "context_with_next_sentence": true
    },
    {
        "source_sentence": "爾時世尊在大眾中，而說此偈：「佛世尊已渡，　　梵志渡彼岸，　比丘入淵浴，　　聲聞縛牢筏。」",
        "from": "T04n0212_018:0707c13_5",
        "context_with_next_sentence": true
    },
    {
        "source_sentence": "說此偈已各還精舍。",
        "from": "T04n0212_018:0707c16_0",
        "context_with_next_sentence": true
    },
    {
        "source_sentence": "梵志聞佛所說，歡喜奉行。",
        "from": "T04n0212_018:0707c16_1",
        "context_with_next_sentence": true
    },
    {
        "source_sentence": "　是泉何用？",
        "from": "T04n0212_018:0707c18_0",
        "context_with_next_sentence": true
    },
    {
        "source_sentence": "　　水恒停滿，　　拔愛根本，　復欲何望？",
        "from": "T04n0212_018:0707c18_1",
        "context_with_next_sentence": true
    },
    {
        "source_sentence": "是泉何用，水恒停滿者，三有者假謂為泉，愛亦名為泉，水恒停滿，一切諸結皆集愛泉，是故說，是泉何用，水恒停滿也。",
        "from": "T04n0212_018:0707c20_0",
        "context_with_next_sentence": true
    },
    {
        "source_sentence": "拔愛根本，復欲何望者，行人以能拔愛根本無復生死，猶如毒樹究盡其根，無復出生亦無枝葉，愛亦如是，無復枝葉拔其根本，復欲何望者？",
        "from": "T04n0212_018:0707c22_1",
        "context_with_next_sentence": true
    },
    {
        "source_sentence": "更不受有更不復生，是故說，復欲何望也。",
        "from": "T04n0212_018:0707c25_2",
        "context_with_next_sentence": true
    },
    {
        "source_sentence": "　水人調船，　　弓師調角，　　巧匠調木，　智人調身。",
        "from": "T04n0212_018:0707c27_0",
        "context_with_next_sentence": true
    },
    {
        "source_sentence": "水人調船者，治牢固[牚*支]，治諸孔不使漏水，使眾生類從此岸得至彼岸；弓匠修治筋角調和得所，火炙筋被用不知折。",
        "from": "T04n0212_018:0707c29_0",
        "context_with_next_sentence": true
    },
    {
        "source_sentence": "是故說，水人調船，弓師調角也。",
        "from": "T04n0212_018:0708a02_1",
        "context_with_next_sentence": true
    },
    {
        "source_sentence": "巧匠調木者，墨縷拼直高下齊平，意欲造立宮室成就，是故說，巧匠調木。",
        "from": "T04n0212_018:0708a03_2",
        "context_with_next_sentence": true
    },
    {
        "source_sentence": "智者調身者，恒以正教不毀法律，搜求義味，求上人法，是故說，智者調身也。",
        "from": "T04n0212_018:0708a05_3",
        "context_with_next_sentence": true
    },
    {
        "source_sentence": "　猶如深泉，　　表裏清徹，　　聞法如是，　智者歡喜。",
        "from": "T04n0212_018:0708a07_0",
        "context_with_next_sentence": true
    },
    {
        "source_sentence": "猶如深泉，表裏清徹者，所以說偈，智者以譬喻自解。",
        "from": "T04n0212_018:0708a09_0",
        "context_with_next_sentence": true
    },
    {
        "source_sentence": "或有深泉不清恒濁，或復有泉深而且清，於彼自照面像悉現，是故說，猶如深泉，表裏清徹也。",
        "from": "T04n0212_018:0708a10_1",
        "context_with_next_sentence": true
    },
    {
        "source_sentence": "聞法如是，智者歡喜者，昔有國王，厭患世典疲倦俗業，往至塔寺欲聽正法。",
        "from": "T04n0212_018:0708a12_2",
        "context_with_next_sentence": true
    },
    {
        "source_sentence": "時象力比丘得阿羅漢道，當次說法。",
        "from": "T04n0212_018:0708a14_0",
        "context_with_next_sentence": true
    },
    {
        "source_sentence": "時彼國王以巾覆頭，脚著履屣入眾聽法。",
        "from": "T04n0212_018:0708a14_1",
        "context_with_next_sentence": true
    },
    {
        "source_sentence": "羅漢比丘告彼王曰：「昔佛有制，不得為著屣者說法。」",
        "from": "T04n0212_018:0708a15_2",
        "context_with_next_sentence": true
    },
    {
        "source_sentence": "王內恚隆盛即脫履屣。",
        "from": "T04n0212_018:0708a17_0",
        "context_with_next_sentence": true
    },
    {
        "source_sentence": "羅漢比丘復告王曰：「昔佛如來亦說此限，不得與覆頭者說法。」",
        "from": "T04n0212_018:0708a17_1",
        "context_with_next_sentence": true
    },
    {
        "source_sentence": "王聞是語遂興瞋恚，內自思惟：「咄今為此比丘所辱，此比丘故當見我頭白禿，故欲辱我耳；若此比丘說法不入我耳者，當取斫頭。」",
        "from": "T04n0212_018:0708a18_2",
        "context_with_next_sentence": true
    },
    {
        "source_sentence": "爾時國王即却頭覆，「沙門速為我說法。」",
        "from": "T04n0212_018:0708a21_3",
        "context_with_next_sentence": true
    },
    {
        "source_sentence": "比丘報曰：「如來、至真、等正覺亦說此教，不得為瞋恚者說法。",
        "from": "T04n0212_018:0708a22_4",
        "context_with_next_sentence": true
    },
    {
        "source_sentence": "王今瞋恚，何由得說法？",
        "from": "T04n0212_018:0708a24_5",
        "context_with_next_sentence": true
    },
    {
        "source_sentence": "王當正意聽說譬喻。",
        "from": "T04n0212_018:0708a24_6",
        "context_with_next_sentence": true
    },
    {
        "source_sentence": "猶如濁泉涌沸不停，王今如是，心意倒錯何由聞法？」",
        "from": "T04n0212_018:0708a25_7",
        "context_with_next_sentence": true
    },
    {
        "source_sentence": "爾時國王內自慚愧，即興敬心：「此比丘必是聖人，乃能玄鑒通達人心。」",
        "from": "T04n0212_018:0708a26_8",
        "context_with_next_sentence": true
    },
    {
        "source_sentence": "即從坐起右膝著地頭面禮足，白比丘言：「唯願聖尊與我說法，使此穢形永蒙蔭覆。」",
        "from": "T04n0212_018:0708a28_0",
        "context_with_next_sentence": true
    },
    {
        "source_sentence": "王即就坐欲得聞法。",
        "from": "T04n0212_018:0708a29_1",
        "context_with_next_sentence": true
    },
    {
        "source_sentence": "爾時比丘便以此偈，向王說曰：「猶如深泉，　　表裏清徹，　　聞法如是，　智者歡喜。」",
        "from": "T04n0212_018:0708b01_2",
        "context_with_next_sentence": true
    },
    {
        "source_sentence": "爾時比丘重與王說法，令彼王心歡喜踊躍，道根信心而不傾動。",
        "from": "T04n0212_018:0708b05_0",
        "context_with_next_sentence": true
    },
    {
        "source_sentence": "是故說，聞法如是，智者歡喜也。",
        "from": "T04n0212_018:0708b06_1",
        "context_with_next_sentence": true
    },
    {
        "source_sentence": "　忍心如地，　　不動如安明，　澄如清泉，　　智者無亂。",
        "from": "T04n0212_018:0708b08_0",
        "context_with_next_sentence": true
    },
    {
        "source_sentence": "忍心如地者，猶如此地亦受於淨亦受不淨，地亦不作是念：「我當捨是受是。」",
        "from": "T04n0212_018:0708b10_0",
        "context_with_next_sentence": true
    },
    {
        "source_sentence": "智者執行亦復如是，若人嘆譽不以為歡，有毀辱者不懷憂慼，見善不喜聞惡不怒。",
        "from": "T04n0212_018:0708b11_1",
        "context_with_next_sentence": true
    },
    {
        "source_sentence": "是故說，忍心如地也。",
        "from": "T04n0212_018:0708b13_2",
        "context_with_next_sentence": true
    },
    {
        "source_sentence": "不動如安明者，猶如安明獨處眾山，不為暴風所傾動。",
        "from": "T04n0212_018:0708b14_3",
        "context_with_next_sentence": true
    },
    {
        "source_sentence": "賢聖之人亦復如是，不為闕四事心有增減，是故說，不動如安明也。",
        "from": "T04n0212_018:0708b15_4",
        "context_with_next_sentence": true
    },
    {
        "source_sentence": "澄靜如清泉，智者無亂者，猶如澄靜泉表裏清徹，不為小流所嬈濁，智者如是，內既無非外姦不入，心如金剛不可沮壞，是故說，猶如澄泉，智者不亂也(水品第十八竟)。",
        "from": "T04n0212_018:0708b16_5",
        "context_with_next_sentence": true
    },
    {
        "source_sentence": "出曜經卷第十八",
        "from": "T04n0212_018:0708b21_0",
        "context_with_next_sentence": false
    }
]