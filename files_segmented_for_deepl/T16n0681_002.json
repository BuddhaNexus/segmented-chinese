[
    {
        "source_sentence": "大乘密嚴經卷中",
        "from": "T16n0681_002:0730c17_0",
        "context_with_next_sentence": true
    },
    {
        "source_sentence": "唐天竺三藏地婆訶羅奉　制譯",
        "from": "T16n0681_002:0730c19_0",
        "context_with_next_sentence": true
    },
    {
        "source_sentence": "妙身生品第二之餘",
        "from": "T16n0681_002:0730c20_0",
        "context_with_next_sentence": true
    },
    {
        "source_sentence": "爾時普賢眾色大光菩薩摩訶薩，與諸同類，持世菩薩、持進菩薩、文殊師利菩薩、神通王菩薩、得大勢菩薩、聖者月菩薩、金剛齊菩薩、大樹王菩薩、虛空藏菩薩等，乃至摩尼寶殿無量諸天、密嚴土中諸佛子眾，并餘佛國來聽法者，聞說密嚴微妙功德於法尊重，決定轉依恒居此土不生餘處，然皆愍念未來眾生，普欲為其而作利益，遂共同心白金剛藏菩薩摩訶薩言：「尊者！",
        "from": "T16n0681_002:0730c21_0",
        "context_with_next_sentence": true
    },
    {
        "source_sentence": "願為我說。",
        "from": "T16n0681_002:0730c29_1",
        "context_with_next_sentence": true
    },
    {
        "source_sentence": "一切世間若干色像誰之所作？",
        "from": "T16n0681_002:0730c29_2",
        "context_with_next_sentence": true
    },
    {
        "source_sentence": "如陶工埏埴而造瓶等世間眾像，為如是作、為不然耶？",
        "from": "T16n0681_002:0731a01_3",
        "context_with_next_sentence": true
    },
    {
        "source_sentence": "又如伶人擊動絲竹匏木之類繁會成音，一切世間豈亦如是？",
        "from": "T16n0681_002:0731a02_4",
        "context_with_next_sentence": true
    },
    {
        "source_sentence": "如隨一物有三自性，世間眾物已成體相、若未成者，此豈咸在一物中乎？",
        "from": "T16n0681_002:0731a04_5",
        "context_with_next_sentence": true
    },
    {
        "source_sentence": "為夜摩天、兜率陀天、他化自在及以大樹緊那羅作？",
        "from": "T16n0681_002:0731a05_6",
        "context_with_next_sentence": true
    },
    {
        "source_sentence": "為是善現、色究竟天、螺髻梵王、無色天作？",
        "from": "T16n0681_002:0731a06_7",
        "context_with_next_sentence": true
    },
    {
        "source_sentence": "為是一切諸天主等同心勠力而共作耶？",
        "from": "T16n0681_002:0731a07_8",
        "context_with_next_sentence": true
    },
    {
        "source_sentence": "為是此方及他方中諸佛菩薩以變化力作是一切世間眾像，而於此中起諸迷惑，是迷惑見如陽焰水。",
        "from": "T16n0681_002:0731a08_9",
        "context_with_next_sentence": true
    },
    {
        "source_sentence": "譬如瓶處為德所依，一切世間住於處者，非諸德者繫屬於德，亦非是德依於德者，展轉合故眾德集成。",
        "from": "T16n0681_002:0731a11_10",
        "context_with_next_sentence": true
    },
    {
        "source_sentence": "如是世間若干色像，為唯惑亂、為有住耶？",
        "from": "T16n0681_002:0731a13_11",
        "context_with_next_sentence": true
    },
    {
        "source_sentence": "或有言是大梵天王、那羅延天、自在天作，或謂力沙迦拏提那、劫比羅仙自力而作，或有妄執從於勝性、自然及時、無明愛業而得生起。",
        "from": "T16n0681_002:0731a14_12",
        "context_with_next_sentence": true
    },
    {
        "source_sentence": "諸天仙等及餘一切修世定人悉懷疑惑，為無有體如幻如夢、如熱時焰、如乾闥婆城，無始分別有能所取，如蛇二首、如起屍行，亦如木人因機動轉、空中垂髮旋火輪耶？」",
        "from": "T16n0681_002:0731a17_13",
        "context_with_next_sentence": true
    },
    {
        "source_sentence": "爾時金剛藏菩薩摩訶薩以偈答曰：「世間眾色像，　　不從能作生，　非是矩鞞羅，　　因陀羅等作，　亦非大施會，　　祠祭之福果。",
        "from": "T16n0681_002:0731a21_14",
        "context_with_next_sentence": true
    },
    {
        "source_sentence": "　毘陀所說因，　　互違無定義，　亦復非無有，　　能持世間因。",
        "from": "T16n0681_002:0731a26_0",
        "context_with_next_sentence": true
    },
    {
        "source_sentence": "　所謂阿賴耶，　　第八丈夫識，　運動於一切，　　如輪轉眾瓶，　如油遍在麻，　　鹽中有醎味，　亦如無常性，　　普遍於諸色。",
        "from": "T16n0681_002:0731a28_0",
        "context_with_next_sentence": true
    },
    {
        "source_sentence": "　沈麝等有香，　　日月光亦爾，　非能作所作，　　非有亦非無。",
        "from": "T16n0681_002:0731b03_0",
        "context_with_next_sentence": true
    },
    {
        "source_sentence": "　遠離諸外道，　　一異等眾見，　非智所尋求，　　不可得分別。",
        "from": "T16n0681_002:0731b05_0",
        "context_with_next_sentence": true
    },
    {
        "source_sentence": "　定心無礙者，　　內智之所證，　若離阿賴耶，　　即無有餘識。",
        "from": "T16n0681_002:0731b07_0",
        "context_with_next_sentence": true
    },
    {
        "source_sentence": "　譬如海波浪，　　與海雖不異，　海靜波去來，　　亦不可言一。",
        "from": "T16n0681_002:0731b09_0",
        "context_with_next_sentence": true
    },
    {
        "source_sentence": "　譬如修定者，　　內定清淨心，　神通自在人，　　所有諸通慧，　觀行者能見，　　非餘之所了。",
        "from": "T16n0681_002:0731b11_0",
        "context_with_next_sentence": true
    },
    {
        "source_sentence": "　藏識亦如是，　　與轉識同行，　佛及諸佛子，　　定者常觀見。",
        "from": "T16n0681_002:0731b14_0",
        "context_with_next_sentence": true
    },
    {
        "source_sentence": "　藏識持於世，　　猶如線貫珠，　亦如車有輪，　　隨於業風轉。",
        "from": "T16n0681_002:0731b16_0",
        "context_with_next_sentence": true
    },
    {
        "source_sentence": "　陶師運輪杖，　　器成隨所用，　藏識與諸界，　　共力無不成，　內外諸世間，　　彌綸悉周遍。",
        "from": "T16n0681_002:0731b18_0",
        "context_with_next_sentence": true
    },
    {
        "source_sentence": "　譬如眾星象，　　布列在虛空，　風力之所持，　　運行常不息。",
        "from": "T16n0681_002:0731b21_0",
        "context_with_next_sentence": true
    },
    {
        "source_sentence": "　如空中鳥跡，　　求之不可見，　然鳥不離空，　　頡頏而進退。",
        "from": "T16n0681_002:0731b23_0",
        "context_with_next_sentence": true
    },
    {
        "source_sentence": "　藏識亦如是，　　不離自他身，　如海起波濤，　　如空含萬象，　藏識亦如是，　　蘊藏諸習氣。",
        "from": "T16n0681_002:0731b25_0",
        "context_with_next_sentence": true
    },
    {
        "source_sentence": "　譬如水中月，　　及以諸蓮花，　與水不相離，　　不為水所著，　藏識亦復然，　　習氣莫能染。",
        "from": "T16n0681_002:0731b28_0",
        "context_with_next_sentence": true
    },
    {
        "source_sentence": "　如目有童子，　　眼終不自見，　藏識住於身，　　攝藏諸種子，　遍持壽煖識，　　如雲覆世間，　業用曾不停，　　眾生莫能見。",
        "from": "T16n0681_002:0731c02_0",
        "context_with_next_sentence": true
    },
    {
        "source_sentence": "　世間妄分別，　　見牛等有角，　不了角非有，　　因言兔角無，　分析至微塵，　　求角無所有。",
        "from": "T16n0681_002:0731c06_0",
        "context_with_next_sentence": true
    },
    {
        "source_sentence": "　要待於有法，　　而起於無見，　有法本自無，　　無見何所待？",
        "from": "T16n0681_002:0731c09_0",
        "context_with_next_sentence": true
    },
    {
        "source_sentence": "　若有若無法，　　展轉互相因，　有無二法中，　　不應起分別，　若離於所覺，　　能覺即不生。",
        "from": "T16n0681_002:0731c11_0",
        "context_with_next_sentence": true
    },
    {
        "source_sentence": "　譬如旋火輪，　　翳幻等眾事，　皆因少所見，　　而生是諸覺，　若離於所因，　　此覺即無有。",
        "from": "T16n0681_002:0731c14_0",
        "context_with_next_sentence": true
    },
    {
        "source_sentence": "　名相互相繫，　　習氣無有邊，　一切諸分別，　　與意而俱起，　證於真實境，　　習氣心不生。",
        "from": "T16n0681_002:0731c17_0",
        "context_with_next_sentence": true
    },
    {
        "source_sentence": "　從於無始來，　　沈迷諸妄境，　戲論而熏習，　　生於種種心。",
        "from": "T16n0681_002:0731c20_0",
        "context_with_next_sentence": true
    },
    {
        "source_sentence": "　能取及所取，　　眾生心自性，　瓶衣等諸相，　　離心無所有。",
        "from": "T16n0681_002:0731c22_0",
        "context_with_next_sentence": true
    },
    {
        "source_sentence": "　一切唯有覺，　　所覺義皆無，　能覺所覺性，　　自然如是轉。",
        "from": "T16n0681_002:0731c24_0",
        "context_with_next_sentence": true
    },
    {
        "source_sentence": "　習氣擾濁心，　　凡愚不能見，　如海風所擊，　　波浪無停止。",
        "from": "T16n0681_002:0731c26_0",
        "context_with_next_sentence": true
    },
    {
        "source_sentence": "　心為境風動，　　識浪生亦然，　種種諸分別，　　自內而執取。",
        "from": "T16n0681_002:0731c28_0",
        "context_with_next_sentence": true
    },
    {
        "source_sentence": "　如地無分別，　　庶物依以生，　藏識亦復然，　　眾境之依處。",
        "from": "T16n0681_002:0732a01_0",
        "context_with_next_sentence": true
    },
    {
        "source_sentence": "　如人以己手，　　還自摩握身，　亦如象以鼻，　　取水自霑沐，　復似諸嬰兒，　　以口含其指，　如是自心內，　　現境還自緣。",
        "from": "T16n0681_002:0732a03_0",
        "context_with_next_sentence": true
    },
    {
        "source_sentence": "　是心之境界，　　普遍於三有，　久修觀行者，　　而能善通達，　內外諸世間，　　一切唯心現。」",
        "from": "T16n0681_002:0732a07_0",
        "context_with_next_sentence": true
    },
    {
        "source_sentence": "爾時金剛藏菩薩摩訶薩說此語竟，默然而坐，住無處所微妙之禪，遊法界門入諸佛境，見有無量佛子當來此國住修行地，便從定起放大光明，其光普照欲色無色無想天宮。",
        "from": "T16n0681_002:0732a10_0",
        "context_with_next_sentence": true
    },
    {
        "source_sentence": "是光明中復現無量殊勝佛土，有無量佛相好莊嚴，隨諸世間之所欲樂而為利益，皆使受持密嚴名號。",
        "from": "T16n0681_002:0732a13_1",
        "context_with_next_sentence": true
    },
    {
        "source_sentence": "彼諸佛子互相觀察而作是言：「密嚴佛土能淨眾福、滅一切罪，諸觀行人所住之處，於諸佛國最上無比。",
        "from": "T16n0681_002:0732a16_2",
        "context_with_next_sentence": true
    },
    {
        "source_sentence": "我等聞名心咸悅樂，可共俱往。」",
        "from": "T16n0681_002:0732a18_3",
        "context_with_next_sentence": true
    },
    {
        "source_sentence": "時諸佛子各從所住而來此國。",
        "from": "T16n0681_002:0732a19_4",
        "context_with_next_sentence": true
    },
    {
        "source_sentence": "爾時淨居諸天與阿迦尼吒螺髻梵王同會一處，咸於此土佛及菩薩生希有心，請梵王言：「天主！",
        "from": "T16n0681_002:0732a19_5",
        "context_with_next_sentence": true
    },
    {
        "source_sentence": "我等今者咸興是念：『何時當得陪侍天王詣密嚴土？』」",
        "from": "T16n0681_002:0732a22_6",
        "context_with_next_sentence": true
    },
    {
        "source_sentence": "爾時梵王聞是語已，與諸天眾遽即同行，中路遲迴罔知所適。",
        "from": "T16n0681_002:0732a23_7",
        "context_with_next_sentence": true
    },
    {
        "source_sentence": "梵王先悟作是思惟：「密嚴佛國觀行之境，若非其人何階可至？",
        "from": "T16n0681_002:0732a24_8",
        "context_with_next_sentence": true
    },
    {
        "source_sentence": "非是欲色無色諸天及外道神通所能往詣，我今云何而來至此？」",
        "from": "T16n0681_002:0732a26_9",
        "context_with_next_sentence": true
    },
    {
        "source_sentence": "復自念言：「或天中天假吾威力而能亟往。」",
        "from": "T16n0681_002:0732a27_10",
        "context_with_next_sentence": true
    },
    {
        "source_sentence": "作是念已發聲歸命，即時見有無量諸佛在於道中威光照曜。",
        "from": "T16n0681_002:0732a28_11",
        "context_with_next_sentence": true
    },
    {
        "source_sentence": "時螺髻梵王即白佛言：「世尊！",
        "from": "T16n0681_002:0732a29_12",
        "context_with_next_sentence": true
    },
    {
        "source_sentence": "我等今者當何所作，而能速詣密嚴佛土？」",
        "from": "T16n0681_002:0732b01_13",
        "context_with_next_sentence": true
    },
    {
        "source_sentence": "佛告之言：「汝可退還。",
        "from": "T16n0681_002:0732b02_14",
        "context_with_next_sentence": true
    },
    {
        "source_sentence": "所以者何？",
        "from": "T16n0681_002:0732b02_15",
        "context_with_next_sentence": true
    },
    {
        "source_sentence": "密嚴佛國觀行之境，得正定人之所住處，於諸佛剎最勝無比，非有色者所能往詣。」",
        "from": "T16n0681_002:0732b03_16",
        "context_with_next_sentence": true
    },
    {
        "source_sentence": "時螺髻梵王聞佛語已，與諸天眾尋還天宮。",
        "from": "T16n0681_002:0732b05_17",
        "context_with_next_sentence": true
    },
    {
        "source_sentence": "爾時淨居諸天共相議言：「螺髻梵王有大威力而不能往，當知此土最為殊勝，但是得如幻三昧諸觀行人所行之境。」",
        "from": "T16n0681_002:0732b06_18",
        "context_with_next_sentence": true
    },
    {
        "source_sentence": "如是稱揚密嚴功德，其聲展轉靡不傳聞。",
        "from": "T16n0681_002:0732b08_19",
        "context_with_next_sentence": true
    },
    {
        "source_sentence": "爾時諸佛子眾來此會者，聞是語已益加欣敬，白金剛藏菩薩摩訶薩言：「我等於法深懷渴慕，惟願大明為我宣說。」",
        "from": "T16n0681_002:0732b09_20",
        "context_with_next_sentence": true
    },
    {
        "source_sentence": "金剛藏言：「佛所說法誰能具演？",
        "from": "T16n0681_002:0732b12_21",
        "context_with_next_sentence": true
    },
    {
        "source_sentence": "唯除如來之所護念。",
        "from": "T16n0681_002:0732b13_0",
        "context_with_next_sentence": true
    },
    {
        "source_sentence": "夫如來者於觀行中最勝自在，所有境界不可思議，云何可為非觀行人開示演說？」",
        "from": "T16n0681_002:0732b13_1",
        "context_with_next_sentence": true
    },
    {
        "source_sentence": "時持進菩薩及須夜摩諸佛子等復共同聲請言速說。",
        "from": "T16n0681_002:0732b15_2",
        "context_with_next_sentence": true
    },
    {
        "source_sentence": "爾時神通王菩薩、文殊師利菩薩、慈氏菩薩、緊那羅菩薩，及餘無量諸菩薩眾，復作是言：「善哉仁者！",
        "from": "T16n0681_002:0732b16_3",
        "context_with_next_sentence": true
    },
    {
        "source_sentence": "願速為說。」",
        "from": "T16n0681_002:0732b18_4",
        "context_with_next_sentence": true
    },
    {
        "source_sentence": "是時復有無量諸天，於虛空中作天妓樂同心勸請。",
        "from": "T16n0681_002:0732b19_5",
        "context_with_next_sentence": true
    },
    {
        "source_sentence": "當爾之時，螺髻梵王承佛威力而來此會，向金剛藏菩薩摩訶薩而說偈言：「今此諸大會，　　嚴飾未曾有，　悉是尊弟子，　　聰慧無等倫，　皆於尊者處，　　渴仰而求法。",
        "from": "T16n0681_002:0732b20_6",
        "context_with_next_sentence": true
    },
    {
        "source_sentence": "　我今猶未知，　　所問為何等，　為問憍羅婆，　　勝墮及頂生，　乃至盛年馬，　　轉輪王所作？",
        "from": "T16n0681_002:0732b25_0",
        "context_with_next_sentence": true
    },
    {
        "source_sentence": "　為問甘蔗種，　　千弓持國王？",
        "from": "T16n0681_002:0732b28_0",
        "context_with_next_sentence": true
    },
    {
        "source_sentence": "　欲色無色中，　　人天等之法？",
        "from": "T16n0681_002:0732b29_0",
        "context_with_next_sentence": true
    },
    {
        "source_sentence": "　為問菩薩行，　　獨覺及聲聞，　乃至阿修羅，　　星象等眾論？",
        "from": "T16n0681_002:0732c01_0",
        "context_with_next_sentence": true
    },
    {
        "source_sentence": "　惟願如其事，　　次第而演說，　我等及天人，　　一心咸聽受。」",
        "from": "T16n0681_002:0732c03_0",
        "context_with_next_sentence": true
    },
    {
        "source_sentence": "爾時金剛藏菩薩摩訶薩告諸大眾：「汝豈不聞螺髻梵王、淨居天眾及諸佛子勤心請法？」",
        "from": "T16n0681_002:0732c05_0",
        "context_with_next_sentence": true
    },
    {
        "source_sentence": "爾時解脫月菩薩、無盡慧菩薩、虛空王菩薩、持世菩薩、得大勢菩薩、觀自在菩薩、陀羅尼自在菩薩、寶髻菩薩、天冠菩薩、金剛手菩薩、寂靜慧菩薩、寶手菩薩，及餘無量諸億土中俱來佛子，咸共瞻仰金剛藏尊，而說偈言：「過去及未來，　　如來清淨智，　尊於佛親受，　　明了心不疑。",
        "from": "T16n0681_002:0732c07_0",
        "context_with_next_sentence": true
    },
    {
        "source_sentence": "　此眾皆樂聞，　　願尊時演說。」",
        "from": "T16n0681_002:0732c15_0",
        "context_with_next_sentence": true
    },
    {
        "source_sentence": "爾時金剛藏三昧王普觀大眾，以偈答曰：「如來所說法，　　非我具能演，　唯除佛菩薩，　　威神之所護。",
        "from": "T16n0681_002:0732c16_0",
        "context_with_next_sentence": true
    },
    {
        "source_sentence": "　我今至心禮，　　自在清淨宮，　摩尼寶藏殿，　　佛及諸佛子。",
        "from": "T16n0681_002:0732c19_0",
        "context_with_next_sentence": true
    },
    {
        "source_sentence": "　我以敬心說，　　如來清淨智，　紹隆佛種姓，　　汝等應聽受。",
        "from": "T16n0681_002:0732c21_0",
        "context_with_next_sentence": true
    },
    {
        "source_sentence": "　非說過去等，　　最勝諸王法，　但示於密嚴，　　如來之種姓。",
        "from": "T16n0681_002:0732c23_0",
        "context_with_next_sentence": true
    },
    {
        "source_sentence": "　佛智甚微妙，　　牟尼勝功德，　正觀之所行，　　離諸心妄計。",
        "from": "T16n0681_002:0732c25_0",
        "context_with_next_sentence": true
    },
    {
        "source_sentence": "　是故非我力，　　能演此甚深，　但以佛威神，　　從佛而聽受。",
        "from": "T16n0681_002:0732c27_0",
        "context_with_next_sentence": true
    },
    {
        "source_sentence": "　此智最微妙，　　是諸三昧花，　佛在密嚴中，　　正受而開演。",
        "from": "T16n0681_002:0732c29_0",
        "context_with_next_sentence": true
    },
    {
        "source_sentence": "　遠離諸言說，　　及以一切見，　若有若無等，　　如是四種邊，　是名最清淨，　　中道之妙理。",
        "from": "T16n0681_002:0733a02_0",
        "context_with_next_sentence": true
    },
    {
        "source_sentence": "　密嚴諸定者，　　於此能觀察，　離著而轉依，　　速入如來地。」",
        "from": "T16n0681_002:0733a05_0",
        "context_with_next_sentence": true
    },
    {
        "source_sentence": "爾時會中諸佛子眾，聞金剛藏菩薩摩訶薩說是語已，稽首恭敬而白之言：「我等於法深生愛樂，如渴思漿、如蜂念蜜。",
        "from": "T16n0681_002:0733a07_0",
        "context_with_next_sentence": true
    },
    {
        "source_sentence": "今此會中諸佛子眾，於深定智皆得自在、有大神力王諸世界，願聞如來所說之法。",
        "from": "T16n0681_002:0733a09_1",
        "context_with_next_sentence": true
    },
    {
        "source_sentence": "唯願尊者以梵音聲、因陀羅聲及以如來眾所悅可深遠之音，演殊勝義令得顯了。」",
        "from": "T16n0681_002:0733a11_2",
        "context_with_next_sentence": true
    },
    {
        "source_sentence": "金剛藏菩薩言：「如來所說語義真實希有難見。",
        "from": "T16n0681_002:0733a13_3",
        "context_with_next_sentence": true
    },
    {
        "source_sentence": "譬如空中無樹等物而見其影甚為希有，如來所說希有亦然。",
        "from": "T16n0681_002:0733a14_4",
        "context_with_next_sentence": true
    },
    {
        "source_sentence": "如空中風及以鳥跡無能見者，牟尼所說種種義趣難可得見亦復如是。",
        "from": "T16n0681_002:0733a15_5",
        "context_with_next_sentence": true
    },
    {
        "source_sentence": "世間之法有智慧者，能以譬喻分明顯說。",
        "from": "T16n0681_002:0733a17_6",
        "context_with_next_sentence": true
    },
    {
        "source_sentence": "佛口所宣過諸譬喻非言所及。",
        "from": "T16n0681_002:0733a18_7",
        "context_with_next_sentence": true
    },
    {
        "source_sentence": "我之所見譬如夢境乾闥婆城，今此會中諸觀行者有大智慧，於真實義已得明了。",
        "from": "T16n0681_002:0733a19_8",
        "context_with_next_sentence": true
    },
    {
        "source_sentence": "我今云何能為是人說不思議諸佛境界？",
        "from": "T16n0681_002:0733a21_9",
        "context_with_next_sentence": true
    },
    {
        "source_sentence": "雖然，當承如來威神之力為眾宣述。",
        "from": "T16n0681_002:0733a22_0",
        "context_with_next_sentence": true
    },
    {
        "source_sentence": "汝諸佛子咸應諦聽。",
        "from": "T16n0681_002:0733a22_1",
        "context_with_next_sentence": true
    },
    {
        "source_sentence": "如來所說文義相應，出過心意非喻所及。",
        "from": "T16n0681_002:0733a23_2",
        "context_with_next_sentence": true
    },
    {
        "source_sentence": "譬如妙花眾蜂競採，先至之者取其精粹，後來至者但味其餘。",
        "from": "T16n0681_002:0733a24_3",
        "context_with_next_sentence": true
    },
    {
        "source_sentence": "如是如來得法精粹，我味其餘，為眾說耳。」",
        "from": "T16n0681_002:0733a25_4",
        "context_with_next_sentence": true
    },
    {
        "source_sentence": "即說偈言：「天中天境界，　　增悅諸明智，　非心口所能，　　度量分別說。",
        "from": "T16n0681_002:0733a26_5",
        "context_with_next_sentence": true
    },
    {
        "source_sentence": "　為欲普降伏，　　世間憍慢心，　示同人之形，　　佛相為嚴飾。",
        "from": "T16n0681_002:0733a29_0",
        "context_with_next_sentence": true
    },
    {
        "source_sentence": "　圓光及足輪，　　種種皆成就，　遊處諸宮殿，　　人天具所瞻。",
        "from": "T16n0681_002:0733b02_0",
        "context_with_next_sentence": true
    },
    {
        "source_sentence": "　如來四時中，　　常依密嚴住，　而於諸世界，　　現生及涅槃。",
        "from": "T16n0681_002:0733b04_0",
        "context_with_next_sentence": true
    },
    {
        "source_sentence": "　淳善少減時，　　惡生及濁亂，　隨諸眾生類，　　所應而利益。",
        "from": "T16n0681_002:0733b06_0",
        "context_with_next_sentence": true
    },
    {
        "source_sentence": "　業用無暫停，　　密嚴恒不動，　密嚴無垢處，　　觀行者所依。",
        "from": "T16n0681_002:0733b08_0",
        "context_with_next_sentence": true
    },
    {
        "source_sentence": "　惡生濁亂時，　　顯示如來相，　譬如淨滿月，　　影遍於眾水。",
        "from": "T16n0681_002:0733b10_0",
        "context_with_next_sentence": true
    },
    {
        "source_sentence": "　如是諸色像，　　普現於世間，　如來淨智境，　　智者所觀見。",
        "from": "T16n0681_002:0733b12_0",
        "context_with_next_sentence": true
    },
    {
        "source_sentence": "　以諸眾生類，　　所樂各不同，　佛以種種身，　　隨宜而應化。",
        "from": "T16n0681_002:0733b14_0",
        "context_with_next_sentence": true
    },
    {
        "source_sentence": "　或見大自在，　　或見毘紐天，　或見迦毘羅，　　住空而說法，　或見毘陀者，　　或復見常行，　或見娑旦那，　　鳩摩及尸棄，　羅睺熟部等，　　乃至緊那羅，　甘蔗月種王，　　一切所瞻奉。",
        "from": "T16n0681_002:0733b16_0",
        "context_with_next_sentence": true
    },
    {
        "source_sentence": "　金剛等眾寶，　　乃至於鉛錫，　皆由佛威力，　　隨應而出生。",
        "from": "T16n0681_002:0733b22_0",
        "context_with_next_sentence": true
    },
    {
        "source_sentence": "　天女及龍女，　　乾闥婆之女，　治容而進趣，　　不能惑其心。",
        "from": "T16n0681_002:0733b24_0",
        "context_with_next_sentence": true
    },
    {
        "source_sentence": "　欲界中諸境，　　如來已降伏，　色無色亦然，　　無有能迷動。",
        "from": "T16n0681_002:0733b26_0",
        "context_with_next_sentence": true
    },
    {
        "source_sentence": "　無想諸定者，　　未離於惑纏，　非安非清淨，　　退墮而流轉。",
        "from": "T16n0681_002:0733b28_0",
        "context_with_next_sentence": true
    },
    {
        "source_sentence": "　有身者所生，　　非如密嚴國，　密嚴微妙土，　　清淨福為嚴。",
        "from": "T16n0681_002:0733c01_0",
        "context_with_next_sentence": true
    },
    {
        "source_sentence": "　解脫知見人，　　最勝之依處，　十種大自在，　　力通三昧法，　如佛而嚴飾，　　意生之妙身。",
        "from": "T16n0681_002:0733c03_0",
        "context_with_next_sentence": true
    },
    {
        "source_sentence": "　修行於十地，　　施等波羅蜜，　眾相以莊嚴，　　其身甚清淨。",
        "from": "T16n0681_002:0733c06_0",
        "context_with_next_sentence": true
    },
    {
        "source_sentence": "　遠離於分別，　　亦非無覺了，　無有我意根，　　慧根常悅樂。",
        "from": "T16n0681_002:0733c08_0",
        "context_with_next_sentence": true
    },
    {
        "source_sentence": "　施等諸功德，　　淨業悉圓滿，　得佛勝所依，　　密嚴之淨國。",
        "from": "T16n0681_002:0733c10_0",
        "context_with_next_sentence": true
    },
    {
        "source_sentence": "　此土最微妙，　　不以日為明，　諸佛及菩薩，　　舒光而普照。",
        "from": "T16n0681_002:0733c12_0",
        "context_with_next_sentence": true
    },
    {
        "source_sentence": "　其光甚威曜，　　逾於百千日，　無有晝夜時，　　亦無老死患，　密嚴最勝處，　　諸天所希仰。",
        "from": "T16n0681_002:0733c14_0",
        "context_with_next_sentence": true
    },
    {
        "source_sentence": "　最上修行者，　　地地而進修，　了知一切法，　　皆以心為性。",
        "from": "T16n0681_002:0733c17_0",
        "context_with_next_sentence": true
    },
    {
        "source_sentence": "　善說阿賴耶，　　三性法無我，　其身轉清淨，　　而來生此國。」",
        "from": "T16n0681_002:0733c19_0",
        "context_with_next_sentence": true
    },
    {
        "source_sentence": "大乘密嚴經胎生品第三",
        "from": "T16n0681_002:0733c21_0",
        "context_with_next_sentence": true
    },
    {
        "source_sentence": "爾時金剛藏菩薩摩訶薩復告螺髻梵天王言：「天主當知，眾生之身九物為性，有為眾相恒共遷動，大種諸色微塵之聚，以諸不淨精血合成，為無量業常所纏覆。",
        "from": "T16n0681_002:0733c22_0",
        "context_with_next_sentence": true
    },
    {
        "source_sentence": "譬如毒樹扶踈蓊欝，貪恚及癡而共增長，經於九月或十月餘，業力驅馳生機運動，從於產門倒首而出，煩冤逼迫受無量苦。",
        "from": "T16n0681_002:0733c25_1",
        "context_with_next_sentence": true
    },
    {
        "source_sentence": "天主！",
        "from": "T16n0681_002:0733c28_2",
        "context_with_next_sentence": true
    },
    {
        "source_sentence": "此諸眾生或從人中、或從畜生餓鬼羅剎阿修羅等而來生此，或有曾作轉輪之王乃至天中威力自在、或是持呪外道仙人并其眷屬、或修禪者退失禪定，從如是等處而生此中。",
        "from": "T16n0681_002:0733c28_3",
        "context_with_next_sentence": true
    },
    {
        "source_sentence": "既生之已諸根長大，隨所親近宿習因緣而造諸業，復因此業輪迴諸趣。",
        "from": "T16n0681_002:0734a03_4",
        "context_with_next_sentence": true
    },
    {
        "source_sentence": "若有智者遇善知識，聞法思惟而得解悟，不著文字離諸分別，入三脫門見法真理，最上清淨最上上清淨，而來住此密嚴佛國，於無量億諸佛土中隨宜應現。",
        "from": "T16n0681_002:0734a05_5",
        "context_with_next_sentence": true
    },
    {
        "source_sentence": "天主！",
        "from": "T16n0681_002:0734a09_0",
        "context_with_next_sentence": true
    },
    {
        "source_sentence": "如是生者永得解脫生死險趣，名為丈夫、名為智者，亦復說名天中之天，諸佛子眾所共圍繞。",
        "from": "T16n0681_002:0734a09_1",
        "context_with_next_sentence": true
    },
    {
        "source_sentence": "天主！",
        "from": "T16n0681_002:0734a11_2",
        "context_with_next_sentence": true
    },
    {
        "source_sentence": "胎藏之身虛偽不實，非自性生亦非無明愛業所生。",
        "from": "T16n0681_002:0734a11_3",
        "context_with_next_sentence": true
    },
    {
        "source_sentence": "何以故？",
        "from": "T16n0681_002:0734a12_4",
        "context_with_next_sentence": true
    },
    {
        "source_sentence": "無明愛業因相而有，若能了達悉滅無餘，亦無名字及以分別，斯人即生密嚴佛土。",
        "from": "T16n0681_002:0734a12_5",
        "context_with_next_sentence": true
    },
    {
        "source_sentence": "天主！",
        "from": "T16n0681_002:0734a14_6",
        "context_with_next_sentence": true
    },
    {
        "source_sentence": "若諸定者住於三昧，心有攀緣即為色聲之所誑惑，而生取著不能堅固，此即名為散動之道。",
        "from": "T16n0681_002:0734a14_7",
        "context_with_next_sentence": true
    },
    {
        "source_sentence": "是三昧力生於欲界及色無色乃至無想眾生之處，是人即為三昧所縛。",
        "from": "T16n0681_002:0734a16_8",
        "context_with_next_sentence": true
    },
    {
        "source_sentence": "若住三昧善調其心離能所取，離二取已心即不生，是名真實觀行之者。",
        "from": "T16n0681_002:0734a18_9",
        "context_with_next_sentence": true
    },
    {
        "source_sentence": "若欲生於密嚴佛國，常當住此真實三昧。」",
        "from": "T16n0681_002:0734a20_10",
        "context_with_next_sentence": true
    },
    {
        "source_sentence": "大乘密嚴經顯示自作品第四",
        "from": "T16n0681_002:0734a22_0",
        "context_with_next_sentence": true
    },
    {
        "source_sentence": "爾時金剛藏菩薩摩訶薩復告螺髻梵天王言：「天主！",
        "from": "T16n0681_002:0734a23_0",
        "context_with_next_sentence": true
    },
    {
        "source_sentence": "心有八種或復有九，與無明俱為世間因，世間悉是心心法現。",
        "from": "T16n0681_002:0734a24_1",
        "context_with_next_sentence": true
    },
    {
        "source_sentence": "是心心法及以諸根，生滅流轉為無明等之所變異，其根本心堅固不動。",
        "from": "T16n0681_002:0734a25_2",
        "context_with_next_sentence": true
    },
    {
        "source_sentence": "天主！",
        "from": "T16n0681_002:0734a27_3",
        "context_with_next_sentence": true
    },
    {
        "source_sentence": "世間因緣有十二分，若根若境、能生所生剎那壞滅，從於梵世至非非想皆因緣起，唯有如來離諸因緣。",
        "from": "T16n0681_002:0734a27_4",
        "context_with_next_sentence": true
    },
    {
        "source_sentence": "天主！",
        "from": "T16n0681_002:0734a29_5",
        "context_with_next_sentence": true
    },
    {
        "source_sentence": "內外世間動不動法，皆如瓶等壞滅為性。",
        "from": "T16n0681_002:0734a29_6",
        "context_with_next_sentence": true
    },
    {
        "source_sentence": "天主！",
        "from": "T16n0681_002:0734b01_7",
        "context_with_next_sentence": true
    },
    {
        "source_sentence": "諸識微細遷流速疾，是佛境界非諸世間仙人外道所能知見。",
        "from": "T16n0681_002:0734b01_8",
        "context_with_next_sentence": true
    },
    {
        "source_sentence": "眾仙外道為愛所纏，不能了知心相差別。",
        "from": "T16n0681_002:0734b03_9",
        "context_with_next_sentence": true
    },
    {
        "source_sentence": "天主！",
        "from": "T16n0681_002:0734b04_10",
        "context_with_next_sentence": true
    },
    {
        "source_sentence": "假使有人勉意勤行，歌讚祠祀毘陀之法而祭於天，經於一月或滿四月，如是一歲至于千歲，生於梵境終亦退還。",
        "from": "T16n0681_002:0734b04_11",
        "context_with_next_sentence": true
    },
    {
        "source_sentence": "天主！",
        "from": "T16n0681_002:0734b06_12",
        "context_with_next_sentence": true
    },
    {
        "source_sentence": "汝不知耶？",
        "from": "T16n0681_002:0734b07_13",
        "context_with_next_sentence": true
    },
    {
        "source_sentence": "三毘陀行所得之果，譬如芭蕉性不堅固。",
        "from": "T16n0681_002:0734b07_14",
        "context_with_next_sentence": true
    },
    {
        "source_sentence": "天主，密嚴佛土是諸如來解脫之處，從智定得，若樂解脫應善修行。",
        "from": "T16n0681_002:0734b08_15",
        "context_with_next_sentence": true
    },
    {
        "source_sentence": "天主！",
        "from": "T16n0681_002:0734b09_16",
        "context_with_next_sentence": true
    },
    {
        "source_sentence": "密嚴中人無有眷屬生死之患，其心不為諸業習氣之所染著，如蓮花出水、如虛空無塵、如日月高昇淨無雲翳，一切諸佛恒共攝受，沐淨戒流飲智慧液，得真實解度生死岸。",
        "from": "T16n0681_002:0734b09_17",
        "context_with_next_sentence": true
    },
    {
        "source_sentence": "天主！",
        "from": "T16n0681_002:0734b13_18",
        "context_with_next_sentence": true
    },
    {
        "source_sentence": "眾生身中諸界五蘊識等眾法皆無所有，眼色為緣而生於識，譬如因木火得熾然。",
        "from": "T16n0681_002:0734b13_19",
        "context_with_next_sentence": true
    },
    {
        "source_sentence": "天主！",
        "from": "T16n0681_002:0734b15_20",
        "context_with_next_sentence": true
    },
    {
        "source_sentence": "一切境界隨妄識轉，如鐵動移逐於磁石，又如陽焰乾闥婆城，是諸渴鹿愚幻所取。",
        "from": "T16n0681_002:0734b15_21",
        "context_with_next_sentence": true
    },
    {
        "source_sentence": "此中無有能造等物，但是凡夫心之變異。",
        "from": "T16n0681_002:0734b17_22",
        "context_with_next_sentence": true
    },
    {
        "source_sentence": "天主！",
        "from": "T16n0681_002:0734b18_23",
        "context_with_next_sentence": true
    },
    {
        "source_sentence": "如乾城之中人眾往來馳騖所作見而非實，眾生之身進止云為亦復如是，如夢中所見寤即非有。",
        "from": "T16n0681_002:0734b18_24",
        "context_with_next_sentence": true
    },
    {
        "source_sentence": "世間之人見蘊等法，覺心明照本來寂靜。",
        "from": "T16n0681_002:0734b21_25",
        "context_with_next_sentence": true
    },
    {
        "source_sentence": "天主！",
        "from": "T16n0681_002:0734b22_26",
        "context_with_next_sentence": true
    },
    {
        "source_sentence": "地等和合微塵之聚，若離於心即無所得。",
        "from": "T16n0681_002:0734b22_27",
        "context_with_next_sentence": true
    },
    {
        "source_sentence": "世間諸物可持舉等，孰非大種之所合成？",
        "from": "T16n0681_002:0734b23_28",
        "context_with_next_sentence": true
    },
    {
        "source_sentence": "譬如風痰病緣惑亂見種種物，又如起屍無能作者，世間諸法悉亦如是。",
        "from": "T16n0681_002:0734b24_29",
        "context_with_next_sentence": true
    },
    {
        "source_sentence": "汝諸佛子應勤觀察。",
        "from": "T16n0681_002:0734b25_30",
        "context_with_next_sentence": true
    },
    {
        "source_sentence": "天主！",
        "from": "T16n0681_002:0734b26_31",
        "context_with_next_sentence": true
    },
    {
        "source_sentence": "一切世間動植之物，譬如水沫共聚成形，瓶衣等想同於陽焰，苦樂諸受猶如浮泡，行如芭蕉中無有堅，識如幻事虛偽不實。",
        "from": "T16n0681_002:0734b26_32",
        "context_with_next_sentence": true
    },
    {
        "source_sentence": "天主！",
        "from": "T16n0681_002:0734b29_33",
        "context_with_next_sentence": true
    },
    {
        "source_sentence": "三界之中動不動法，同於夢境迷心所現，亦如幻事乾闥婆城但誑愚夫。",
        "from": "T16n0681_002:0734b29_34",
        "context_with_next_sentence": true
    },
    {
        "source_sentence": "若諸佛子於如是法，能正覺知心無所畏，以智慧火焚燒一切諸患因緣，即生妙樂密嚴之土。",
        "from": "T16n0681_002:0734c01_35",
        "context_with_next_sentence": true
    },
    {
        "source_sentence": "天主！",
        "from": "T16n0681_002:0734c04_36",
        "context_with_next_sentence": true
    },
    {
        "source_sentence": "一切世間皆無有相，相為繫縛、無相即解。",
        "from": "T16n0681_002:0734c04_37",
        "context_with_next_sentence": true
    },
    {
        "source_sentence": "相是心境，心境不實。",
        "from": "T16n0681_002:0734c05_38",
        "context_with_next_sentence": true
    },
    {
        "source_sentence": "真實之法是智境界，遠離眾相非心所行。",
        "from": "T16n0681_002:0734c05_39",
        "context_with_next_sentence": true
    },
    {
        "source_sentence": "天主！",
        "from": "T16n0681_002:0734c06_40",
        "context_with_next_sentence": true
    },
    {
        "source_sentence": "一切諸相是三界法，色聲等法名之為相。",
        "from": "T16n0681_002:0734c06_41",
        "context_with_next_sentence": true
    },
    {
        "source_sentence": "諸根境界一切眾生繫縛之因，若能於相而不貪著，眾縛悉除安樂自在。」",
        "from": "T16n0681_002:0734c07_42",
        "context_with_next_sentence": true
    },
    {
        "source_sentence": "爾時寶髻菩薩摩訶薩在大眾中坐殊妙座，向金剛藏菩薩摩訶薩而作是言：「尊者於諸億佛國菩薩眾中最為上首，成最上智了所知法，無量悉檀皆已明見，在瑜祇眾能淨彼疑。",
        "from": "T16n0681_002:0734c10_0",
        "context_with_next_sentence": true
    },
    {
        "source_sentence": "善知眾生身之本起，能於一劫或一劫餘以妙音詞演而不倦。",
        "from": "T16n0681_002:0734c14_1",
        "context_with_next_sentence": true
    },
    {
        "source_sentence": "何故不為諸仁等說離諸逆順似非似因真實之法，令諸智者心淨無疑，捨蘊因緣疾得解脫。",
        "from": "T16n0681_002:0734c15_2",
        "context_with_next_sentence": true
    },
    {
        "source_sentence": "法與非法是蘊因緣，生於此身及後身故。",
        "from": "T16n0681_002:0734c17_3",
        "context_with_next_sentence": true
    },
    {
        "source_sentence": "智能脫苦、愛為堅縛。",
        "from": "T16n0681_002:0734c18_4",
        "context_with_next_sentence": true
    },
    {
        "source_sentence": "尊者！",
        "from": "T16n0681_002:0734c19_5",
        "context_with_next_sentence": true
    },
    {
        "source_sentence": "眾生之心因色與明、作意等緣馳散於境，其心速疾難可覺知，無明愛業以之濁亂。",
        "from": "T16n0681_002:0734c19_6",
        "context_with_next_sentence": true
    },
    {
        "source_sentence": "尊者！",
        "from": "T16n0681_002:0734c21_7",
        "context_with_next_sentence": true
    },
    {
        "source_sentence": "眾生身中種種諸法，意為先導、意最速疾、意為殊勝，隨所有法與意相應，彼法皆以意為其性，如摩尼珠顯現眾彩。",
        "from": "T16n0681_002:0734c21_8",
        "context_with_next_sentence": true
    },
    {
        "source_sentence": "如是之義仁何不說？",
        "from": "T16n0681_002:0734c23_9",
        "context_with_next_sentence": true
    },
    {
        "source_sentence": "又如眾色摩尼之寶，隨所相應種種明現。",
        "from": "T16n0681_002:0734c24_10",
        "context_with_next_sentence": true
    },
    {
        "source_sentence": "仁亦如是，具如來像住自在宮，諸佛子眾所共圍繞，亦應如是隨宜說法。」",
        "from": "T16n0681_002:0734c25_11",
        "context_with_next_sentence": true
    },
    {
        "source_sentence": "爾時金剛藏菩薩摩訶薩言：「密嚴佛土是最寂靜、是大涅槃、是妙解脫、是淨法界，亦是智慧及以神通諸觀行者所止之處，本來常住不壞不滅，水不能濡、風不能燥，非如瓶等勤力所成尋復破壞，非諸似因及不似因之所成立。",
        "from": "T16n0681_002:0734c27_0",
        "context_with_next_sentence": true
    },
    {
        "source_sentence": "何以故？",
        "from": "T16n0681_002:0735a03_1",
        "context_with_next_sentence": true
    },
    {
        "source_sentence": "宗及諸分是不定法，諸宗及因各差別故。",
        "from": "T16n0681_002:0735a03_2",
        "context_with_next_sentence": true
    },
    {
        "source_sentence": "密嚴佛土是轉依識超分別心，非諸妄情所行之境。",
        "from": "T16n0681_002:0735a04_3",
        "context_with_next_sentence": true
    },
    {
        "source_sentence": "密嚴佛土是如來處，無始無終，非微塵生、非自性生、非樂欲生，不從摩醯首羅而生，亦非無明愛業所生，但是無功用智之所生起，出過欲界及色無色無想天中闇冥之網。",
        "from": "T16n0681_002:0735a05_4",
        "context_with_next_sentence": true
    },
    {
        "source_sentence": "密嚴佛土阿若悉檀，非因明者所量境界，亦非勝性、自在、聲論、毘陀如是等宗之所顯示，乃至於資糧位智慧之力不能照了，唯是如來十地所修清淨智境。",
        "from": "T16n0681_002:0735a09_5",
        "context_with_next_sentence": true
    },
    {
        "source_sentence": "諸仁者！",
        "from": "T16n0681_002:0735a12_6",
        "context_with_next_sentence": true
    },
    {
        "source_sentence": "一切凡夫迷於世間為業非業，我今當說業非業義，令諸定者獲於安樂。」",
        "from": "T16n0681_002:0735a13_7",
        "context_with_next_sentence": true
    },
    {
        "source_sentence": "即說偈言：「內外一切物，　　所見唯自心，　眾生心二性，　　能取及所取。",
        "from": "T16n0681_002:0735a14_8",
        "context_with_next_sentence": true
    },
    {
        "source_sentence": "　心體有二門，　　即心見眾物，　凡夫性迷惑，　　於自不能了。",
        "from": "T16n0681_002:0735a17_0",
        "context_with_next_sentence": true
    },
    {
        "source_sentence": "　所見眾境界，　　皆是自所為，　瓶等相現前，　　求之悉無體。",
        "from": "T16n0681_002:0735a19_0",
        "context_with_next_sentence": true
    },
    {
        "source_sentence": "　諸仙智微劣，　　不能明了知，　捨於真實理，　　而行分別路。",
        "from": "T16n0681_002:0735a21_0",
        "context_with_next_sentence": true
    },
    {
        "source_sentence": "　是心有二性，　　如鏡含眾像，　亦如水現月，　　翳者見毛輪。",
        "from": "T16n0681_002:0735a23_0",
        "context_with_next_sentence": true
    },
    {
        "source_sentence": "　毛輪瓔珞珠，　　此皆無所有，　但從病瞖眼，　　若斯而顯現。",
        "from": "T16n0681_002:0735a25_0",
        "context_with_next_sentence": true
    },
    {
        "source_sentence": "　瓶衣皆自識，　　眾生亦復然，　虛妄計著人，　　不知恒執取。",
        "from": "T16n0681_002:0735a27_0",
        "context_with_next_sentence": true
    },
    {
        "source_sentence": "　眾生及瓶等，　　種種諸形相，　內外雖不同，　　一切從心起。",
        "from": "T16n0681_002:0735a29_0",
        "context_with_next_sentence": true
    },
    {
        "source_sentence": "　此密嚴妙定，　　非餘之所有，　若有能修行，　　生於眾福地。",
        "from": "T16n0681_002:0735b02_0",
        "context_with_next_sentence": true
    },
    {
        "source_sentence": "　或生欲自在，　　及以色界天，　乃至無想宮，　　阿迦尼吒處，　空識無所有，　　非想非非想，　如是諸地中，　　漸次除貪欲。",
        "from": "T16n0681_002:0735b04_0",
        "context_with_next_sentence": true
    },
    {
        "source_sentence": "　住彼非究竟，　　尋來生密嚴，　佛子眾圍遶，　　自在而遊戲。",
        "from": "T16n0681_002:0735b08_0",
        "context_with_next_sentence": true
    },
    {
        "source_sentence": "　汝應修此定，　　何為著親屬，　眷屬相羈縛，　　輪迴生死因。",
        "from": "T16n0681_002:0735b10_0",
        "context_with_next_sentence": true
    },
    {
        "source_sentence": "　男女相耽愛，　　精血共和合，　如蟲生臭泥，　　此中生亦爾。",
        "from": "T16n0681_002:0735b12_0",
        "context_with_next_sentence": true
    },
    {
        "source_sentence": "　九月或十月，　　諸根漸成就，　時至出母胎，　　譬如蟲蠕動。",
        "from": "T16n0681_002:0735b14_0",
        "context_with_next_sentence": true
    },
    {
        "source_sentence": "　從此而長大，　　乃至心了知，　我觀諸眾生，　　生生悉如此，　父母無有數，　　妻子亦復然，　一切諸世間，　　無處不周遍。",
        "from": "T16n0681_002:0735b16_0",
        "context_with_next_sentence": true
    },
    {
        "source_sentence": "　譬如石女人，　　夢己忽生子，　捧對方歡樂，　　尋又見其亡。",
        "from": "T16n0681_002:0735b20_0",
        "context_with_next_sentence": true
    },
    {
        "source_sentence": "　悲哀不自勝，　　忽然從睡覺，　不見有其子，　　初生及後終。",
        "from": "T16n0681_002:0735b22_0",
        "context_with_next_sentence": true
    },
    {
        "source_sentence": "　又夢山川中，　　田野村城邑，　人眾悉充滿，　　共營諸業務，　彼此互相見，　　猶如世所為，　及從於睡覺，　　一切皆非有。",
        "from": "T16n0681_002:0735b24_0",
        "context_with_next_sentence": true
    },
    {
        "source_sentence": "　復有多欲人，　　夢瞻於女色，　姿容極姝麗，　　服玩皆珍綺，　在夢極歡娛，　　覺已即無見，　一切世間事，　　當知悉如是。",
        "from": "T16n0681_002:0735b28_0",
        "context_with_next_sentence": true
    },
    {
        "source_sentence": "　王位及軍旅，　　父母等宗親，　但誑於凡夫，　　體性皆非實。",
        "from": "T16n0681_002:0735c03_0",
        "context_with_next_sentence": true
    },
    {
        "source_sentence": "　汝於如是定，　　何故不勤修？",
        "from": "T16n0681_002:0735c05_0",
        "context_with_next_sentence": true
    },
    {
        "source_sentence": "　無量諸聲聞，　　獨覺及菩薩，　在於空閑處，　　山林恒寂靜，　或住於乳海，　　及以摩羅延，　須彌與臏陀，　　摩醯因陀羅，　雞羅婆利師，　　乃至雪山等，　或在劫波樹，　　波利耶多羅，　拘鞞羅樹下，　　半柱婆羅上，　食閻浮果味，　　及諸不死食，　具足諸神通，　　而常修此觀。",
        "from": "T16n0681_002:0735c06_0",
        "context_with_next_sentence": true
    },
    {
        "source_sentence": "　過去未來世，　　常坐於蓮花，　結跏身不動，　　正定恒觀察。",
        "from": "T16n0681_002:0735c15_0",
        "context_with_next_sentence": true
    },
    {
        "source_sentence": "　諸根善調攝，　　不散於眾境，　譬如象得鈎，　　離欲而三昧。",
        "from": "T16n0681_002:0735c17_0",
        "context_with_next_sentence": true
    },
    {
        "source_sentence": "　世間若出世，　　一切諸定中，　佛定淨無垢，　　貪愛皆除遣，　遍處無色定，　　無想等禪中。",
        "from": "T16n0681_002:0735c19_0",
        "context_with_next_sentence": true
    },
    {
        "source_sentence": "　見日月蓮花，　　水火虛空相，　若離是分別，　　其心不動搖，　即於三昧中，　　見無量諸佛，　一時共舒手，　　以水灌其頂。",
        "from": "T16n0681_002:0735c22_0",
        "context_with_next_sentence": true
    },
    {
        "source_sentence": "　如是入佛地，　　一切皆明覺，　具足眾色身，　　隨宜而普現，　力通諸自在，　　三昧陀羅尼，　如是等功德，　　莫不皆成就。",
        "from": "T16n0681_002:0735c26_0",
        "context_with_next_sentence": true
    },
    {
        "source_sentence": "　分析於諸色，　　乃至觀微塵，　自性無所有，　　譬如彪兔角，　無分無分者，　　蘊有蘊亦然，　同於幻所作，　　一切皆如是。",
        "from": "T16n0681_002:0736a01_0",
        "context_with_next_sentence": true
    },
    {
        "source_sentence": "　此中無業果，　　亦無作業人，　無能作世間，　　設有非能作。",
        "from": "T16n0681_002:0736a05_0",
        "context_with_next_sentence": true
    },
    {
        "source_sentence": "　能作待於作，　　何名能作人？",
        "from": "T16n0681_002:0736a07_0",
        "context_with_next_sentence": true
    },
    {
        "source_sentence": "　此言成過失，　　說者非清淨。",
        "from": "T16n0681_002:0736a08_0",
        "context_with_next_sentence": true
    },
    {
        "source_sentence": "　若謂云何有，　　水輪與地輪，　及眾生世間，　　次第而安布，　諸趣各差別，　　彼此互往來？",
        "from": "T16n0681_002:0736a09_0",
        "context_with_next_sentence": true
    },
    {
        "source_sentence": "　誰復作諸根，　　隨情取於境？",
        "from": "T16n0681_002:0736a12_0",
        "context_with_next_sentence": true
    },
    {
        "source_sentence": "　此等皆分別，　　展轉而變異，　同於乳酪酥，　　如是生住滅。",
        "from": "T16n0681_002:0736a13_0",
        "context_with_next_sentence": true
    },
    {
        "source_sentence": "　若業若非業，　　於斯生妄計，　定者常觀此，　　如夢與乾城。",
        "from": "T16n0681_002:0736a15_0",
        "context_with_next_sentence": true
    },
    {
        "source_sentence": "　眾生無始來，　　戲論所熏習，　生起於分別，　　種種眾過咎。",
        "from": "T16n0681_002:0736a17_0",
        "context_with_next_sentence": true
    },
    {
        "source_sentence": "　諸根猶如幻，　　境界同於夢，　能作作及業，　　定者不分別。",
        "from": "T16n0681_002:0736a19_0",
        "context_with_next_sentence": true
    },
    {
        "source_sentence": "　智慧微劣者，　　妄生諸惡見，　計有於能作，　　作一切世間。",
        "from": "T16n0681_002:0736a21_0",
        "context_with_next_sentence": true
    },
    {
        "source_sentence": "　或謂摩尼珠，　　金銀等眾礦，　鳥獸色差別，　　刺端纖以利，　此等誰所為？",
        "from": "T16n0681_002:0736a23_0",
        "context_with_next_sentence": true
    },
    {
        "source_sentence": "　　當知無作者。",
        "from": "T16n0681_002:0736a25_1",
        "context_with_next_sentence": true
    },
    {
        "source_sentence": "　世間非勝性，　　微塵等緣作，　亦非無有因，　　自然而得有。",
        "from": "T16n0681_002:0736a26_0",
        "context_with_next_sentence": true
    },
    {
        "source_sentence": "　惑心妄計者，　　不知其體性，　為業為非業，　　如是而分別。",
        "from": "T16n0681_002:0736a28_0",
        "context_with_next_sentence": true
    },
    {
        "source_sentence": "　如毒入於乳，　　隨變與相應，　諸法亦復然，　　分別常俱起。",
        "from": "T16n0681_002:0736b01_0",
        "context_with_next_sentence": true
    },
    {
        "source_sentence": "　法性非是生，　　亦非是滅壞，　惑者不能了，　　種種異分別。",
        "from": "T16n0681_002:0736b03_0",
        "context_with_next_sentence": true
    },
    {
        "source_sentence": "　定者應觀察，　　世間唯積聚，　若業若非業，　　於此勿思惟。",
        "from": "T16n0681_002:0736b05_0",
        "context_with_next_sentence": true
    },
    {
        "source_sentence": "　諸趣互來往，　　譬如於日月，　在空無所依，　　隨風而運轉。",
        "from": "T16n0681_002:0736b07_0",
        "context_with_next_sentence": true
    },
    {
        "source_sentence": "　業性甚微隱，　　密嚴者能見，　修行觀行人，　　不為其所縛。",
        "from": "T16n0681_002:0736b09_0",
        "context_with_next_sentence": true
    },
    {
        "source_sentence": "　譬如火燒木，　　須臾作灰燼，　智火焚業薪，　　當知亦如是。",
        "from": "T16n0681_002:0736b11_0",
        "context_with_next_sentence": true
    },
    {
        "source_sentence": "　又如燈破闇，　　一念盡無餘，　諸業之闇冥，　　多劫所熏聚，　牟尼智燈照，　　剎那悉除滅。」",
        "from": "T16n0681_002:0736b13_0",
        "context_with_next_sentence": true
    },
    {
        "source_sentence": "大乘密嚴經分別觀行品第五",
        "from": "T16n0681_002:0736b16_0",
        "context_with_next_sentence": true
    },
    {
        "source_sentence": "爾時金剛藏菩薩摩訶薩復告大眾：「諸仁者！",
        "from": "T16n0681_002:0736b17_0",
        "context_with_next_sentence": true
    },
    {
        "source_sentence": "譬如有人在空閑地，以泥瓦草木葺之成宇，既而諦觀一一物中無舍可得。",
        "from": "T16n0681_002:0736b18_0",
        "context_with_next_sentence": true
    },
    {
        "source_sentence": "又如多指共合成拳，離指求拳即無所有。",
        "from": "T16n0681_002:0736b19_1",
        "context_with_next_sentence": true
    },
    {
        "source_sentence": "軍徒車乘城邑山林瓶衣等物，一切皆是和合所成，智者觀之悉如夢事。",
        "from": "T16n0681_002:0736b20_2",
        "context_with_next_sentence": true
    },
    {
        "source_sentence": "凡夫身宅亦復如是，諸界積集譬如高山，危脆不安同於朽屋，不生不滅非自非他，如乾闥婆城、如影如雲、如陽焰如繢像，雖可現覩性常清淨，遠離一切有無分別。",
        "from": "T16n0681_002:0736b22_3",
        "context_with_next_sentence": true
    },
    {
        "source_sentence": "如盲與跛相假而行無決定性，乃至分析至於微塵，但有空名都無實物。",
        "from": "T16n0681_002:0736b26_0",
        "context_with_next_sentence": true
    },
    {
        "source_sentence": "若諸定者作是思惟，即於色聲等法不生覺念。",
        "from": "T16n0681_002:0736b27_1",
        "context_with_next_sentence": true
    },
    {
        "source_sentence": "離覺念已心得休息，泰然解脫不受諸有，常樂修行甚深禪定。",
        "from": "T16n0681_002:0736b28_2",
        "context_with_next_sentence": true
    },
    {
        "source_sentence": "諸天仙等端正女人而來供養，如觀夢事不生染著。",
        "from": "T16n0681_002:0736c01_3",
        "context_with_next_sentence": true
    },
    {
        "source_sentence": "身雖在此，諸仙外道持呪之人乃至梵天不能見頂。",
        "from": "T16n0681_002:0736c02_4",
        "context_with_next_sentence": true
    },
    {
        "source_sentence": "是人不久生摩尼寶藏宮殿之中，遊戲神通具諸功德。",
        "from": "T16n0681_002:0736c03_5",
        "context_with_next_sentence": true
    },
    {
        "source_sentence": "此觀行法是大心者所行境界，仁應速發廣大之心，大心之人疾得生於光明宮殿，離諸貪欲瞋恚愚癡，乃至當詣密嚴佛土。",
        "from": "T16n0681_002:0736c04_6",
        "context_with_next_sentence": true
    },
    {
        "source_sentence": "此土廣博微妙寂靜，無諸老死衰惱之患，遠離眾相非識所行。",
        "from": "T16n0681_002:0736c07_7",
        "context_with_next_sentence": true
    },
    {
        "source_sentence": "妄計之人所不能得。",
        "from": "T16n0681_002:0736c08_8",
        "context_with_next_sentence": true
    },
    {
        "source_sentence": "諸仁者！",
        "from": "T16n0681_002:0736c09_9",
        "context_with_next_sentence": true
    },
    {
        "source_sentence": "此土清淨觀行所居，若懷希仰當勤修習，斷貪瞋癡離我我所。",
        "from": "T16n0681_002:0736c09_10",
        "context_with_next_sentence": true
    },
    {
        "source_sentence": "何以故？",
        "from": "T16n0681_002:0736c11_0",
        "context_with_next_sentence": true
    },
    {
        "source_sentence": "貪等煩惱取諸境界，若取於境即三覺生。",
        "from": "T16n0681_002:0736c11_1",
        "context_with_next_sentence": true
    },
    {
        "source_sentence": "如有女人端正可憙，有多欲者見已生著欲心迷亂，若行若坐飲食睡眠，專想思惟更無餘念。",
        "from": "T16n0681_002:0736c12_2",
        "context_with_next_sentence": true
    },
    {
        "source_sentence": "彼女容相常現於心，此心即為境界淤泥之所濁亂，是故於境不應貪著。",
        "from": "T16n0681_002:0736c14_3",
        "context_with_next_sentence": true
    },
    {
        "source_sentence": "諸仁者！",
        "from": "T16n0681_002:0736c15_4",
        "context_with_next_sentence": true
    },
    {
        "source_sentence": "譬如有人見牛鹿山羊有角之獸，即於彪兔生無角解；若使不見牛等有角，於彪兔等決定不生無角之見。",
        "from": "T16n0681_002:0736c16_5",
        "context_with_next_sentence": true
    },
    {
        "source_sentence": "世間妄見悉亦如是，妄有所得起有分別，後求其體不可得故，便言諸法決定是無。",
        "from": "T16n0681_002:0736c18_6",
        "context_with_next_sentence": true
    },
    {
        "source_sentence": "乃至未離分別之心，常生如是不平等覺。",
        "from": "T16n0681_002:0736c20_7",
        "context_with_next_sentence": true
    },
    {
        "source_sentence": "諸仁者！",
        "from": "T16n0681_002:0736c21_8",
        "context_with_next_sentence": true
    },
    {
        "source_sentence": "應以智慧審諦觀察，心之所行一切境界，皆如妄計見牛兔等。",
        "from": "T16n0681_002:0736c21_9",
        "context_with_next_sentence": true
    },
    {
        "source_sentence": "若諸佛子作如是觀，隨其意樂或生人中為轉輪王，有大威力騰空來往；或生日月星宿之宮，四天王天、三十三天、夜摩天、兜率陀天，乃至自在天主摩尼藏殿；或生色界梵身等天，修行定者十梵之處：無煩、無熱、善見、善現、阿迦尼吒、空處、識處、無所有處、非想非非想處。",
        "from": "T16n0681_002:0736c22_10",
        "context_with_next_sentence": true
    },
    {
        "source_sentence": "住於彼已漸除貪欲，從此而生清淨佛土，常遊妙定至真解脫。」",
        "from": "T16n0681_002:0736c28_11",
        "context_with_next_sentence": true
    },
    {
        "source_sentence": "爾時金剛藏菩薩摩訶薩復說偈言：「如因瓶破，　　而成於瓦，　　剎那各別，　恒是無常。",
        "from": "T16n0681_002:0737a01_12",
        "context_with_next_sentence": true
    },
    {
        "source_sentence": "　　因種生芽，　　芽生種壞。",
        "from": "T16n0681_002:0737a04_13",
        "context_with_next_sentence": true
    },
    {
        "source_sentence": "　又如陶匠，　　以泥作瓶，　　泥是奢摩，　瓶如其色。",
        "from": "T16n0681_002:0737a05_0",
        "context_with_next_sentence": true
    },
    {
        "source_sentence": "　　若復兼用，　　餘色泥作，　火燒熟已，　　各雜色生。",
        "from": "T16n0681_002:0737a06_1",
        "context_with_next_sentence": true
    },
    {
        "source_sentence": "　　箭竹生蔥，　角生於蒜，　　不淨之處，　　蠅生於蟲。",
        "from": "T16n0681_002:0737a07_2",
        "context_with_next_sentence": true
    },
    {
        "source_sentence": "　世間之中，　　有果似因，　　或有諸物，　不似因者，　　皆因變壞，　　而有果生。",
        "from": "T16n0681_002:0737a09_0",
        "context_with_next_sentence": true
    },
    {
        "source_sentence": "　微塵等因，　　體不變壞，　　不應妄作，　如是分別。",
        "from": "T16n0681_002:0737a11_0",
        "context_with_next_sentence": true
    },
    {
        "source_sentence": "　　無能作我，　　內我勝我，　亦無我意，　　境界諸根。",
        "from": "T16n0681_002:0737a12_1",
        "context_with_next_sentence": true
    },
    {
        "source_sentence": "　　和合為因，　而生於識。",
        "from": "T16n0681_002:0737a13_2",
        "context_with_next_sentence": true
    },
    {
        "source_sentence": "　　智者方便，　　善知眾境，　破煩惱等，　　一切諸魔。",
        "from": "T16n0681_002:0737a14_3",
        "context_with_next_sentence": true
    },
    {
        "source_sentence": "　　世有貪愛，　如淡得蜜，　　貪愛若除，　　眾縛悉解。",
        "from": "T16n0681_002:0737a15_4",
        "context_with_next_sentence": true
    },
    {
        "source_sentence": "　如蛇螫物，　　瞋毒亦然，　　生死趣中，　多所惱害。",
        "from": "T16n0681_002:0737a17_0",
        "context_with_next_sentence": true
    },
    {
        "source_sentence": "　　諸仁若欲，　　令彼除盡，　宜各勤心，　　修於觀行。」",
        "from": "T16n0681_002:0737a18_1",
        "context_with_next_sentence": true
    },
    {
        "source_sentence": "大乘密嚴經阿賴耶建立品第六",
        "from": "T16n0681_002:0737a20_0",
        "context_with_next_sentence": true
    },
    {
        "source_sentence": "爾時金剛藏菩薩摩訶薩復告眾言：「諸仁者！",
        "from": "T16n0681_002:0737a21_0",
        "context_with_next_sentence": true
    },
    {
        "source_sentence": "我念昔曾蒙佛與力而得妙定，廓然明見十方國土修世定人及佛菩薩所住之處。",
        "from": "T16n0681_002:0737a22_0",
        "context_with_next_sentence": true
    },
    {
        "source_sentence": "於如是處中，密嚴佛土安樂第一，諸佛菩薩數如微塵處蓮花藏，我於爾時一心瞻仰。",
        "from": "T16n0681_002:0737a23_1",
        "context_with_next_sentence": true
    },
    {
        "source_sentence": "尋從定出，即自見身與諸菩薩在密嚴土。",
        "from": "T16n0681_002:0737a25_2",
        "context_with_next_sentence": true
    },
    {
        "source_sentence": "復於爾時見解脫藏住在宮中，其量大小如一指節，色相明潔如阿怛斯花，亦如空中清淨滿月。",
        "from": "T16n0681_002:0737a26_3",
        "context_with_next_sentence": true
    },
    {
        "source_sentence": "我時見已便生念言：『此為是誰？",
        "from": "T16n0681_002:0737a28_4",
        "context_with_next_sentence": true
    },
    {
        "source_sentence": "而有如是不思議事。』",
        "from": "T16n0681_002:0737a29_5",
        "context_with_next_sentence": true
    },
    {
        "source_sentence": "作是念時，即見我身在其身內，於中普見一切世間。",
        "from": "T16n0681_002:0737b01_6",
        "context_with_next_sentence": true
    },
    {
        "source_sentence": "爾時蓮花藏中無量菩薩，以佛神力亦如是見，咸生是念：『此為希有不可思議。』",
        "from": "T16n0681_002:0737b02_7",
        "context_with_next_sentence": true
    },
    {
        "source_sentence": "時天中天所為事畢還攝神力，諸菩薩等悉復如故。",
        "from": "T16n0681_002:0737b04_0",
        "context_with_next_sentence": true
    },
    {
        "source_sentence": "我時見此希有事已，知諸菩薩種種變現，是佛境界不可思議。",
        "from": "T16n0681_002:0737b05_1",
        "context_with_next_sentence": true
    },
    {
        "source_sentence": "諸仁者！",
        "from": "T16n0681_002:0737b06_2",
        "context_with_next_sentence": true
    },
    {
        "source_sentence": "如來昔為菩薩之時，從初歡喜至法雲地，得陀羅尼句義無盡，及首楞嚴等諸大三昧，意生之身八種自在，如應而現遊戲神通名稱光明。",
        "from": "T16n0681_002:0737b06_3",
        "context_with_next_sentence": true
    },
    {
        "source_sentence": "如是等一切功德悉已成就，轉復清淨逮成正覺，住密嚴土隨宜變化。",
        "from": "T16n0681_002:0737b09_4",
        "context_with_next_sentence": true
    },
    {
        "source_sentence": "佛及菩薩種種色像，自然周遍一切世間轉妙法輪，令諸眾生速滅癡闇修行善法。",
        "from": "T16n0681_002:0737b11_5",
        "context_with_next_sentence": true
    },
    {
        "source_sentence": "或有菩薩見佛身相尸利婆蹉等，具足莊嚴自然光明猶如盛火，與諸菩薩住如蓮花清淨之宮，常遊妙定以為安樂。",
        "from": "T16n0681_002:0737b13_6",
        "context_with_next_sentence": true
    },
    {
        "source_sentence": "或見大樹緊那羅王，現百千億種種變化，如月光明遍諸國土。",
        "from": "T16n0681_002:0737b15_7",
        "context_with_next_sentence": true
    },
    {
        "source_sentence": "或見無量佛子，智慧善巧眾相莊嚴，頂飾寶冠身佩瓔珞，住兜率陀等諸天之宮。",
        "from": "T16n0681_002:0737b17_8",
        "context_with_next_sentence": true
    },
    {
        "source_sentence": "或見普賢有大威力，得一切智無礙辯才，身相光明獨無倫比，所居宮殿如淨滿月。",
        "from": "T16n0681_002:0737b19_9",
        "context_with_next_sentence": true
    },
    {
        "source_sentence": "雖住密嚴正定之海，而現眾色像靡不周遍，一切賢聖所共稱譽，無量天仙乾闥婆等，國王王子并其眷屬圍繞侍衛。",
        "from": "T16n0681_002:0737b21_10",
        "context_with_next_sentence": true
    },
    {
        "source_sentence": "或復見有觀行之師，諸佛子眾所共圍繞，住禪寂靜猶如睡眠，而離惛沈懈怠等過，悉曾侍奉無量諸佛。",
        "from": "T16n0681_002:0737b23_11",
        "context_with_next_sentence": true
    },
    {
        "source_sentence": "或復有見為大導師，降神誕生、出家苦行、一心正定乃至涅槃，於虛空中行住坐臥現諸神變，令閻浮提至色究竟諸天人等莫不瞻仰。",
        "from": "T16n0681_002:0737b26_0",
        "context_with_next_sentence": true
    },
    {
        "source_sentence": "諸仁者！",
        "from": "T16n0681_002:0737b29_1",
        "context_with_next_sentence": true
    },
    {
        "source_sentence": "諸佛體性唯佛所知，佛之智慧最上無比。",
        "from": "T16n0681_002:0737b29_2",
        "context_with_next_sentence": true
    },
    {
        "source_sentence": "如釋迦牟尼人中師子之所已得，汝諸佛子咸當得之。",
        "from": "T16n0681_002:0737c01_3",
        "context_with_next_sentence": true
    },
    {
        "source_sentence": "是故仁等應生淨信，信為佛體必當解脫。",
        "from": "T16n0681_002:0737c02_4",
        "context_with_next_sentence": true
    },
    {
        "source_sentence": "斯人或作轉輪聖王及諸小王，乃至或生梵天等宮而為天主。",
        "from": "T16n0681_002:0737c03_5",
        "context_with_next_sentence": true
    },
    {
        "source_sentence": "是諸佛子轉復精進，於蓮花藏清淨佛土與諸菩薩蓮花化生，入一乘道離貪等習，乃至降伏欲界天魔。",
        "from": "T16n0681_002:0737c04_6",
        "context_with_next_sentence": true
    },
    {
        "source_sentence": "夫精進者志無怯弱，光隆佛家王諸國土。",
        "from": "T16n0681_002:0737c07_7",
        "context_with_next_sentence": true
    },
    {
        "source_sentence": "諸仁者！",
        "from": "T16n0681_002:0737c08_8",
        "context_with_next_sentence": true
    },
    {
        "source_sentence": "若欲作佛當淨佛種性，淨種性已必為如來之所授記成無上覺，利益一切諸修行者。",
        "from": "T16n0681_002:0737c08_9",
        "context_with_next_sentence": true
    },
    {
        "source_sentence": "譬如大地與諸眾生而作所依，又如良醫善調眾藥，周行城邑普心救療。",
        "from": "T16n0681_002:0737c10_10",
        "context_with_next_sentence": true
    },
    {
        "source_sentence": "佛亦如是，平等教化心無分別，設有眾生割截肌膚心亦不動。",
        "from": "T16n0681_002:0737c11_11",
        "context_with_next_sentence": true
    },
    {
        "source_sentence": "諸仁者！",
        "from": "T16n0681_002:0737c13_12",
        "context_with_next_sentence": true
    },
    {
        "source_sentence": "內外境界心之所行，皆唯是識惑亂而見，此中無我亦無我所。",
        "from": "T16n0681_002:0737c13_13",
        "context_with_next_sentence": true
    },
    {
        "source_sentence": "能害所害、害及害具，一切皆是意識境界，依阿賴耶如是分別。",
        "from": "T16n0681_002:0737c14_14",
        "context_with_next_sentence": true
    },
    {
        "source_sentence": "譬如有人置珠日中，或因鑽燧而生於火，此火非是珠燧所生亦非人作。",
        "from": "T16n0681_002:0737c16_15",
        "context_with_next_sentence": true
    },
    {
        "source_sentence": "心意識亦復如是，根境作意和合而生，此性非如陽焰夢幻迷惑所取，亦不同於龜鼃之毛及以兔角。",
        "from": "T16n0681_002:0737c17_16",
        "context_with_next_sentence": true
    },
    {
        "source_sentence": "如霹靂火，為從水生、為從電生、為雷生耶？",
        "from": "T16n0681_002:0737c20_17",
        "context_with_next_sentence": true
    },
    {
        "source_sentence": "無能定知此所從生。",
        "from": "T16n0681_002:0737c21_18",
        "context_with_next_sentence": true
    },
    {
        "source_sentence": "如見陶師造於瓶等，欲等心法與心共生亦復如是。",
        "from": "T16n0681_002:0737c21_19",
        "context_with_next_sentence": true
    },
    {
        "source_sentence": "諸仁者！",
        "from": "T16n0681_002:0737c22_20",
        "context_with_next_sentence": true
    },
    {
        "source_sentence": "心之體性不可思議，密嚴中人善能知見。",
        "from": "T16n0681_002:0737c23_0",
        "context_with_next_sentence": true
    },
    {
        "source_sentence": "諸仁者！",
        "from": "T16n0681_002:0737c23_1",
        "context_with_next_sentence": true
    },
    {
        "source_sentence": "一切眾生阿賴耶識，本來而有、圓滿清淨出過於世、同於涅槃。",
        "from": "T16n0681_002:0737c24_2",
        "context_with_next_sentence": true
    },
    {
        "source_sentence": "譬如明月現眾國土，世間之人見有虧盈，而月體性未嘗增減。",
        "from": "T16n0681_002:0737c25_3",
        "context_with_next_sentence": true
    },
    {
        "source_sentence": "藏識亦爾，普現一切眾生界中，性常圓潔不增不減，無智之人妄生計著。",
        "from": "T16n0681_002:0737c26_4",
        "context_with_next_sentence": true
    },
    {
        "source_sentence": "若有於此能正了知，即得無漏轉依差別，此差別法得者甚難。",
        "from": "T16n0681_002:0737c28_5",
        "context_with_next_sentence": true
    },
    {
        "source_sentence": "如月在雲中性恒明潔。",
        "from": "T16n0681_002:0738a01_0",
        "context_with_next_sentence": true
    },
    {
        "source_sentence": "藏識亦爾，於轉識境界習氣之中而常清淨。",
        "from": "T16n0681_002:0738a01_1",
        "context_with_next_sentence": true
    },
    {
        "source_sentence": "如河中有木隨流漂轉，而木與流體相各別。",
        "from": "T16n0681_002:0738a02_2",
        "context_with_next_sentence": true
    },
    {
        "source_sentence": "藏識亦爾，諸識習氣雖常與俱，不為所雜。",
        "from": "T16n0681_002:0738a03_3",
        "context_with_next_sentence": true
    },
    {
        "source_sentence": "諸仁者！",
        "from": "T16n0681_002:0738a04_4",
        "context_with_next_sentence": true
    },
    {
        "source_sentence": "阿賴耶識恒與一切染淨之法而作所依，是諸聖人現法樂住三昧之境，人天等趣、諸佛國土悉以為因，常與諸乘而作種性，若能了悟即成佛道。",
        "from": "T16n0681_002:0738a04_5",
        "context_with_next_sentence": true
    },
    {
        "source_sentence": "諸仁者！",
        "from": "T16n0681_002:0738a07_6",
        "context_with_next_sentence": true
    },
    {
        "source_sentence": "一切眾生有具功德威力自在，乃至有生險難之處，阿賴耶識恒住其中作所依止。",
        "from": "T16n0681_002:0738a08_7",
        "context_with_next_sentence": true
    },
    {
        "source_sentence": "此是眾生無始時界，諸業習氣能自增長，亦能增長餘之七識，由是凡夫執為所作能作內我。",
        "from": "T16n0681_002:0738a10_0",
        "context_with_next_sentence": true
    },
    {
        "source_sentence": "諸仁者！",
        "from": "T16n0681_002:0738a12_1",
        "context_with_next_sentence": true
    },
    {
        "source_sentence": "意在身中如風速轉，業風吹動遍在諸根，七識同時如浪而起。",
        "from": "T16n0681_002:0738a12_2",
        "context_with_next_sentence": true
    },
    {
        "source_sentence": "外道所計勝性、微塵、自在、時等，悉是清淨阿賴耶識。",
        "from": "T16n0681_002:0738a13_3",
        "context_with_next_sentence": true
    },
    {
        "source_sentence": "諸仁者！",
        "from": "T16n0681_002:0738a14_4",
        "context_with_next_sentence": true
    },
    {
        "source_sentence": "阿賴耶識由先業力及愛為因，成就世間若干品類，妄計之人執為作者。",
        "from": "T16n0681_002:0738a15_5",
        "context_with_next_sentence": true
    },
    {
        "source_sentence": "此識體相微細難知，未見真實心迷不了，於根境意而生愛著。」",
        "from": "T16n0681_002:0738a16_6",
        "context_with_next_sentence": true
    },
    {
        "source_sentence": "爾時金剛藏菩薩摩訶薩復說偈言：「汝等諸佛子，　　云何不見聞，　藏識體清淨，　　眾身所依止，　或具三十二，　　佛相及輪王，　或為種種形，　　世間皆悉見。",
        "from": "T16n0681_002:0738a18_7",
        "context_with_next_sentence": true
    },
    {
        "source_sentence": "　譬如淨空月，　　眾星所環繞，　諸識阿賴耶，　　如是身中住。",
        "from": "T16n0681_002:0738a23_0",
        "context_with_next_sentence": true
    },
    {
        "source_sentence": "　譬如欲天主，　　侍衛遊寶宮，　江海等諸神，　　水中而自在；　藏識處於世，　　當知亦復然，　如地生眾物，　　是心多所現。",
        "from": "T16n0681_002:0738a25_0",
        "context_with_next_sentence": true
    },
    {
        "source_sentence": "　譬如日天子，　　赫奕乘寶宮，　旋繞須彌山，　　周流照天下，　諸天世人等，　　見之而禮敬。",
        "from": "T16n0681_002:0738a29_0",
        "context_with_next_sentence": true
    },
    {
        "source_sentence": "　藏識佛地中，　　其相亦如是，　十地行眾行，　　顯發大乘法，　普與眾生樂，　　常讚於如來，　在於菩薩身，　　是即名菩薩，　佛與諸菩薩，　　皆是賴耶名。",
        "from": "T16n0681_002:0738b03_0",
        "context_with_next_sentence": true
    },
    {
        "source_sentence": "　佛及諸佛子，　　已受當受記，　廣大阿賴耶，　　而成於正覺。",
        "from": "T16n0681_002:0738b08_0",
        "context_with_next_sentence": true
    },
    {
        "source_sentence": "　密嚴諸定者，　　與妙定相應，　能於阿賴耶，　　明了而觀見。",
        "from": "T16n0681_002:0738b10_0",
        "context_with_next_sentence": true
    },
    {
        "source_sentence": "　佛及辟支佛，　　聲聞諸異道，　見理無怯人，　　所觀皆此識。",
        "from": "T16n0681_002:0738b12_0",
        "context_with_next_sentence": true
    },
    {
        "source_sentence": "　種種諸識境，　　皆從心所變，　瓶衣等眾物，　　如是性皆無，　悉依阿賴耶，　　眾生迷惑見，　以諸習氣故，　　所取能取轉。",
        "from": "T16n0681_002:0738b14_0",
        "context_with_next_sentence": true
    },
    {
        "source_sentence": "　此性非如幻、　　陽焰及毛輪，　非生非不生，　　非空亦非有，　譬如長短等，　　離一即皆無。",
        "from": "T16n0681_002:0738b18_0",
        "context_with_next_sentence": true
    },
    {
        "source_sentence": "　智者觀幻事，　　此皆唯幻術，　未曾有一物，　　與幻而同起。",
        "from": "T16n0681_002:0738b21_0",
        "context_with_next_sentence": true
    },
    {
        "source_sentence": "　幻焰及毛輪，　　和合而可見，　離一無和合，　　過未亦非有。",
        "from": "T16n0681_002:0738b23_0",
        "context_with_next_sentence": true
    },
    {
        "source_sentence": "　幻事毛輪等，　　在在諸物相，　此皆心變異，　　無體亦無名。",
        "from": "T16n0681_002:0738b25_0",
        "context_with_next_sentence": true
    },
    {
        "source_sentence": "　世中迷惑人，　　其心不自在，　妄說有能幻，　　幻成種種物。",
        "from": "T16n0681_002:0738b27_0",
        "context_with_next_sentence": true
    },
    {
        "source_sentence": "　幻師甎瓦等，　　所作眾物類，　動轉若去來，　　此見皆非實，　如鐵因磁石，　　所向而轉移。",
        "from": "T16n0681_002:0738b29_0",
        "context_with_next_sentence": true
    },
    {
        "source_sentence": "　藏識亦如是，　　隨於分別轉，　一切諸世間，　　無處不周遍。",
        "from": "T16n0681_002:0738c03_0",
        "context_with_next_sentence": true
    },
    {
        "source_sentence": "　如日摩尼寶，　　無思及分別，　此識遍諸處，　　見之謂流轉，　不死亦不生，　　本非流轉法。",
        "from": "T16n0681_002:0738c05_0",
        "context_with_next_sentence": true
    },
    {
        "source_sentence": "　定者勤觀察，　　生死猶如夢，　是時即轉依，　　說名為解脫。",
        "from": "T16n0681_002:0738c08_0",
        "context_with_next_sentence": true
    },
    {
        "source_sentence": "　此即是諸佛，　　最上之教理，　審量一切法，　　如稱如明鏡，　又如大明燈，　　亦如試金石，　遠離於斷滅，　　正道之標相。",
        "from": "T16n0681_002:0738c10_0",
        "context_with_next_sentence": true
    },
    {
        "source_sentence": "　修行妙定者，　　至解脫之因，　永離諸雜染，　　轉依而顯現。」",
        "from": "T16n0681_002:0738c14_0",
        "context_with_next_sentence": true
    },
    {
        "source_sentence": "大乘密嚴經卷中",
        "from": "T16n0681_002:0738c16_0",
        "context_with_next_sentence": false
    }
]