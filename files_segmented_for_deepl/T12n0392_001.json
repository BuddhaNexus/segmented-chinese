[
    {
        "source_sentence": "佛滅度後棺斂葬送經(一名比丘師經)失譯人名今附西晉錄聞如是：一時眾祐遊於華氏國。",
        "from": "T12n0392_001:1114b07_0",
        "context_with_next_sentence": true
    },
    {
        "source_sentence": "阿難以人定時，白眾祐言：「眾祐滅訖之後，棺斂尊身，其禮云何？」",
        "from": "T12n0392_001:1114b10_1",
        "context_with_next_sentence": true
    },
    {
        "source_sentence": "眾祐曰：「且自憂身，無憂佛也。",
        "from": "T12n0392_001:1114b12_2",
        "context_with_next_sentence": true
    },
    {
        "source_sentence": "吾滅度後，當有梵志、理家盡禮葬送。」",
        "from": "T12n0392_001:1114b12_3",
        "context_with_next_sentence": true
    },
    {
        "source_sentence": "阿難言：「其禮云何？」",
        "from": "T12n0392_001:1114b13_4",
        "context_with_next_sentence": true
    },
    {
        "source_sentence": "眾祐曰：「如飛行皇帝送喪之儀。」",
        "from": "T12n0392_001:1114b14_5",
        "context_with_next_sentence": true
    },
    {
        "source_sentence": "重曰：「願聞儀則。」",
        "from": "T12n0392_001:1114b14_6",
        "context_with_next_sentence": true
    },
    {
        "source_sentence": "眾祐曰：「聖帝崩時，以劫波育[疊*毛]千張纏身，香澤灌上令澤下徹；以香[卄/積]身，上下四面使其齊同；放火闍維，撿骨、香汁洗，盛以金甕。",
        "from": "T12n0392_001:1114b15_7",
        "context_with_next_sentence": true
    },
    {
        "source_sentence": "石為[番*瓦]瓳——縱廣三尺，厚一尺——四邊上下各安一枚，金甕置中。",
        "from": "T12n0392_001:1114b18_0",
        "context_with_next_sentence": true
    },
    {
        "source_sentence": "跱剎懸繒具供所應，起土為塔，華香供養。",
        "from": "T12n0392_001:1114b19_1",
        "context_with_next_sentence": true
    },
    {
        "source_sentence": "「佛當踰彼。",
        "from": "T12n0392_001:1114b20_2",
        "context_with_next_sentence": true
    },
    {
        "source_sentence": "所以然者，吾自無數劫，以四等弘慈，行六度無極，經緯十方拯濟群生，功德隆赫，成斯如來、無所著、正真道、最正覺、道法御、天人師，至尊難齊。",
        "from": "T12n0392_001:1114b20_3",
        "context_with_next_sentence": true
    },
    {
        "source_sentence": "各以把土供養塔者，其福無量。",
        "from": "T12n0392_001:1114b23_4",
        "context_with_next_sentence": true
    },
    {
        "source_sentence": "「末世穢濁，民有顛沛之命，財有五家之分。",
        "from": "T12n0392_001:1114b24_5",
        "context_with_next_sentence": true
    },
    {
        "source_sentence": "吾以是故，留舍利并鉢以穰世顛沛之禍，安祐眾生。",
        "from": "T12n0392_001:1114b25_6",
        "context_with_next_sentence": true
    },
    {
        "source_sentence": "為宗廟像令民覩，則沙門以經導化未聞，令生者永去牢獄之酷、死者免三塗之罪，必獲昇天。",
        "from": "T12n0392_001:1114b26_7",
        "context_with_next_sentence": true
    },
    {
        "source_sentence": "若為佛廟，當令踰彼矣。」",
        "from": "T12n0392_001:1114b28_8",
        "context_with_next_sentence": true
    },
    {
        "source_sentence": "阿難言：「鉢當如之？」",
        "from": "T12n0392_001:1114b29_9",
        "context_with_next_sentence": true
    },
    {
        "source_sentence": "佛言：「吾鉢者，四天大王之所獻也，合四以為一。",
        "from": "T12n0392_001:1114b29_10",
        "context_with_next_sentence": true
    },
    {
        "source_sentence": "佛所食器，群生慎無以食矣。",
        "from": "T12n0392_001:1114c01_11",
        "context_with_next_sentence": true
    },
    {
        "source_sentence": "「滅度之後，諸國諍之、民心邪荒、賤命貴婬、背孝尊妖，鉢當變化現五色光，飛行昇降，開化民心。",
        "from": "T12n0392_001:1114c02_12",
        "context_with_next_sentence": true
    },
    {
        "source_sentence": "黎庶覩之，追存佛德，去愚即明，順用正教，皆興廟寺，旌表佛德。",
        "from": "T12n0392_001:1114c04_13",
        "context_with_next_sentence": true
    },
    {
        "source_sentence": "「轉當東遊，所歷諸國凶疫消歇、君臣康休、穀帛豐穰、欣懌無患，終遠三塗，皆獲生天。",
        "from": "T12n0392_001:1114c06_14",
        "context_with_next_sentence": true
    },
    {
        "source_sentence": "極東國王仁而有明，鉢當翔彼。",
        "from": "T12n0392_001:1114c08_15",
        "context_with_next_sentence": true
    },
    {
        "source_sentence": "王崩之後，其嗣婬荒，廢真從邪。",
        "from": "T12n0392_001:1114c08_16",
        "context_with_next_sentence": true
    },
    {
        "source_sentence": "民心亦爾，覩鉢無肅敬之禮。",
        "from": "T12n0392_001:1114c09_17",
        "context_with_next_sentence": true
    },
    {
        "source_sentence": "天、龍見之，悲喜迎鉢還海供奉。",
        "from": "T12n0392_001:1114c10_18",
        "context_with_next_sentence": true
    },
    {
        "source_sentence": "「王亡尊鉢，憂忿交胸，布告諸國：『購鉢千金。』",
        "from": "T12n0392_001:1114c10_19",
        "context_with_next_sentence": true
    },
    {
        "source_sentence": "連年募之，令出首尾。",
        "from": "T12n0392_001:1114c11_20",
        "context_with_next_sentence": true
    },
    {
        "source_sentence": "民貪重賞，遍索不得。",
        "from": "T12n0392_001:1114c12_21",
        "context_with_next_sentence": true
    },
    {
        "source_sentence": "時有賤人，其名曰師，偽作比丘，饕餮酒食，妻居育子。",
        "from": "T12n0392_001:1114c12_22",
        "context_with_next_sentence": true
    },
    {
        "source_sentence": "當醉提兒詣宮門言：『吾知鉢處。』",
        "from": "T12n0392_001:1114c14_23",
        "context_with_next_sentence": true
    },
    {
        "source_sentence": "王聞大喜，請沙門入，曰：『鉢所在乎？』",
        "from": "T12n0392_001:1114c14_24",
        "context_with_next_sentence": true
    },
    {
        "source_sentence": "對曰：『先以金來。』",
        "from": "T12n0392_001:1114c15_25",
        "context_with_next_sentence": true
    },
    {
        "source_sentence": "王賜金千斤。",
        "from": "T12n0392_001:1114c15_26",
        "context_with_next_sentence": true
    },
    {
        "source_sentence": "師曰：『唯沙門當盜之耳。』",
        "from": "T12n0392_001:1114c16_27",
        "context_with_next_sentence": true
    },
    {
        "source_sentence": "「即下書考推諸沙門。",
        "from": "T12n0392_001:1114c16_28",
        "context_with_next_sentence": true
    },
    {
        "source_sentence": "其毒酷烈，臣民覩之靡不怨王。",
        "from": "T12n0392_001:1114c17_29",
        "context_with_next_sentence": true
    },
    {
        "source_sentence": "王曰：『爾為誰沙門乎？』",
        "from": "T12n0392_001:1114c18_30",
        "context_with_next_sentence": true
    },
    {
        "source_sentence": "答曰：『吾師事佛。』",
        "from": "T12n0392_001:1114c18_31",
        "context_with_next_sentence": true
    },
    {
        "source_sentence": "王曰：『佛有何戒耶？』",
        "from": "T12n0392_001:1114c18_32",
        "context_with_next_sentence": true
    },
    {
        "source_sentence": "師曰：『有二百五十戒。』",
        "from": "T12n0392_001:1114c19_33",
        "context_with_next_sentence": true
    },
    {
        "source_sentence": "「王曰：『首戒云何？』",
        "from": "T12n0392_001:1114c19_34",
        "context_with_next_sentence": true
    },
    {
        "source_sentence": "「答曰：『第一當遵慈。",
        "from": "T12n0392_001:1114c20_35",
        "context_with_next_sentence": true
    },
    {
        "source_sentence": "仁普惠恩及群生，視天下群生身命若己身命；慈濟悲愍，恕己安彼，道喜開化，護彼若身。",
        "from": "T12n0392_001:1114c20_36",
        "context_with_next_sentence": true
    },
    {
        "source_sentence": "潤逮草木，無虛杌絕也。』",
        "from": "T12n0392_001:1114c22_37",
        "context_with_next_sentence": true
    },
    {
        "source_sentence": "「王曰：『善哉！",
        "from": "T12n0392_001:1114c23_38",
        "context_with_next_sentence": true
    },
    {
        "source_sentence": "佛之仁化懷天裹地，何生不賴焉？』",
        "from": "T12n0392_001:1114c23_39",
        "context_with_next_sentence": true
    },
    {
        "source_sentence": "「『二當遵清。",
        "from": "T12n0392_001:1114c24_40",
        "context_with_next_sentence": true
    },
    {
        "source_sentence": "無積穢寶，尊榮國土，非有無篡；草芥之屬，非惠不取。』",
        "from": "T12n0392_001:1114c24_41",
        "context_with_next_sentence": true
    },
    {
        "source_sentence": "「王曰：『善哉！",
        "from": "T12n0392_001:1114c25_42",
        "context_with_next_sentence": true
    },
    {
        "source_sentence": "斯可謂清白者也。』",
        "from": "T12n0392_001:1114c25_43",
        "context_with_next_sentence": true
    },
    {
        "source_sentence": "「『三當遵貞。",
        "from": "T12n0392_001:1114c26_44",
        "context_with_next_sentence": true
    },
    {
        "source_sentence": "心無存婬、口無言調，偽聲邪色，一不視聽。",
        "from": "T12n0392_001:1114c26_45",
        "context_with_next_sentence": true
    },
    {
        "source_sentence": "覩彼婦人，以母、以姊、以妹、以女，寧就燔身無為婬亂。』",
        "from": "T12n0392_001:1114c27_46",
        "context_with_next_sentence": true
    },
    {
        "source_sentence": "「王曰：『善哉！",
        "from": "T12n0392_001:1114c28_47",
        "context_with_next_sentence": true
    },
    {
        "source_sentence": "摸真景淨，佛化為首矣。』",
        "from": "T12n0392_001:1114c29_0",
        "context_with_next_sentence": true
    },
    {
        "source_sentence": "「『四當慎言。",
        "from": "T12n0392_001:1114c29_1",
        "context_with_next_sentence": true
    },
    {
        "source_sentence": "無兩舌、惡罵、妄言、綺語、前譽後毀、證入無辜、蠱道鬼妖、厭禱呪咀。",
        "from": "T12n0392_001:1114c29_2",
        "context_with_next_sentence": true
    },
    {
        "source_sentence": "寧就吞炭，不出毒聲也。』",
        "from": "T12n0392_001:1115a02_3",
        "context_with_next_sentence": true
    },
    {
        "source_sentence": "「王曰：『善哉佛化。",
        "from": "T12n0392_001:1115a02_4",
        "context_with_next_sentence": true
    },
    {
        "source_sentence": "惴惴慓慓，慎言乃如茲乎。』",
        "from": "T12n0392_001:1115a03_5",
        "context_with_next_sentence": true
    },
    {
        "source_sentence": "「『五當絕酒。",
        "from": "T12n0392_001:1115a03_6",
        "context_with_next_sentence": true
    },
    {
        "source_sentence": "夫酒者，令君不仁、臣不忠、親不義、子不孝、婦人奢婬，厥失三十有六，亡國破家靡不由茲。",
        "from": "T12n0392_001:1115a04_7",
        "context_with_next_sentence": true
    },
    {
        "source_sentence": "寧飲毒而死，不酒亂而生矣。』",
        "from": "T12n0392_001:1115a06_8",
        "context_with_next_sentence": true
    },
    {
        "source_sentence": "「王曰：『善哉！",
        "from": "T12n0392_001:1115a06_9",
        "context_with_next_sentence": true
    },
    {
        "source_sentence": "佛之明化令吞德懷道，滅于眾惡、興于諸善；清淨為身、淡泊為志。",
        "from": "T12n0392_001:1115a07_10",
        "context_with_next_sentence": true
    },
    {
        "source_sentence": "經化令仁，而爾教吾令殺；戒云守清淨、無貪，而爾偷金；戒云無婬，而爾畜妻；戒當盡誠，而爾虛譖沙門，云其盜鉢，令吾罪無辜；戒無嗜酒，而爾醉來。",
        "from": "T12n0392_001:1115a08_11",
        "context_with_next_sentence": true
    },
    {
        "source_sentence": "外諸沙門有具斯五德為高行者不乎？』",
        "from": "T12n0392_001:1115a12_12",
        "context_with_next_sentence": true
    },
    {
        "source_sentence": "「答曰：『其為凶穢，甚於吾矣。』",
        "from": "T12n0392_001:1115a12_13",
        "context_with_next_sentence": true
    },
    {
        "source_sentence": "「王問有司：『諸沙門何以為業？』",
        "from": "T12n0392_001:1115a13_14",
        "context_with_next_sentence": true
    },
    {
        "source_sentence": "「對曰：『分衛無度，其為眾穢，甚於彼師矣。』",
        "from": "T12n0392_001:1115a14_15",
        "context_with_next_sentence": true
    },
    {
        "source_sentence": "「王曰：『佛戒有二百五十，仁過仁儀！",
        "from": "T12n0392_001:1115a15_16",
        "context_with_next_sentence": true
    },
    {
        "source_sentence": "清等太素！",
        "from": "T12n0392_001:1115a15_17",
        "context_with_next_sentence": true
    },
    {
        "source_sentence": "貞齊虛空！",
        "from": "T12n0392_001:1115a16_18",
        "context_with_next_sentence": true
    },
    {
        "source_sentence": "信若四時！",
        "from": "T12n0392_001:1115a16_19",
        "context_with_next_sentence": true
    },
    {
        "source_sentence": "明跨日月！",
        "from": "T12n0392_001:1115a16_20",
        "context_with_next_sentence": true
    },
    {
        "source_sentence": "緣得斯類篡法服、偷應器、偽為沙門，亂正真乎？",
        "from": "T12n0392_001:1115a16_21",
        "context_with_next_sentence": true
    },
    {
        "source_sentence": "一戒不奉，而云二百五十。』",
        "from": "T12n0392_001:1115a17_22",
        "context_with_next_sentence": true
    },
    {
        "source_sentence": "勅有司曰：『佛清淨廟，賢聖所宗；非鳥獸之巢窟。",
        "from": "T12n0392_001:1115a18_23",
        "context_with_next_sentence": true
    },
    {
        "source_sentence": "逐出穢濁者，無令止佛廟矣。』",
        "from": "T12n0392_001:1115a19_24",
        "context_with_next_sentence": true
    },
    {
        "source_sentence": "「國之君子欲興利廟，惟無快賢處中宣佛神化者，抆淚而止。",
        "from": "T12n0392_001:1115a20_25",
        "context_with_next_sentence": true
    },
    {
        "source_sentence": "自斯大道陵遲，神化日衰。」",
        "from": "T12n0392_001:1115a21_26",
        "context_with_next_sentence": true
    },
    {
        "source_sentence": "佛告阿難：「吾雖滅度後留鉢及舍利，若有賢者肅心奉養，終皆昇天。」",
        "from": "T12n0392_001:1115a22_27",
        "context_with_next_sentence": true
    },
    {
        "source_sentence": "阿難言：「千歲之末，鉢現神德變化若茲，豈況無上正真道最正覺之靈化乎？」",
        "from": "T12n0392_001:1115a23_28",
        "context_with_next_sentence": true
    },
    {
        "source_sentence": "佛說經時，天、龍、鬼神、王臣四輩，靡不哽咽，稽首而去。",
        "from": "T12n0392_001:1115a25_29",
        "context_with_next_sentence": true
    },
    {
        "source_sentence": "佛滅度後棺斂葬送經",
        "from": "T12n0392_001:1115a27_0",
        "context_with_next_sentence": false
    }
]