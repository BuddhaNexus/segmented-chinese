[
    {
        "source_sentence": "解深密經卷第四",
        "from": "T16n0676_004:0703b10_0",
        "context_with_next_sentence": true
    },
    {
        "source_sentence": "大唐三藏法師玄奘奉　詔譯",
        "from": "T16n0676_004:0703b12_0",
        "context_with_next_sentence": true
    },
    {
        "source_sentence": "地波羅蜜多品第七",
        "from": "T16n0676_004:0703b13_0",
        "context_with_next_sentence": true
    },
    {
        "source_sentence": "爾時，觀自在菩薩白佛言：「世尊！",
        "from": "T16n0676_004:0703b14_0",
        "context_with_next_sentence": true
    },
    {
        "source_sentence": "如佛所說菩薩十地，所謂極喜地、離垢地、發光地、焰慧地、極難勝地、現前地、遠行地、不動地、善慧地、法雲地；復說佛地為第十一。",
        "from": "T16n0676_004:0703b14_1",
        "context_with_next_sentence": true
    },
    {
        "source_sentence": "如是諸地，幾種清淨？",
        "from": "T16n0676_004:0703b17_2",
        "context_with_next_sentence": true
    },
    {
        "source_sentence": "幾分所攝？」",
        "from": "T16n0676_004:0703b18_3",
        "context_with_next_sentence": true
    },
    {
        "source_sentence": "爾時，世尊告觀自在菩薩曰：「善男子！",
        "from": "T16n0676_004:0703b19_0",
        "context_with_next_sentence": true
    },
    {
        "source_sentence": "當知諸地四種清淨、十一分攝？",
        "from": "T16n0676_004:0703b19_1",
        "context_with_next_sentence": true
    },
    {
        "source_sentence": "「云何名為四種清淨能攝諸地？",
        "from": "T16n0676_004:0703b20_2",
        "context_with_next_sentence": true
    },
    {
        "source_sentence": "謂增上意樂清淨攝於初地；增上戒清淨攝第二地；增上心清淨攝第三地；增上慧清淨於後後地轉勝妙故，當知能攝從第四地乃至佛地。",
        "from": "T16n0676_004:0703b21_3",
        "context_with_next_sentence": true
    },
    {
        "source_sentence": "善男子！",
        "from": "T16n0676_004:0703b24_4",
        "context_with_next_sentence": true
    },
    {
        "source_sentence": "當知如是四種清淨普攝諸地。",
        "from": "T16n0676_004:0703b24_5",
        "context_with_next_sentence": true
    },
    {
        "source_sentence": "「云何名為十一種分能攝諸地？",
        "from": "T16n0676_004:0703b25_6",
        "context_with_next_sentence": true
    },
    {
        "source_sentence": "謂諸菩薩先於勝解行地，依十法行，極善修習勝解忍故，超過彼地，證入菩薩正性離生。",
        "from": "T16n0676_004:0703b26_7",
        "context_with_next_sentence": true
    },
    {
        "source_sentence": "彼諸菩薩由是因緣，此分圓滿。",
        "from": "T16n0676_004:0703b28_8",
        "context_with_next_sentence": true
    },
    {
        "source_sentence": "而未能於微細毀犯誤現行中正知而行，由是因緣，於此分中猶未圓滿。",
        "from": "T16n0676_004:0703b29_9",
        "context_with_next_sentence": true
    },
    {
        "source_sentence": "為令此分得圓滿故，精勤修習便能證得，彼諸菩薩由是因緣，此分圓滿。",
        "from": "T16n0676_004:0703c01_10",
        "context_with_next_sentence": true
    },
    {
        "source_sentence": "而未能得世間圓滿、等持、等至及圓滿聞持陀羅尼，由是因緣，於此分中猶未圓滿。",
        "from": "T16n0676_004:0703c03_11",
        "context_with_next_sentence": true
    },
    {
        "source_sentence": "為令此分得圓滿故，精勤修習便能證得，彼諸菩薩由是因緣，此分圓滿。",
        "from": "T16n0676_004:0703c05_12",
        "context_with_next_sentence": true
    },
    {
        "source_sentence": "而未能令隨所獲得菩提分法，多修習住，心未能捨諸等至愛及與法愛，由是因緣，於此分中猶未圓滿。",
        "from": "T16n0676_004:0703c07_13",
        "context_with_next_sentence": true
    },
    {
        "source_sentence": "為令此分得圓滿故，精勤修習便能證得，彼諸菩薩由是因緣，此分圓滿。",
        "from": "T16n0676_004:0703c09_14",
        "context_with_next_sentence": true
    },
    {
        "source_sentence": "而未能於諸諦道理如實觀察，又未能於生死涅槃棄捨一向背趣作意，又未能修方便所攝菩提分法，由是因緣，於此分中猶未圓滿。",
        "from": "T16n0676_004:0703c11_15",
        "context_with_next_sentence": true
    },
    {
        "source_sentence": "為令此分得圓滿故，精勤修習便能證得，彼諸菩薩由是因緣，此分圓滿。",
        "from": "T16n0676_004:0703c14_16",
        "context_with_next_sentence": true
    },
    {
        "source_sentence": "而未能於生死流轉如實觀察，又由於彼多生厭故，未能多住無相作意，由是因緣，於此分中猶未圓滿。",
        "from": "T16n0676_004:0703c16_17",
        "context_with_next_sentence": true
    },
    {
        "source_sentence": "為令此分得圓滿故，精勤修習便能證得，彼諸菩薩由是因緣，此分圓滿。",
        "from": "T16n0676_004:0703c18_18",
        "context_with_next_sentence": true
    },
    {
        "source_sentence": "而未能令無相作意、無缺、無間、多修習住，由是因緣，於此分中猶未圓滿。",
        "from": "T16n0676_004:0703c20_19",
        "context_with_next_sentence": true
    },
    {
        "source_sentence": "為令此分得圓滿故，精勤修習便能證得，彼諸菩薩由是因緣，此分圓滿。",
        "from": "T16n0676_004:0703c22_20",
        "context_with_next_sentence": true
    },
    {
        "source_sentence": "而未能於無相住中捨離功用，又未能得於相自在，由是因緣，於此分中猶未圓滿。",
        "from": "T16n0676_004:0703c24_0",
        "context_with_next_sentence": true
    },
    {
        "source_sentence": "為令此分得圓滿故，精勤修習便能證得，彼諸菩薩由是因緣，此分圓滿。",
        "from": "T16n0676_004:0703c26_1",
        "context_with_next_sentence": true
    },
    {
        "source_sentence": "而未能於異名眾相、訓詞差別、一切品類宣說法中，得大自在，由是因緣，於此分中猶未圓滿。",
        "from": "T16n0676_004:0703c27_2",
        "context_with_next_sentence": true
    },
    {
        "source_sentence": "為令此分得圓滿故，精勤修習便能證得，彼諸菩薩由是因緣，此分圓滿。",
        "from": "T16n0676_004:0704a01_0",
        "context_with_next_sentence": true
    },
    {
        "source_sentence": "而未能得圓滿法身現前證受，由是因緣，於此分中猶未圓滿。",
        "from": "T16n0676_004:0704a02_1",
        "context_with_next_sentence": true
    },
    {
        "source_sentence": "為令此分得圓滿故，精勤修習便能證得，彼諸菩薩由是因緣，此分圓滿。",
        "from": "T16n0676_004:0704a04_2",
        "context_with_next_sentence": true
    },
    {
        "source_sentence": "而未能得遍於一切所知境界無著、無礙、妙智、妙見，由是因緣，於此分中猶未圓滿。",
        "from": "T16n0676_004:0704a05_3",
        "context_with_next_sentence": true
    },
    {
        "source_sentence": "為令此分得圓滿故，精勤修習便能證得，由是因緣，此分圓滿。",
        "from": "T16n0676_004:0704a07_4",
        "context_with_next_sentence": true
    },
    {
        "source_sentence": "此分滿故，於一切分皆得圓滿。",
        "from": "T16n0676_004:0704a09_5",
        "context_with_next_sentence": true
    },
    {
        "source_sentence": "善男子！",
        "from": "T16n0676_004:0704a10_6",
        "context_with_next_sentence": true
    },
    {
        "source_sentence": "當知如是十一種分普攝諸地。」",
        "from": "T16n0676_004:0704a10_7",
        "context_with_next_sentence": true
    },
    {
        "source_sentence": "觀自在菩薩復白佛言：「世尊！",
        "from": "T16n0676_004:0704a12_0",
        "context_with_next_sentence": true
    },
    {
        "source_sentence": "何緣最初名極喜地？",
        "from": "T16n0676_004:0704a12_1",
        "context_with_next_sentence": true
    },
    {
        "source_sentence": "乃至何緣說名佛地？」",
        "from": "T16n0676_004:0704a13_2",
        "context_with_next_sentence": true
    },
    {
        "source_sentence": "佛告觀自在菩薩曰：「善男子！",
        "from": "T16n0676_004:0704a13_3",
        "context_with_next_sentence": true
    },
    {
        "source_sentence": "成就大義，得未曾得出世間心，生大歡喜，是故最初名極喜地。",
        "from": "T16n0676_004:0704a14_4",
        "context_with_next_sentence": true
    },
    {
        "source_sentence": "遠離一切微細犯戒，是故第二名離垢地。",
        "from": "T16n0676_004:0704a15_5",
        "context_with_next_sentence": true
    },
    {
        "source_sentence": "由彼所得三摩地及聞持陀羅尼，能為無量智光依止，是故第三名發光地。",
        "from": "T16n0676_004:0704a16_6",
        "context_with_next_sentence": true
    },
    {
        "source_sentence": "由彼所得菩提分法，燒諸煩惱，智如火焰，是故第四名焰慧地。",
        "from": "T16n0676_004:0704a18_7",
        "context_with_next_sentence": true
    },
    {
        "source_sentence": "由即於彼菩提分法，方便修習最極艱難，方得自在，是故第五名極難勝地。",
        "from": "T16n0676_004:0704a19_8",
        "context_with_next_sentence": true
    },
    {
        "source_sentence": "現前觀察諸行流轉，又於無相多修作意方現在前，是故第六名現前地。",
        "from": "T16n0676_004:0704a21_9",
        "context_with_next_sentence": true
    },
    {
        "source_sentence": "能遠證入無缺無間無相作意，與清淨地共相隣接，是故第七名遠行地。",
        "from": "T16n0676_004:0704a23_10",
        "context_with_next_sentence": true
    },
    {
        "source_sentence": "由於無相得無功用，於諸相中不為現行煩惱所動，是故第八名不動地。",
        "from": "T16n0676_004:0704a25_0",
        "context_with_next_sentence": true
    },
    {
        "source_sentence": "於一切種說法自在，獲得無罪廣大智慧，是故第九名善慧地。",
        "from": "T16n0676_004:0704a26_1",
        "context_with_next_sentence": true
    },
    {
        "source_sentence": "麁重之身，廣如虛空，法身圓滿，譬如大雲，皆能遍覆，是故第十名法雲地。",
        "from": "T16n0676_004:0704a28_2",
        "context_with_next_sentence": true
    },
    {
        "source_sentence": "永斷最極微細煩惱及所知障，無著無礙，於一切種所知境界，現正等覺，故第十一說名佛地。」",
        "from": "T16n0676_004:0704a29_3",
        "context_with_next_sentence": true
    },
    {
        "source_sentence": "觀自在菩薩復白佛言：「於此諸地有幾愚癡、有幾麁重為所對治？」",
        "from": "T16n0676_004:0704b04_0",
        "context_with_next_sentence": true
    },
    {
        "source_sentence": "佛告觀自在菩薩曰：「善男子！",
        "from": "T16n0676_004:0704b05_1",
        "context_with_next_sentence": true
    },
    {
        "source_sentence": "此諸地中有二十二種愚癡、十一種麁重為所對治。",
        "from": "T16n0676_004:0704b06_2",
        "context_with_next_sentence": true
    },
    {
        "source_sentence": "謂於初地有二愚癡：一者、執著補特伽羅及法愚癡，二者、惡趣雜染愚癡；及彼麁重為所對治。",
        "from": "T16n0676_004:0704b07_3",
        "context_with_next_sentence": true
    },
    {
        "source_sentence": "於第二地有二愚癡：一者、微細誤犯愚癡，二者、種種業趣愚癡；及彼麁重為所對治。",
        "from": "T16n0676_004:0704b09_4",
        "context_with_next_sentence": true
    },
    {
        "source_sentence": "於第三地有二愚癡：一者、欲貪愚癡，二者、圓滿聞持陀羅尼愚癡；及彼麁重為所對治。",
        "from": "T16n0676_004:0704b11_5",
        "context_with_next_sentence": true
    },
    {
        "source_sentence": "於第四地有二愚癡：一者、等至愛愚癡，二者、法愛愚癡；及彼麁重為所對治。",
        "from": "T16n0676_004:0704b13_6",
        "context_with_next_sentence": true
    },
    {
        "source_sentence": "於第五地有二愚癡：一者、一向作意棄背生死愚癡，二者、一向作意趣向涅槃愚癡；及彼麁重為所對治。",
        "from": "T16n0676_004:0704b15_7",
        "context_with_next_sentence": true
    },
    {
        "source_sentence": "於第六地有二愚癡：一者、現前觀察諸行流轉愚癡，二者、相多現行愚癡；及彼麁重為所對治。",
        "from": "T16n0676_004:0704b17_8",
        "context_with_next_sentence": true
    },
    {
        "source_sentence": "於第七地有二愚癡：一者、微細相現行愚癡，二者一向無相作意方便愚癡；及彼麁重為所對治。",
        "from": "T16n0676_004:0704b19_9",
        "context_with_next_sentence": true
    },
    {
        "source_sentence": "於第八地有二愚癡：一者、於無相作功用愚癡，二者、於相自在愚癡；及彼麁重為所對治。",
        "from": "T16n0676_004:0704b22_10",
        "context_with_next_sentence": true
    },
    {
        "source_sentence": "於第九地有二愚癡：一者、於無量說法、無量法句文字、後後慧辯陀羅尼自在愚癡，二者辯才自在愚癡；及彼麁重為所對治。",
        "from": "T16n0676_004:0704b24_11",
        "context_with_next_sentence": true
    },
    {
        "source_sentence": "於第十地有二愚癡：一者、大神通愚癡，二者、悟入微細祕密愚癡；及彼麁重為所對治。",
        "from": "T16n0676_004:0704b27_12",
        "context_with_next_sentence": true
    },
    {
        "source_sentence": "於如來地有二愚癡：一者、於一切所知境界極微細著愚癡，二者、極微細礙愚癡；及彼麁重為所對治。",
        "from": "T16n0676_004:0704b29_13",
        "context_with_next_sentence": true
    },
    {
        "source_sentence": "「善男子！",
        "from": "T16n0676_004:0704c02_14",
        "context_with_next_sentence": true
    },
    {
        "source_sentence": "由此二十二種愚癡及十一種麁重故，安立諸地；而阿耨多羅三藐三菩提離彼繫縛。」",
        "from": "T16n0676_004:0704c02_15",
        "context_with_next_sentence": true
    },
    {
        "source_sentence": "觀自在菩薩復白佛言：「世尊！",
        "from": "T16n0676_004:0704c04_16",
        "context_with_next_sentence": true
    },
    {
        "source_sentence": "阿耨多羅三藐三菩提甚奇希有，乃至成就大利大果，令諸菩薩能破如是大愚癡羅網，能越如是大麁重稠林，現前證得阿耨多羅三藐三菩提。」",
        "from": "T16n0676_004:0704c05_17",
        "context_with_next_sentence": true
    },
    {
        "source_sentence": "觀自在菩薩復白佛言：「世尊！",
        "from": "T16n0676_004:0704c09_0",
        "context_with_next_sentence": true
    },
    {
        "source_sentence": "如是諸地，幾種殊勝之所安立？」",
        "from": "T16n0676_004:0704c09_1",
        "context_with_next_sentence": true
    },
    {
        "source_sentence": "佛告觀自在菩薩曰：「善男子！",
        "from": "T16n0676_004:0704c10_2",
        "context_with_next_sentence": true
    },
    {
        "source_sentence": "略有八種：一者、增上意樂清淨；二者、心清淨；三者、悲清淨；四者、到彼岸清淨；五者、見佛供養承事清淨；六者、成熟有情清淨；七者、生清淨；八者、威德清淨。",
        "from": "T16n0676_004:0704c11_3",
        "context_with_next_sentence": true
    },
    {
        "source_sentence": "「善男子！",
        "from": "T16n0676_004:0704c14_4",
        "context_with_next_sentence": true
    },
    {
        "source_sentence": "於初地中，所有增上意樂清淨，乃至威德清淨；後後諸地乃至佛地，所有增上意樂清淨，乃至威德清淨，當知彼諸清淨展轉增勝，唯於佛地除生清淨。",
        "from": "T16n0676_004:0704c14_5",
        "context_with_next_sentence": true
    },
    {
        "source_sentence": "又初地中所有功德，於上諸地平等皆有，當知自地功德殊勝。",
        "from": "T16n0676_004:0704c18_6",
        "context_with_next_sentence": true
    },
    {
        "source_sentence": "一切菩薩十地功德皆是有上，佛地功德當知無上。」",
        "from": "T16n0676_004:0704c19_7",
        "context_with_next_sentence": true
    },
    {
        "source_sentence": "觀自在菩薩復白佛言：「世尊！",
        "from": "T16n0676_004:0704c20_8",
        "context_with_next_sentence": true
    },
    {
        "source_sentence": "何因緣故說菩薩生，於諸有生最為殊勝？」",
        "from": "T16n0676_004:0704c21_9",
        "context_with_next_sentence": true
    },
    {
        "source_sentence": "佛告觀自在菩薩曰：「善男子！",
        "from": "T16n0676_004:0704c22_10",
        "context_with_next_sentence": true
    },
    {
        "source_sentence": "四因緣故：一者、極淨善根所集起故；二者、故意思擇力所取故；三者、悲愍濟度諸眾生故；四者、自能無染除他染故。」",
        "from": "T16n0676_004:0704c23_11",
        "context_with_next_sentence": true
    },
    {
        "source_sentence": "觀自在菩薩復白佛言：「世尊！",
        "from": "T16n0676_004:0704c26_0",
        "context_with_next_sentence": true
    },
    {
        "source_sentence": "何因緣故說諸菩薩行廣大願、妙願、勝願？」",
        "from": "T16n0676_004:0704c26_1",
        "context_with_next_sentence": true
    },
    {
        "source_sentence": "佛告觀自在菩薩曰：「善男子！",
        "from": "T16n0676_004:0704c27_2",
        "context_with_next_sentence": true
    },
    {
        "source_sentence": "四因緣故：謂諸菩薩，能善了知涅槃樂住，堪能速證；而復棄捨速證樂住；無緣無待發大願心；為欲利益諸有情故，處多種種長時大苦。",
        "from": "T16n0676_004:0704c28_3",
        "context_with_next_sentence": true
    },
    {
        "source_sentence": "是故我說彼諸菩薩行廣大願、妙願、勝願。」",
        "from": "T16n0676_004:0705a02_4",
        "context_with_next_sentence": true
    },
    {
        "source_sentence": "觀自在菩薩復白佛言：「世尊！",
        "from": "T16n0676_004:0705a04_0",
        "context_with_next_sentence": true
    },
    {
        "source_sentence": "是諸菩薩凡有幾種所應學事？」",
        "from": "T16n0676_004:0705a04_1",
        "context_with_next_sentence": true
    },
    {
        "source_sentence": "佛告觀自在菩薩曰：「善男子！",
        "from": "T16n0676_004:0705a05_2",
        "context_with_next_sentence": true
    },
    {
        "source_sentence": "菩薩學事略有六種：所謂布施、持戒、忍辱、精進、靜慮、慧到彼岸。」",
        "from": "T16n0676_004:0705a06_3",
        "context_with_next_sentence": true
    },
    {
        "source_sentence": "觀自在菩薩復白佛言：「世尊！",
        "from": "T16n0676_004:0705a08_0",
        "context_with_next_sentence": true
    },
    {
        "source_sentence": "如是六種所應學事，幾是增上戒學所攝？",
        "from": "T16n0676_004:0705a08_1",
        "context_with_next_sentence": true
    },
    {
        "source_sentence": "幾是增上心學所攝？",
        "from": "T16n0676_004:0705a09_2",
        "context_with_next_sentence": true
    },
    {
        "source_sentence": "幾是增上慧學所攝？」",
        "from": "T16n0676_004:0705a10_3",
        "context_with_next_sentence": true
    },
    {
        "source_sentence": "佛告觀自在菩薩曰：「善男子！",
        "from": "T16n0676_004:0705a10_4",
        "context_with_next_sentence": true
    },
    {
        "source_sentence": "當知初三，但是增上戒學所攝；靜慮一種，但是增上心學所攝；慧是增上慧學所攝；我說精進遍於一切。」",
        "from": "T16n0676_004:0705a11_5",
        "context_with_next_sentence": true
    },
    {
        "source_sentence": "觀自在菩薩復白佛言：「世尊！",
        "from": "T16n0676_004:0705a14_0",
        "context_with_next_sentence": true
    },
    {
        "source_sentence": "如是六種所應學事，幾是福德資糧所攝？",
        "from": "T16n0676_004:0705a14_1",
        "context_with_next_sentence": true
    },
    {
        "source_sentence": "幾是智慧資糧所攝？」",
        "from": "T16n0676_004:0705a15_2",
        "context_with_next_sentence": true
    },
    {
        "source_sentence": "佛告觀自在菩薩曰：「善男子！",
        "from": "T16n0676_004:0705a16_3",
        "context_with_next_sentence": true
    },
    {
        "source_sentence": "若增上戒學所攝者，是名福德資糧所攝；若增上慧學所攝者，是名智慧資糧所攝；我說精進、靜慮二種遍於一切。」",
        "from": "T16n0676_004:0705a16_4",
        "context_with_next_sentence": true
    },
    {
        "source_sentence": "觀自在菩薩復白佛言：「世尊！",
        "from": "T16n0676_004:0705a20_0",
        "context_with_next_sentence": true
    },
    {
        "source_sentence": "於此六種所學事中，菩薩云何應當修學？」",
        "from": "T16n0676_004:0705a20_1",
        "context_with_next_sentence": true
    },
    {
        "source_sentence": "佛告觀自在菩薩曰：「善男子！",
        "from": "T16n0676_004:0705a21_2",
        "context_with_next_sentence": true
    },
    {
        "source_sentence": "由五種相應當修學：一者、最初於菩薩藏波羅蜜多相應微妙正法教中，猛利信解；二者、次於十種法行，以聞、思、修所成妙智，精進修行；三者、隨護菩提之心；四者、親近真善知識；五者、無間勤修善品。」",
        "from": "T16n0676_004:0705a22_3",
        "context_with_next_sentence": true
    },
    {
        "source_sentence": "觀自在菩薩復白佛言：「世尊！",
        "from": "T16n0676_004:0705a26_4",
        "context_with_next_sentence": true
    },
    {
        "source_sentence": "何因緣故，施設如是所應學事，但有六數？」",
        "from": "T16n0676_004:0705a27_5",
        "context_with_next_sentence": true
    },
    {
        "source_sentence": "佛告觀自在菩薩曰：「善男子！",
        "from": "T16n0676_004:0705a28_6",
        "context_with_next_sentence": true
    },
    {
        "source_sentence": "二因緣故：一者、饒益諸有情故；二者、對治諸煩惱故。",
        "from": "T16n0676_004:0705a29_7",
        "context_with_next_sentence": true
    },
    {
        "source_sentence": "當知前三饒益有情，後三對治一切煩惱。",
        "from": "T16n0676_004:0705b01_8",
        "context_with_next_sentence": true
    },
    {
        "source_sentence": "前三饒益諸有情者，謂諸菩薩由布施故，攝受資具饒益有情；由持戒故，不行損害逼迫惱亂，饒益有情；由忍辱故，於彼損害逼迫惱亂堪能忍受，饒益有情。",
        "from": "T16n0676_004:0705b02_9",
        "context_with_next_sentence": true
    },
    {
        "source_sentence": "後三對治諸煩惱者，謂諸菩薩由精進故，雖未永伏一切煩惱，亦未永害一切隨眠，而能勇猛修諸善品，彼諸煩惱不能傾動善品加行；由靜慮故，永伏煩惱；由般若故，永害隨眠。」",
        "from": "T16n0676_004:0705b06_10",
        "context_with_next_sentence": true
    },
    {
        "source_sentence": "觀自在菩薩復白佛言：「世尊！",
        "from": "T16n0676_004:0705b10_11",
        "context_with_next_sentence": true
    },
    {
        "source_sentence": "何因緣故，施設所餘波羅蜜多，但有四數？」",
        "from": "T16n0676_004:0705b11_12",
        "context_with_next_sentence": true
    },
    {
        "source_sentence": "佛告觀自在菩薩曰：「善男子！",
        "from": "T16n0676_004:0705b12_13",
        "context_with_next_sentence": true
    },
    {
        "source_sentence": "由前六種波羅蜜多為助伴故。",
        "from": "T16n0676_004:0705b12_14",
        "context_with_next_sentence": true
    },
    {
        "source_sentence": "謂諸菩薩，於前三種波羅蜜多所攝有情，以諸攝事，方便善巧而攝受之，安置善品，是故我說方便善巧波羅蜜多與前三種而為助伴。",
        "from": "T16n0676_004:0705b13_15",
        "context_with_next_sentence": true
    },
    {
        "source_sentence": "若諸菩薩，於現法中煩惱多故，於修無間無有堪能，羸劣意樂故、下界勝解故，於內心住無有堪能，於菩薩藏不能聞緣善修習故，所有靜慮，不能引發出世間慧。",
        "from": "T16n0676_004:0705b16_16",
        "context_with_next_sentence": true
    },
    {
        "source_sentence": "彼便攝受少分狹劣福德資糧，為未來世煩惱輕微，心生正願，如是名願波羅蜜多。",
        "from": "T16n0676_004:0705b20_17",
        "context_with_next_sentence": true
    },
    {
        "source_sentence": "由此願故，煩惱微薄，能修精進，是故我說願波羅蜜多與精進波羅蜜多而為助伴。",
        "from": "T16n0676_004:0705b22_18",
        "context_with_next_sentence": true
    },
    {
        "source_sentence": "若諸菩薩，親近善士，聽聞正法，如理作意為因緣故，轉劣意樂成勝意樂，亦能獲得上界勝解，如是名力波羅蜜多。",
        "from": "T16n0676_004:0705b24_19",
        "context_with_next_sentence": true
    },
    {
        "source_sentence": "由此力故，於內心住有所堪能，是故我說力波羅蜜多與靜慮波羅蜜多而為助伴。",
        "from": "T16n0676_004:0705b27_20",
        "context_with_next_sentence": true
    },
    {
        "source_sentence": "若諸菩薩，於菩薩藏，已能聞緣善修習故，能發靜慮，如是名智波羅蜜多。",
        "from": "T16n0676_004:0705b29_21",
        "context_with_next_sentence": true
    },
    {
        "source_sentence": "由此智故，堪能引發出世間慧，是故我說智波羅蜜多與慧波羅蜜多而為助伴。」",
        "from": "T16n0676_004:0705c01_22",
        "context_with_next_sentence": true
    },
    {
        "source_sentence": "觀自在菩薩復白佛言：「世尊！",
        "from": "T16n0676_004:0705c04_0",
        "context_with_next_sentence": true
    },
    {
        "source_sentence": "何因緣故，宣說六種波羅蜜多如是次第？」",
        "from": "T16n0676_004:0705c04_1",
        "context_with_next_sentence": true
    },
    {
        "source_sentence": "佛告觀自在菩薩曰：「善男子！",
        "from": "T16n0676_004:0705c05_2",
        "context_with_next_sentence": true
    },
    {
        "source_sentence": "能為後後引發依故。",
        "from": "T16n0676_004:0705c06_3",
        "context_with_next_sentence": true
    },
    {
        "source_sentence": "謂諸菩薩，若於身財無所顧悋，便能受持清淨禁戒；為護禁戒，便修忍辱；修忍辱已，能發精進；發精進已，能辦靜慮；具靜慮已，便能獲得出世間慧。",
        "from": "T16n0676_004:0705c06_4",
        "context_with_next_sentence": true
    },
    {
        "source_sentence": "是故我說波羅蜜多如是次第。」",
        "from": "T16n0676_004:0705c10_5",
        "context_with_next_sentence": true
    },
    {
        "source_sentence": "觀自在菩薩復白佛言：「世尊！",
        "from": "T16n0676_004:0705c12_0",
        "context_with_next_sentence": true
    },
    {
        "source_sentence": "如是六種波羅蜜多，各有幾種品類差別？」",
        "from": "T16n0676_004:0705c12_1",
        "context_with_next_sentence": true
    },
    {
        "source_sentence": "佛告觀自在菩薩曰：「善男子！",
        "from": "T16n0676_004:0705c13_2",
        "context_with_next_sentence": true
    },
    {
        "source_sentence": "各有三種。",
        "from": "T16n0676_004:0705c14_3",
        "context_with_next_sentence": true
    },
    {
        "source_sentence": "施三種者：一者、法施；二者、財施；三者、無畏施。",
        "from": "T16n0676_004:0705c14_4",
        "context_with_next_sentence": true
    },
    {
        "source_sentence": "戒三種者：一者、轉捨不善戒；二者、轉生善戒；三者、轉生饒益有情戒。",
        "from": "T16n0676_004:0705c15_5",
        "context_with_next_sentence": true
    },
    {
        "source_sentence": "忍三種者：一者、耐怨害忍；二者、安受苦忍；三者、諦察法忍。",
        "from": "T16n0676_004:0705c17_6",
        "context_with_next_sentence": true
    },
    {
        "source_sentence": "精進三種者：一者、被甲精進；二者、轉生善法加行精進；三者、饒益有情加行精進。",
        "from": "T16n0676_004:0705c18_7",
        "context_with_next_sentence": true
    },
    {
        "source_sentence": "靜慮三種者：一者、無分別寂靜極寂靜無罪故，對治煩惱眾苦樂住靜慮；二者、引發功德靜慮；三者、引發饒益有情靜慮。",
        "from": "T16n0676_004:0705c20_8",
        "context_with_next_sentence": true
    },
    {
        "source_sentence": "慧三種者：一者、緣世俗諦慧；二者、緣勝義諦慧；三者、緣饒益有情慧。」",
        "from": "T16n0676_004:0705c23_0",
        "context_with_next_sentence": true
    },
    {
        "source_sentence": "觀自在菩薩復白佛言：「世尊！",
        "from": "T16n0676_004:0705c24_1",
        "context_with_next_sentence": true
    },
    {
        "source_sentence": "何因緣故，波羅蜜多說名波羅蜜多？」",
        "from": "T16n0676_004:0705c25_2",
        "context_with_next_sentence": true
    },
    {
        "source_sentence": "佛告觀自在菩薩曰：「善男子！",
        "from": "T16n0676_004:0705c26_0",
        "context_with_next_sentence": true
    },
    {
        "source_sentence": "五因緣故：一者、無染著故；二者、無顧戀故；三者、無罪過故；四者、無分別故；五者、正迴向故。",
        "from": "T16n0676_004:0705c26_1",
        "context_with_next_sentence": true
    },
    {
        "source_sentence": "無染著者，謂不染著波羅蜜多諸相違事。",
        "from": "T16n0676_004:0705c28_2",
        "context_with_next_sentence": true
    },
    {
        "source_sentence": "無顧戀者，謂於一切波羅蜜多諸果異熟及報恩中心無繫縛。",
        "from": "T16n0676_004:0705c29_3",
        "context_with_next_sentence": true
    },
    {
        "source_sentence": "無罪過者，謂於如是波羅蜜多無間雜染法，離非方便行。",
        "from": "T16n0676_004:0706a02_4",
        "context_with_next_sentence": true
    },
    {
        "source_sentence": "無分別者，謂於如是波羅蜜多，不如言詞執著自相。",
        "from": "T16n0676_004:0706a03_5",
        "context_with_next_sentence": true
    },
    {
        "source_sentence": "正迴向者，謂以如是所作所集波羅蜜多，迴求無上大菩提果。」",
        "from": "T16n0676_004:0706a04_6",
        "context_with_next_sentence": true
    },
    {
        "source_sentence": "「世尊！",
        "from": "T16n0676_004:0706a06_7",
        "context_with_next_sentence": true
    },
    {
        "source_sentence": "何等名為波羅蜜多諸相違事？」",
        "from": "T16n0676_004:0706a06_8",
        "context_with_next_sentence": true
    },
    {
        "source_sentence": "「善男子！",
        "from": "T16n0676_004:0706a06_9",
        "context_with_next_sentence": true
    },
    {
        "source_sentence": "當知此事略有六種：一者、於喜樂欲財富自在諸欲樂中，深見功德及與勝利；二者、於隨所樂縱身、語、意而現行中，深見功德及與勝利；三者、於他輕蔑不堪忍中，深見功德及與勝利；四者、於不勤修著欲樂中，深見功德及與勝利；五者、於處憒鬧世雜亂行，深見功德及與勝利；六者、於見、聞、覺、知、言說戲論，深見功德及與勝利。」",
        "from": "T16n0676_004:0706a07_10",
        "context_with_next_sentence": true
    },
    {
        "source_sentence": "「世尊！",
        "from": "T16n0676_004:0706a14_11",
        "context_with_next_sentence": true
    },
    {
        "source_sentence": "如是一切波羅蜜多何果異熟？」",
        "from": "T16n0676_004:0706a14_12",
        "context_with_next_sentence": true
    },
    {
        "source_sentence": "「善男子！",
        "from": "T16n0676_004:0706a15_13",
        "context_with_next_sentence": true
    },
    {
        "source_sentence": "當知此亦略有六種：一者、得大財富；二者、往生善趣；三者、無怨無壞多諸喜樂；四者、為眾生主；五者、身無惱害；六者、有大宗葉。」",
        "from": "T16n0676_004:0706a15_14",
        "context_with_next_sentence": true
    },
    {
        "source_sentence": "「世尊！",
        "from": "T16n0676_004:0706a18_15",
        "context_with_next_sentence": true
    },
    {
        "source_sentence": "何等名為波羅蜜多間雜染法？」",
        "from": "T16n0676_004:0706a18_16",
        "context_with_next_sentence": true
    },
    {
        "source_sentence": "「善男子！",
        "from": "T16n0676_004:0706a19_17",
        "context_with_next_sentence": true
    },
    {
        "source_sentence": "當知略由四種加行：一者、無悲加行故；二者、不如理加行故；三者、不常加行故；四者、不慇重加行故。",
        "from": "T16n0676_004:0706a19_18",
        "context_with_next_sentence": true
    },
    {
        "source_sentence": "不如理加行者，謂修行餘波羅蜜多時，於餘波羅蜜多遠離失壞。」",
        "from": "T16n0676_004:0706a21_19",
        "context_with_next_sentence": true
    },
    {
        "source_sentence": "「世尊！",
        "from": "T16n0676_004:0706a23_20",
        "context_with_next_sentence": true
    },
    {
        "source_sentence": "何等名為非方便行？」",
        "from": "T16n0676_004:0706a23_21",
        "context_with_next_sentence": true
    },
    {
        "source_sentence": "「善男子！",
        "from": "T16n0676_004:0706a24_22",
        "context_with_next_sentence": true
    },
    {
        "source_sentence": "若諸菩薩以波羅蜜多饒益眾生時，但攝財物饒益眾生便為喜足，而不令其出不善處安置善處，如是名為非方便行。",
        "from": "T16n0676_004:0706a24_23",
        "context_with_next_sentence": true
    },
    {
        "source_sentence": "何以故？",
        "from": "T16n0676_004:0706a27_24",
        "context_with_next_sentence": true
    },
    {
        "source_sentence": "善男子！",
        "from": "T16n0676_004:0706a27_25",
        "context_with_next_sentence": true
    },
    {
        "source_sentence": "非於眾生唯作此事名實饒益。",
        "from": "T16n0676_004:0706a27_26",
        "context_with_next_sentence": true
    },
    {
        "source_sentence": "譬如糞穢若多若少，終無有能令成香潔。",
        "from": "T16n0676_004:0706a28_27",
        "context_with_next_sentence": true
    },
    {
        "source_sentence": "如是眾生由行苦故，其性是苦，無有方便，但以財物暫相饒益，可令成樂，唯有安處妙善法中，方可得名第一饒益。」",
        "from": "T16n0676_004:0706a29_28",
        "context_with_next_sentence": true
    },
    {
        "source_sentence": "觀自在菩薩復白佛言：「世尊！",
        "from": "T16n0676_004:0706b04_0",
        "context_with_next_sentence": true
    },
    {
        "source_sentence": "如是一切波羅蜜多有幾清淨？」",
        "from": "T16n0676_004:0706b04_1",
        "context_with_next_sentence": true
    },
    {
        "source_sentence": "佛告觀自在菩薩曰：「善男子！",
        "from": "T16n0676_004:0706b05_2",
        "context_with_next_sentence": true
    },
    {
        "source_sentence": "我終不說波羅蜜多，除上五相有餘清淨。",
        "from": "T16n0676_004:0706b06_3",
        "context_with_next_sentence": true
    },
    {
        "source_sentence": "然我即依如是諸事總別，當說波羅蜜多清淨之相。",
        "from": "T16n0676_004:0706b07_4",
        "context_with_next_sentence": true
    },
    {
        "source_sentence": "「總說一切波羅蜜多清淨相者，當知七種。",
        "from": "T16n0676_004:0706b08_5",
        "context_with_next_sentence": true
    },
    {
        "source_sentence": "何等為七？",
        "from": "T16n0676_004:0706b09_6",
        "context_with_next_sentence": true
    },
    {
        "source_sentence": "一者、菩薩於此諸法不求他知；二者、於此諸法見已不生執著；三者、即於如是諸法不生疑惑，謂為能得大菩提不？",
        "from": "T16n0676_004:0706b09_7",
        "context_with_next_sentence": true
    },
    {
        "source_sentence": "四者、終不自讚毀他有所輕蔑；五者、終不憍傲放逸；六者、終不少有所得便生喜足；七者、終不由此諸法，於他發起嫉妬慳悋。",
        "from": "T16n0676_004:0706b12_8",
        "context_with_next_sentence": true
    },
    {
        "source_sentence": "「別說一切波羅蜜多清淨相者，亦有七種。",
        "from": "T16n0676_004:0706b15_9",
        "context_with_next_sentence": true
    },
    {
        "source_sentence": "何等為七？",
        "from": "T16n0676_004:0706b16_10",
        "context_with_next_sentence": true
    },
    {
        "source_sentence": "謂諸菩薩，如我所說七種布施清淨之相，隨順修行。",
        "from": "T16n0676_004:0706b16_11",
        "context_with_next_sentence": true
    },
    {
        "source_sentence": "一者、由施物清淨行清淨施；二者、由戒清淨行清淨施；三者、由見清淨行清淨施；四者、由心清淨行清淨施；五者、由語清淨行清淨施；六者、由智清淨行清淨施；七者、由垢清淨行清淨施。",
        "from": "T16n0676_004:0706b17_12",
        "context_with_next_sentence": true
    },
    {
        "source_sentence": "是名七種施清淨相。",
        "from": "T16n0676_004:0706b22_0",
        "context_with_next_sentence": true
    },
    {
        "source_sentence": "「又諸菩薩，能善了知制立律儀一切學處，能善了知出離所犯，具常尸羅，堅固尸羅，常作尸羅，常轉尸羅，受學一切所有學處，是名七種戒清淨相。",
        "from": "T16n0676_004:0706b22_1",
        "context_with_next_sentence": true
    },
    {
        "source_sentence": "「若諸菩薩於自所有業果異熟深生依信，一切所有不饒益事現在前時，不生憤發；亦不反罵、不瞋、不打、不恐、不弄、不以種種不饒益事反相加害；不懷怨結；若諫誨時不令恚惱；亦復不待他來諫誨；不由恐怖有染愛心而行忍辱；不以作恩而便放捨，是名七種忍清淨相。",
        "from": "T16n0676_004:0706b25_2",
        "context_with_next_sentence": true
    },
    {
        "source_sentence": "「若諸菩薩，通達精進平等之性；不由勇猛勤精進故自舉陵他；具大勢力；具大精進；有所堪能；堅固勇猛；於諸善法終不捨軛，如是名為七種精進清淨之相。",
        "from": "T16n0676_004:0706c03_3",
        "context_with_next_sentence": true
    },
    {
        "source_sentence": "「若諸菩薩，有善通達相三摩地靜慮；有圓滿三摩地靜慮；有俱分三摩地靜慮；有運轉三摩地靜慮；有無所依三摩地靜慮；有善修治三摩地靜慮；有於菩薩藏聞緣修習無量三摩地靜慮，如是名為七種靜慮清淨之相。",
        "from": "T16n0676_004:0706c07_0",
        "context_with_next_sentence": true
    },
    {
        "source_sentence": "「若諸菩薩，遠離增益、損減二邊行於中道，是名為慧；由此慧故，如實了知解脫門義，謂空、無願、無相三解脫門；如實了知有自性義，謂遍計所執、若依他起、若圓成實三種自性；如實了知無自性義，謂相、生、勝義三種無自性性；如實了知世俗諦義，謂於五明處；如實了知勝義諦義，謂於七真如；又無分別離諸戲論純一理趣多所住故，無量總法為所緣故，及毘鉢舍那故；能善成辦法隨法行，是名七種慧清淨相。」",
        "from": "T16n0676_004:0706c11_1",
        "context_with_next_sentence": true
    },
    {
        "source_sentence": "觀自在菩薩復白佛言：「世尊！",
        "from": "T16n0676_004:0706c22_0",
        "context_with_next_sentence": true
    },
    {
        "source_sentence": "如是五相各有何業？」",
        "from": "T16n0676_004:0706c22_1",
        "context_with_next_sentence": true
    },
    {
        "source_sentence": "佛告觀自在菩薩曰：「善男子！",
        "from": "T16n0676_004:0706c23_2",
        "context_with_next_sentence": true
    },
    {
        "source_sentence": "當知彼相有五種業，謂諸菩薩無染著故，於現法中於所修習波羅蜜多，恒常殷重勤修加行無有放逸。",
        "from": "T16n0676_004:0706c23_3",
        "context_with_next_sentence": true
    },
    {
        "source_sentence": "無顧戀故，攝受當來不放逸因。",
        "from": "T16n0676_004:0706c26_4",
        "context_with_next_sentence": true
    },
    {
        "source_sentence": "無罪過故，能正修習極善圓滿、極善清淨極善鮮白波羅蜜多。",
        "from": "T16n0676_004:0706c27_5",
        "context_with_next_sentence": true
    },
    {
        "source_sentence": "無分別故，方便善巧波羅蜜多，速得圓滿。",
        "from": "T16n0676_004:0706c28_6",
        "context_with_next_sentence": true
    },
    {
        "source_sentence": "正迴向故，一切生處波羅蜜多及彼可愛諸果異熟，皆得無盡，乃至無上正等菩提。」",
        "from": "T16n0676_004:0706c29_7",
        "context_with_next_sentence": true
    },
    {
        "source_sentence": "觀自在菩薩復白佛言：「世尊！",
        "from": "T16n0676_004:0707a03_0",
        "context_with_next_sentence": true
    },
    {
        "source_sentence": "如是所說波羅蜜多，何者最廣大？",
        "from": "T16n0676_004:0707a03_1",
        "context_with_next_sentence": true
    },
    {
        "source_sentence": "何者無染污？",
        "from": "T16n0676_004:0707a04_2",
        "context_with_next_sentence": true
    },
    {
        "source_sentence": "何者最明盛？",
        "from": "T16n0676_004:0707a04_3",
        "context_with_next_sentence": true
    },
    {
        "source_sentence": "何者不可動？",
        "from": "T16n0676_004:0707a05_0",
        "context_with_next_sentence": true
    },
    {
        "source_sentence": "何者最清淨？」",
        "from": "T16n0676_004:0707a05_1",
        "context_with_next_sentence": true
    },
    {
        "source_sentence": "佛告觀自在菩薩曰：「善男子！",
        "from": "T16n0676_004:0707a05_2",
        "context_with_next_sentence": true
    },
    {
        "source_sentence": "無染著性、無顧戀性、正迴向性，最為廣大。",
        "from": "T16n0676_004:0707a06_3",
        "context_with_next_sentence": true
    },
    {
        "source_sentence": "無罪過性、無分別性，無有染污。",
        "from": "T16n0676_004:0707a07_4",
        "context_with_next_sentence": true
    },
    {
        "source_sentence": "思擇所作，最為明盛。",
        "from": "T16n0676_004:0707a07_5",
        "context_with_next_sentence": true
    },
    {
        "source_sentence": "已入無退轉法地者，名不可動。",
        "from": "T16n0676_004:0707a08_6",
        "context_with_next_sentence": true
    },
    {
        "source_sentence": "若十地攝、佛地攝者，名最清淨。」",
        "from": "T16n0676_004:0707a09_7",
        "context_with_next_sentence": true
    },
    {
        "source_sentence": "觀自在菩薩復白佛言：「世尊！",
        "from": "T16n0676_004:0707a10_0",
        "context_with_next_sentence": true
    },
    {
        "source_sentence": "何因緣故，菩薩所得波羅蜜多諸可愛果及諸異熟常無有盡？",
        "from": "T16n0676_004:0707a10_1",
        "context_with_next_sentence": true
    },
    {
        "source_sentence": "波羅蜜多亦無有盡？」",
        "from": "T16n0676_004:0707a12_2",
        "context_with_next_sentence": true
    },
    {
        "source_sentence": "佛告觀自在菩薩曰：「善男子！",
        "from": "T16n0676_004:0707a12_3",
        "context_with_next_sentence": true
    },
    {
        "source_sentence": "展轉相依生起修習無間斷故。」",
        "from": "T16n0676_004:0707a13_4",
        "context_with_next_sentence": true
    },
    {
        "source_sentence": "觀自在菩薩復白佛言：「世尊！",
        "from": "T16n0676_004:0707a14_0",
        "context_with_next_sentence": true
    },
    {
        "source_sentence": "何因緣故，是諸菩薩深信愛樂波羅蜜多，非於如是波羅蜜多所得可愛諸果異熟？」",
        "from": "T16n0676_004:0707a14_1",
        "context_with_next_sentence": true
    },
    {
        "source_sentence": "佛告觀自在菩薩曰：「善男子！",
        "from": "T16n0676_004:0707a16_2",
        "context_with_next_sentence": true
    },
    {
        "source_sentence": "五因緣故：一者、波羅蜜多是最增上喜樂因故；二者、波羅蜜多是其究竟饒益一切自他因故；三者、波羅蜜多是當來世彼可愛果異熟因故；四者、波羅蜜多非諸雜染所依事故；五者、波羅蜜多非是畢竟變壞法故。」",
        "from": "T16n0676_004:0707a17_3",
        "context_with_next_sentence": true
    },
    {
        "source_sentence": "觀自在菩薩復白佛言：「世尊！",
        "from": "T16n0676_004:0707a22_0",
        "context_with_next_sentence": true
    },
    {
        "source_sentence": "一切波羅蜜多，各有幾種最勝威德？」",
        "from": "T16n0676_004:0707a22_1",
        "context_with_next_sentence": true
    },
    {
        "source_sentence": "佛告觀自在菩薩曰：「善男子！",
        "from": "T16n0676_004:0707a23_2",
        "context_with_next_sentence": true
    },
    {
        "source_sentence": "當知一切波羅蜜多，各有四種最勝威德：一者、於此波羅蜜多正修行時，能捨慳悋、犯戒、心憤、懈怠、散亂、見趣所治；二者、於此正修行時，能為無上正等菩提、真實資糧；三者、於此正修行時，於現法中能自攝受饒益有情；四者、於此正修行時，於未來世能得廣大無盡可愛諸果異熟。」",
        "from": "T16n0676_004:0707a24_3",
        "context_with_next_sentence": true
    },
    {
        "source_sentence": "觀自在菩薩復白佛言：「世尊！",
        "from": "T16n0676_004:0707b02_0",
        "context_with_next_sentence": true
    },
    {
        "source_sentence": "如是一切波羅蜜多，何因？",
        "from": "T16n0676_004:0707b02_1",
        "context_with_next_sentence": true
    },
    {
        "source_sentence": "何果？",
        "from": "T16n0676_004:0707b03_2",
        "context_with_next_sentence": true
    },
    {
        "source_sentence": "有何義利？」",
        "from": "T16n0676_004:0707b03_3",
        "context_with_next_sentence": true
    },
    {
        "source_sentence": "佛告觀自在菩薩曰：「善男子！",
        "from": "T16n0676_004:0707b03_4",
        "context_with_next_sentence": true
    },
    {
        "source_sentence": "如是一切波羅蜜多，大悲為因；微妙可愛諸果異熟，饒益一切有情為果；圓滿無上廣大菩提為大義利。」",
        "from": "T16n0676_004:0707b04_5",
        "context_with_next_sentence": true
    },
    {
        "source_sentence": "觀自在菩薩白佛言：「世尊！",
        "from": "T16n0676_004:0707b07_0",
        "context_with_next_sentence": true
    },
    {
        "source_sentence": "若諸菩薩具足一切無盡財寶成就大悲，何緣世間現有眾生貧窮可得？」",
        "from": "T16n0676_004:0707b07_1",
        "context_with_next_sentence": true
    },
    {
        "source_sentence": "佛告觀自在菩薩曰：「善男子！",
        "from": "T16n0676_004:0707b09_2",
        "context_with_next_sentence": true
    },
    {
        "source_sentence": "是諸眾生自業過失！",
        "from": "T16n0676_004:0707b10_0",
        "context_with_next_sentence": true
    },
    {
        "source_sentence": "若不爾者，菩薩常懷饒益他心，又常具足無盡財寶，若諸眾生無自惡業能為障礙，何有世間貧窮可得？",
        "from": "T16n0676_004:0707b10_1",
        "context_with_next_sentence": true
    },
    {
        "source_sentence": "譬如餓鬼為大熱渴逼迫其身，見大海水悉皆涸竭；非大海過，是諸餓鬼自業過耳。",
        "from": "T16n0676_004:0707b12_2",
        "context_with_next_sentence": true
    },
    {
        "source_sentence": "如是菩薩所施財寶猶如大海無有過失，是諸眾生自業過耳，猶如餓鬼自惡業力令無有果。」",
        "from": "T16n0676_004:0707b14_3",
        "context_with_next_sentence": true
    },
    {
        "source_sentence": "觀自在菩薩復白佛言：「世尊！",
        "from": "T16n0676_004:0707b18_0",
        "context_with_next_sentence": true
    },
    {
        "source_sentence": "菩薩以何等波羅蜜多，取一切法無自性性？」",
        "from": "T16n0676_004:0707b18_1",
        "context_with_next_sentence": true
    },
    {
        "source_sentence": "佛告觀自在菩薩曰：「善男子！",
        "from": "T16n0676_004:0707b19_2",
        "context_with_next_sentence": true
    },
    {
        "source_sentence": "以般若波羅蜜多能取諸法無自性性。」",
        "from": "T16n0676_004:0707b20_3",
        "context_with_next_sentence": true
    },
    {
        "source_sentence": "「世尊！",
        "from": "T16n0676_004:0707b21_4",
        "context_with_next_sentence": true
    },
    {
        "source_sentence": "若般若波羅蜜多能取諸法無自性性，何故不取有自性性？」",
        "from": "T16n0676_004:0707b21_5",
        "context_with_next_sentence": true
    },
    {
        "source_sentence": "「善男子！",
        "from": "T16n0676_004:0707b22_6",
        "context_with_next_sentence": true
    },
    {
        "source_sentence": "我終不說以無自性性取無自性性。",
        "from": "T16n0676_004:0707b22_7",
        "context_with_next_sentence": true
    },
    {
        "source_sentence": "然無自性性，離諸文字自內所證；不可捨於言說文字而能宣說。",
        "from": "T16n0676_004:0707b23_8",
        "context_with_next_sentence": true
    },
    {
        "source_sentence": "是故我說般若波羅蜜多能取諸法無自性性。」",
        "from": "T16n0676_004:0707b25_9",
        "context_with_next_sentence": true
    },
    {
        "source_sentence": "觀自在菩薩復白佛言：「世尊！",
        "from": "T16n0676_004:0707b27_0",
        "context_with_next_sentence": true
    },
    {
        "source_sentence": "如佛所說波羅蜜多，近波羅蜜多，大波羅蜜多。",
        "from": "T16n0676_004:0707b27_1",
        "context_with_next_sentence": true
    },
    {
        "source_sentence": "云何波羅蜜多？",
        "from": "T16n0676_004:0707b28_2",
        "context_with_next_sentence": true
    },
    {
        "source_sentence": "云何近波羅蜜多？",
        "from": "T16n0676_004:0707b29_3",
        "context_with_next_sentence": true
    },
    {
        "source_sentence": "云何大波羅蜜多？」",
        "from": "T16n0676_004:0707b29_4",
        "context_with_next_sentence": true
    },
    {
        "source_sentence": "佛告觀自在菩薩曰：「善男子！",
        "from": "T16n0676_004:0707b29_5",
        "context_with_next_sentence": true
    },
    {
        "source_sentence": "若諸菩薩經無量時修行施等成就善法，而諸煩惱猶故現行，未能制伏然為彼伏，謂於勝解行地軟中勝解轉時，是名波羅蜜多。",
        "from": "T16n0676_004:0707c01_6",
        "context_with_next_sentence": true
    },
    {
        "source_sentence": "復於無量時修行施等，漸復增上，成就善法，而諸煩惱猶故現行，然能制伏非彼所伏，謂從初地已上，是名近波羅蜜多。",
        "from": "T16n0676_004:0707c04_7",
        "context_with_next_sentence": true
    },
    {
        "source_sentence": "復於無量時修行布施等，轉復增上，成就善法，一切煩惱皆不現行，謂從八地已上，是名大波羅蜜多。」",
        "from": "T16n0676_004:0707c07_8",
        "context_with_next_sentence": true
    },
    {
        "source_sentence": "觀自在菩薩復白佛言：「世尊！",
        "from": "T16n0676_004:0707c11_0",
        "context_with_next_sentence": true
    },
    {
        "source_sentence": "此諸地中煩惱隨眠可有幾種？」",
        "from": "T16n0676_004:0707c11_1",
        "context_with_next_sentence": true
    },
    {
        "source_sentence": "佛告觀自在菩薩曰：「善男子！",
        "from": "T16n0676_004:0707c12_2",
        "context_with_next_sentence": true
    },
    {
        "source_sentence": "略有三種：一者、害伴隨眠，謂於前五地。",
        "from": "T16n0676_004:0707c13_3",
        "context_with_next_sentence": true
    },
    {
        "source_sentence": "何以故？",
        "from": "T16n0676_004:0707c14_0",
        "context_with_next_sentence": true
    },
    {
        "source_sentence": "善男子！",
        "from": "T16n0676_004:0707c14_1",
        "context_with_next_sentence": true
    },
    {
        "source_sentence": "諸不俱生現行煩惱，是俱生煩惱現行助伴，彼於爾時永無復有，是故說名害伴隨眠；二者、羸劣隨眠，謂於第六、第七地中微細現行，若修所伏不現行故；三者、微細隨眠，謂於第八地已上，從此已去，一切煩惱不復現行，唯有所知障為依止故。」",
        "from": "T16n0676_004:0707c14_2",
        "context_with_next_sentence": true
    },
    {
        "source_sentence": "觀自在菩薩復白佛言：「世尊！",
        "from": "T16n0676_004:0707c20_0",
        "context_with_next_sentence": true
    },
    {
        "source_sentence": "此諸隨眠，幾種麁重斷所顯示？」",
        "from": "T16n0676_004:0707c20_1",
        "context_with_next_sentence": true
    },
    {
        "source_sentence": "佛告觀自在菩薩曰：「善男子！",
        "from": "T16n0676_004:0707c21_2",
        "context_with_next_sentence": true
    },
    {
        "source_sentence": "但由二種：謂由在皮麁重斷故，顯彼初二，復由在膚麁重斷故，顯彼第三。",
        "from": "T16n0676_004:0707c22_3",
        "context_with_next_sentence": true
    },
    {
        "source_sentence": "若在於骨麁重斷者，我說永離一切隨眠，位在佛地。」",
        "from": "T16n0676_004:0707c23_4",
        "context_with_next_sentence": true
    },
    {
        "source_sentence": "觀自在菩薩復白佛言：「世尊！",
        "from": "T16n0676_004:0707c26_0",
        "context_with_next_sentence": true
    },
    {
        "source_sentence": "經幾不可數劫能斷如是麁重？」",
        "from": "T16n0676_004:0707c26_1",
        "context_with_next_sentence": true
    },
    {
        "source_sentence": "佛告觀自在菩薩曰：「善男子！",
        "from": "T16n0676_004:0707c27_2",
        "context_with_next_sentence": true
    },
    {
        "source_sentence": "經於三大不可數劫、或無量劫，所謂年、月、半月、晝夜、一時、半時、須臾、瞬息、剎那量劫不可數故。」",
        "from": "T16n0676_004:0707c28_3",
        "context_with_next_sentence": true
    },
    {
        "source_sentence": "觀自在菩薩復白佛言：「世尊！",
        "from": "T16n0676_004:0708a01_4",
        "context_with_next_sentence": true
    },
    {
        "source_sentence": "是諸菩薩於諸地中所生煩惱，當知何相？",
        "from": "T16n0676_004:0708a01_5",
        "context_with_next_sentence": true
    },
    {
        "source_sentence": "何失？",
        "from": "T16n0676_004:0708a02_6",
        "context_with_next_sentence": true
    },
    {
        "source_sentence": "何德？」",
        "from": "T16n0676_004:0708a02_7",
        "context_with_next_sentence": true
    },
    {
        "source_sentence": "佛告觀自在菩薩曰：「善男子！",
        "from": "T16n0676_004:0708a03_8",
        "context_with_next_sentence": true
    },
    {
        "source_sentence": "無染污相。",
        "from": "T16n0676_004:0708a03_9",
        "context_with_next_sentence": true
    },
    {
        "source_sentence": "何以故？",
        "from": "T16n0676_004:0708a04_0",
        "context_with_next_sentence": true
    },
    {
        "source_sentence": "是諸菩薩於初地中，定於一切諸法法界已善通達，由此因緣，菩薩要知方起煩惱非為不知，是故說名無染污相。",
        "from": "T16n0676_004:0708a04_1",
        "context_with_next_sentence": true
    },
    {
        "source_sentence": "於自身中不能生苦，故無過失。",
        "from": "T16n0676_004:0708a06_2",
        "context_with_next_sentence": true
    },
    {
        "source_sentence": "菩薩生起如是煩惱，於有情界能斷苦因，是故彼有無量功德。」",
        "from": "T16n0676_004:0708a07_3",
        "context_with_next_sentence": true
    },
    {
        "source_sentence": "觀自在菩薩復白佛言：「甚奇！",
        "from": "T16n0676_004:0708a09_4",
        "context_with_next_sentence": true
    },
    {
        "source_sentence": "世尊！",
        "from": "T16n0676_004:0708a09_5",
        "context_with_next_sentence": true
    },
    {
        "source_sentence": "無上菩提乃有如是大功德利，令諸菩薩生起煩惱，尚勝一切有情、聲聞、獨覺善根，何況其餘無量功德？」",
        "from": "T16n0676_004:0708a09_6",
        "context_with_next_sentence": true
    },
    {
        "source_sentence": "觀自在菩薩復白佛言：「世尊！",
        "from": "T16n0676_004:0708a13_0",
        "context_with_next_sentence": true
    },
    {
        "source_sentence": "如世尊說：『若聲聞乘、若復大乘，唯是一乘。』",
        "from": "T16n0676_004:0708a13_1",
        "context_with_next_sentence": true
    },
    {
        "source_sentence": "此何密意？」",
        "from": "T16n0676_004:0708a14_2",
        "context_with_next_sentence": true
    },
    {
        "source_sentence": "佛告觀自在菩薩曰：「善男子！",
        "from": "T16n0676_004:0708a14_3",
        "context_with_next_sentence": true
    },
    {
        "source_sentence": "如我於彼聲聞乘中，宣說種種諸法自性，所謂五蘊、或內六處、或外六處，如是等類；於大乘中，即說彼法同一法界、同一理趣，故我不說乘差別性。",
        "from": "T16n0676_004:0708a15_4",
        "context_with_next_sentence": true
    },
    {
        "source_sentence": "於中或有如言於義妄起分別，一類增益，一類損減。",
        "from": "T16n0676_004:0708a18_5",
        "context_with_next_sentence": true
    },
    {
        "source_sentence": "又於諸乘差別道理，謂互相違，如是展轉遞興諍論。",
        "from": "T16n0676_004:0708a20_6",
        "context_with_next_sentence": true
    },
    {
        "source_sentence": "如是名為此中密意。」",
        "from": "T16n0676_004:0708a21_7",
        "context_with_next_sentence": true
    },
    {
        "source_sentence": "爾時，世尊欲重宣此義，而說頌曰：「諸地攝想所對治，　　殊勝生願及諸學，　由依佛說是大乘，　　於此善修成大覺。",
        "from": "T16n0676_004:0708a21_8",
        "context_with_next_sentence": true
    },
    {
        "source_sentence": "　宣說諸法種種性，　　復說皆同一理趣，　謂於下乘或上乘，　　故我說乘無異性。",
        "from": "T16n0676_004:0708a25_0",
        "context_with_next_sentence": true
    },
    {
        "source_sentence": "　如言於義妄分別，　　或有增益或損減，　謂此二種互相違，　　愚癡意解成乖諍。」",
        "from": "T16n0676_004:0708a27_0",
        "context_with_next_sentence": true
    },
    {
        "source_sentence": "爾時，觀自在菩薩摩訶薩復白佛言：「世尊！",
        "from": "T16n0676_004:0708a29_0",
        "context_with_next_sentence": true
    },
    {
        "source_sentence": "於是解深密法門中，此名何教？",
        "from": "T16n0676_004:0708a29_1",
        "context_with_next_sentence": true
    },
    {
        "source_sentence": "我當云何奉持？」",
        "from": "T16n0676_004:0708b01_2",
        "context_with_next_sentence": true
    },
    {
        "source_sentence": "佛告觀自在菩薩曰：「善男子！",
        "from": "T16n0676_004:0708b02_0",
        "context_with_next_sentence": true
    },
    {
        "source_sentence": "此名諸地波羅蜜多了義之教，於此諸地波羅蜜多了義之教，汝當奉持！」",
        "from": "T16n0676_004:0708b02_1",
        "context_with_next_sentence": true
    },
    {
        "source_sentence": "說此諸地波羅蜜多了義教時，於大會中有七十五千菩薩，皆得菩薩大乘光明三摩地。",
        "from": "T16n0676_004:0708b04_2",
        "context_with_next_sentence": true
    },
    {
        "source_sentence": "解深密經卷第四",
        "from": "T16n0676_004:0708b07_0",
        "context_with_next_sentence": false
    }
]