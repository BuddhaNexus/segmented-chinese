[
    {
        "source_sentence": "南本大般涅槃經會疏卷第二十三",
        "from": "X36n0659_023:0652a10_0",
        "context_with_next_sentence": true
    },
    {
        "source_sentence": "大般涅槃經高貴德王菩薩品之五(卷第二十三)北涼　天竺三藏　曇無讖　譯晉　沙門　慧嚴　慧觀　謝靈運　重治德王品之五起卷明第七功德開善用此下兩功德為第二周由近善友初聞正法於位則淺下第八功德九事為體辨心慧解脫明義深極今謂不爾悉是初證不聞聞時所獲功德佛作第七第八番說明其洞識涅槃近因之法堪為眾生作善知識那忽棄其內德化他之功而作外求師範自行之解縱令自求善知識者亦是寄事而表於理例如淨名念佛之時師子響等皆來說法說已而去如此知識聞法思修何得是淺就文為三初標章次釋三結。",
        "from": "X36n0659_023:0652a12_0",
        "context_with_next_sentence": true
    },
    {
        "source_sentence": "復次善男子云何菩薩摩訶薩修大涅槃微妙經典具足成就第七功德。",
        "from": "X36n0659_023:0652b02_0",
        "context_with_next_sentence": true
    },
    {
        "source_sentence": "標如文。",
        "from": "X36n0659_023:0652b04_0",
        "context_with_next_sentence": true
    },
    {
        "source_sentence": "次釋又二初明四事二論義初又二一標章二解釋標章又三一明是二舉非三正列名。",
        "from": "X36n0659_023:0652b05_0",
        "context_with_next_sentence": true
    },
    {
        "source_sentence": "善男子菩薩摩訶薩修大涅槃微妙經典作是思惟何法能為大般涅槃而作近因菩薩即知有四種法為大涅槃而作近因。",
        "from": "X36n0659_023:0652b07_0",
        "context_with_next_sentence": true
    },
    {
        "source_sentence": "明是如文。",
        "from": "X36n0659_023:0652b10_0",
        "context_with_next_sentence": true
    },
    {
        "source_sentence": "若言勤修一切苦行是大般涅槃近因緣者是義不然所以者何若離四法得涅槃者無有是處。",
        "from": "X36n0659_023:0652b11_0",
        "context_with_next_sentence": true
    },
    {
        "source_sentence": "次舉苦行非中兩解一云外道無益苦行二云只佛法中直修苦行不能得道要須慧品為正餘行相資。",
        "from": "X36n0659_023:0652b13_0",
        "context_with_next_sentence": true
    },
    {
        "source_sentence": "三列名如文。",
        "from": "X36n0659_023:0652b16_0",
        "context_with_next_sentence": true
    },
    {
        "source_sentence": "何等為四一者親近善友二者專心聽法三者繫念思惟四者如法修行。",
        "from": "X36n0659_023:0652b17_0",
        "context_with_next_sentence": true
    },
    {
        "source_sentence": "譬如有人下第二解釋又二先總釋後別釋初總中舉三譬初兩譬菩薩後一譬凡夫初菩薩譬中初譬自行亦具四事菩薩居因聖法未滿亦須善友聽法修行(云云)次一譬譬菩薩化他化他亦具四事諸佛起發如教奉行(云云)後譬譬凡夫凡夫罪重故言如癩(云云)如是三譬一一有合。",
        "from": "X36n0659_023:0652b19_0",
        "context_with_next_sentence": true
    },
    {
        "source_sentence": "善男子譬如有人身遇眾病若熱若冷虗勞下瘧眾邪鬼毒至良醫所良醫即為隨病說藥是人至心善受醫教隨教合藥如法服之服已病愈身得安樂。",
        "from": "X36n0659_023:0652c01_0",
        "context_with_next_sentence": true
    },
    {
        "source_sentence": "初譬中熱譬愛冷譬癡勞譬慢下譬瞋瘧譬疑眾邪通譬五利(云云)問菩薩利鈍俱盡寧有此病答寄通指別耳菩薩別惑至佛方盡寧得無病私云通別之惑名同體異。",
        "from": "X36n0659_023:0652c04_0",
        "context_with_next_sentence": true
    },
    {
        "source_sentence": "有病之人譬諸菩薩大良醫者譬善知識良醫所說譬方等經善受醫教譬善思惟方等經義隨教合藥譬如法修行三十七助道之法病除愈者譬滅煩惱得安樂者譬得涅槃常樂我淨。",
        "from": "X36n0659_023:0652c08_0",
        "context_with_next_sentence": true
    },
    {
        "source_sentence": "善男子譬如有王欲如法治令民安樂咨諸智臣其法云何諸臣即以先王舊法而為說之王既聞已至心信行如法治國無諸怨敵是故令民安樂無患。",
        "from": "X36n0659_023:0652c12_0",
        "context_with_next_sentence": true
    },
    {
        "source_sentence": "善男子王者譬諸菩薩諸智臣者譬善知識智臣為王所說治法譬十二部經王既聞已至心信行譬諸菩薩繫心思惟十二部經所有深義如法治國譬諸菩薩如法修行所謂六波羅蜜以能修習六波羅蜜故無諸怨敵譬諸菩薩已離諸結煩惱惡賊得安樂者譬諸菩薩得大涅槃常樂我淨。",
        "from": "X36n0659_023:0652c15_0",
        "context_with_next_sentence": true
    },
    {
        "source_sentence": "善男子譬如有人遇惡癩病有善知識而語之言汝若能至須彌山邊病可得差所以者何彼有良藥味如甘露若能服者病無不差其人至心信是事已即往彼山采服甘露其病除愈身得安樂。",
        "from": "X36n0659_023:0653a03_0",
        "context_with_next_sentence": true
    },
    {
        "source_sentence": "惡癩病者譬諸凡夫善知識者譬諸菩薩摩訶薩等至心信受譬四無量心須彌山者譬八聖道甘露味者譬於佛性癩病除愈譬滅煩惱得安樂者譬得涅槃常樂我淨。",
        "from": "X36n0659_023:0653a07_0",
        "context_with_next_sentence": true
    },
    {
        "source_sentence": "譬如畜弟子下第二別釋四事又二先略後廣初略釋知識又四先稱歎有譬有合如文。",
        "from": "X36n0659_023:0653a11_0",
        "context_with_next_sentence": true
    },
    {
        "source_sentence": "善男子譬如有人畜諸弟子聰明大智是人晝夜常教不倦。",
        "from": "X36n0659_023:0653a13_0",
        "context_with_next_sentence": true
    },
    {
        "source_sentence": "諸菩薩等亦復如是一切眾生有信不信而常教化無有疲厭。",
        "from": "X36n0659_023:0653a15_0",
        "context_with_next_sentence": true
    },
    {
        "source_sentence": "善知識者下第二出其人。",
        "from": "X36n0659_023:0653a17_0",
        "context_with_next_sentence": true
    },
    {
        "source_sentence": "善男子善知識者所謂佛菩薩辟支佛聲聞人中信方等者。",
        "from": "X36n0659_023:0653a18_0",
        "context_with_next_sentence": true
    },
    {
        "source_sentence": "人有五別一菩薩二佛三緣覺四聲聞五人中信者。",
        "from": "X36n0659_023:0653a20_0",
        "context_with_next_sentence": true
    },
    {
        "source_sentence": "何故名為下第三辨其位初明五位一教離惡行善二如說如行三修菩提四行戒施五不自為為他或以配前五人未必須爾。",
        "from": "X36n0659_023:0653a22_0",
        "context_with_next_sentence": true
    },
    {
        "source_sentence": "何故名為善知識耶善知識者能教眾生遠離十惡修行十善以是義故名善知識。",
        "from": "X36n0659_023:0653b01_0",
        "context_with_next_sentence": true
    },
    {
        "source_sentence": "復次善知識者如法而說如說而行云何名為如法而說如說而行自不殺生教人不殺乃至自行正見教人正見若能如是則得名為真善知識。",
        "from": "X36n0659_023:0653b03_0",
        "context_with_next_sentence": true
    },
    {
        "source_sentence": "自修菩提亦能教人修行菩提以是義故名善知識。",
        "from": "X36n0659_023:0653b06_0",
        "context_with_next_sentence": true
    },
    {
        "source_sentence": "自能修行信戒布施多聞智慧亦能教人信戒布施多聞智慧復以是義名善知識。",
        "from": "X36n0659_023:0653b07_0",
        "context_with_next_sentence": true
    },
    {
        "source_sentence": "善知識者有善法故何等善法所作之事不求自樂常為眾生而求安樂見他有過不訟其短口常宣說淳善之事以是義故名善知識。",
        "from": "X36n0659_023:0653b09_0",
        "context_with_next_sentence": true
    },
    {
        "source_sentence": "如空中下第四得善知識益。",
        "from": "X36n0659_023:0653b12_0",
        "context_with_next_sentence": true
    },
    {
        "source_sentence": "善男子如空中月從初一日至十五日漸漸增長善知識者亦復如是令諸學人漸遠惡法增長善法善男子若有親近善知識者本未有戒定慧解脫解脫知見即便有之未具足者則得增廣何以故以其親近善知識故因是親近復得了達十二部經甚深之義。",
        "from": "X36n0659_023:0653b13_0",
        "context_with_next_sentence": true
    },
    {
        "source_sentence": "夫初月雖不可見不得言無初近知識謂未有益而實已潤。",
        "from": "X36n0659_023:0653b19_0",
        "context_with_next_sentence": true
    },
    {
        "source_sentence": "若能聽下是第二釋聽法人又二先聽三經後得三解。",
        "from": "X36n0659_023:0653b21_0",
        "context_with_next_sentence": true
    },
    {
        "source_sentence": "若能聽是十二部經甚深義者名為聽法聽法者則是大乘方等經典聽方等經名真聽法真聽法者即是聽受大涅槃經大涅槃中聞有佛性如來畢竟不般涅槃是故名為專心聽法。",
        "from": "X36n0659_023:0653b23_0",
        "context_with_next_sentence": true
    },
    {
        "source_sentence": "三經者謂十二部方等大乘此經尋此文意似如一化初中後教(云云)。",
        "from": "X36n0659_023:0653c03_0",
        "context_with_next_sentence": true
    },
    {
        "source_sentence": "次專心聽法下明三解。",
        "from": "X36n0659_023:0653c05_0",
        "context_with_next_sentence": true
    },
    {
        "source_sentence": "專心聽法名八聖道以八聖道能斷貪欲瞋恚愚癡故名聽法夫聽法者名十一空以此諸空於一切法不作相貌夫聽法者名初發心乃至究竟阿耨多羅三藐三菩提心以因初心得大涅槃不以聞故得大涅槃以修習故得大涅槃。",
        "from": "X36n0659_023:0653c06_0",
        "context_with_next_sentence": true
    },
    {
        "source_sentence": "謂八聖道十一空大涅槃有人以三解對前三教今明未必全爾於一一教中具生三解文以修習故得大涅槃若有能修八聖道者即見佛性得大涅槃徒聞涅槃不修習者豈有能得三菩提耶。",
        "from": "X36n0659_023:0653c11_0",
        "context_with_next_sentence": true
    },
    {
        "source_sentence": "譬如病人下釋第三思惟。",
        "from": "X36n0659_023:0653c15_0",
        "context_with_next_sentence": true
    },
    {
        "source_sentence": "善男子譬如病人雖聞醫教及藥名字不能愈病要以服故乃得除差雖聽十二深因緣法不能斷滅一切煩惱要以繫念善思惟故能得除斷是名第三繫念思惟復以何義名繫念思惟所謂三三昧空三昧無相三昧無作三昧空者於二十五有不見一實無作者於二十五有不作願求無相者無有十相所謂色相聲相香相味相觸相生相住相滅相男相女相修習如是三三昧者是名菩薩繫念思惟。",
        "from": "X36n0659_023:0653c16_0",
        "context_with_next_sentence": true
    },
    {
        "source_sentence": "下文以五塵四相無常為十相今以五塵三相男女為十只是教門不同。",
        "from": "X36n0659_023:0654a06_0",
        "context_with_next_sentence": true
    },
    {
        "source_sentence": "云何名如法下釋第四如文。",
        "from": "X36n0659_023:0654a08_0",
        "context_with_next_sentence": true
    },
    {
        "source_sentence": "云何名為如法修行如法修行即是修行檀波羅蜜乃至般若波羅蜜知陰入界真實之相亦知聲聞緣覺諸佛同於一道而般涅槃法者即是常樂我淨不生不老不病不死不饑不渴不苦不惱不退不沒善男子解大涅槃甚深義者則知諸佛終不畢竟入於涅槃。",
        "from": "X36n0659_023:0654a09_0",
        "context_with_next_sentence": true
    },
    {
        "source_sentence": "善男子第一真實下第二廣釋四法亦為四此是初明善知識人略而文廣先法說次舉七譬。",
        "from": "X36n0659_023:0654a15_0",
        "context_with_next_sentence": true
    },
    {
        "source_sentence": "善男子第一真實善知識者所謂菩薩諸佛世尊何以故常以三種善調御故何等為三一者畢竟耎語二者畢竟訶責三者耎語訶責以是義故菩薩諸佛即是真實善知識也。",
        "from": "X36n0659_023:0654a17_0",
        "context_with_next_sentence": true
    },
    {
        "source_sentence": "初法說中有三種語悉是如來善達根機應以輭語為說善言應須呵責為說苦切應須兩說即便雙用。",
        "from": "X36n0659_023:0654a21_0",
        "context_with_next_sentence": true
    },
    {
        "source_sentence": "復次善男子佛及菩薩為大醫故名善知識何以故知病知藥應病授藥故譬如良醫善八種術先觀病相相有三種何等為三謂風熱水風病之人授之酥油熱病之人授之石蜜水病之人授之薑湯以知病根授藥得差故名良醫佛及菩薩亦復如是知諸凡夫病有三種一者貪欲二者瞋恚三者愚癡貪欲病者教觀骨相瞋恚病者觀慈悲相愚癡病者觀十二因緣相以是義故諸佛菩薩名善知識善男子譬如船師善度人故名大船師諸佛菩薩亦復如是度諸眾生生死大海以是義故名善知識復次善男子因佛菩薩令諸眾生具足修得善法根本故善男子譬如雪山乃是種種微妙上藥根本之處佛及菩薩亦復如是悉是一切善根本處以是義故名善知識善男子雪山之中有上香藥名曰娑訶有人見之得壽無量無有病苦雖有四毒不能中傷若有觸者增長壽命滿百二十若有念者得宿命智何以故藥勢力故諸佛菩薩亦復如是若有見者即得斷除一切煩惱雖有四魔不能干亂若有觸者命不可夭不生不死不退不沒所謂觸者若在佛邊聽受妙法若有念者得阿耨多羅三藐三菩提以是義故諸佛菩薩名善知識善男子如香山中有阿耨達池由是池故有四大河所謂恒河辛頭私陀博叉世間眾生常作是言若有罪者浴此四河眾罪得滅當知此言虗妄不實除此已往何等為實諸佛菩薩是乃為實所以者何若人親近則得滅除一切眾罪以是義故名善知識復次善男子譬如大地所有藥木一切叢林百穀甘蔗華果之屬值天炎旱將欲枯死難陀龍王及婆難陀憐憫眾生從大海出降注甘雨一切叢林百穀草木滋潤還生一切眾生亦復如是所有善根將欲消滅諸佛菩薩生大慈悲從智慧海降甘露雨令諸眾生具足還得十善之法以是義故諸佛菩薩名善知識善男子譬如良醫善八種術見諸病人不觀種姓端正醜陋錢財寶貨悉為治之是故世稱為大良醫諸佛菩薩亦復如是見諸眾生有煩惱病不觀種姓端正醜陋錢財寶貨生慈憫心悉為說法眾生聞已煩惱病除以是義故諸佛菩薩名善知識以是親近善友因緣則得近於大般涅槃。",
        "from": "X36n0659_023:0654a24_0",
        "context_with_next_sentence": true
    },
    {
        "source_sentence": "七譬之中或前喻或後喻(云云)。",
        "from": "X36n0659_023:0654c13_0",
        "context_with_next_sentence": true
    },
    {
        "source_sentence": "云何聽法下第二廣釋聽法又二先釋後引證釋中有法有譬。",
        "from": "X36n0659_023:0654c14_0",
        "context_with_next_sentence": true
    },
    {
        "source_sentence": "云何菩薩聽法因緣而得近於大般涅槃一切眾生以聽法故則具信根得信根故樂行布施戒忍精進禪定智慧得須陀洹果乃至佛果是故當知得諸善法皆是聽法因緣勢力。",
        "from": "X36n0659_023:0654c16_0",
        "context_with_next_sentence": true
    },
    {
        "source_sentence": "善男子譬如長者唯有一子遣至他國市易所須示其道路通塞之處而復戒之若遇婬女慎莫親愛若親愛者喪身殞命及以財寶弊惡之人亦莫交遊其子敬順父之教敕身心安隱多獲寶貨菩薩摩訶薩為諸眾生敷演法要亦復如是示諸眾生及四部眾諸道通塞是諸眾等以聞法故遠離諸惡具足善法以是義故聽法因緣則得近於大般涅槃善男子譬如明鏡照人面像無不明了聽法明鏡亦復如是有人照之則見善惡明了無翳以是義故聽法因緣則得近於大般涅槃善男子譬如商人欲至寶渚不知道路有人示之其人隨語即至寶渚多獲諸珍不可稱計一切眾生亦復如是欲至善處采求法寶不知其路通塞之相菩薩示之眾生隨已得至善處獲得無上大涅槃寶以是義故聽法因緣則得近於大般涅槃善男子譬如醉象狂逸暴惡多欲殺害有調象師以大鐵鉤鉤獨其頂即時調順惡心都盡一切眾生亦復如是貪欲瞋恚愚癡醉故欲多造惡諸菩薩等以聞法鉤獨之令住更不得起造諸惡心以是義故聽法因緣則得近於大般涅槃。",
        "from": "X36n0659_023:0654c20_0",
        "context_with_next_sentence": true
    },
    {
        "source_sentence": "譬中有四譬。",
        "from": "X36n0659_023:0655a15_0",
        "context_with_next_sentence": true
    },
    {
        "source_sentence": "是故我於下第二引證又二先引諸經後引兩事。",
        "from": "X36n0659_023:0655a16_0",
        "context_with_next_sentence": true
    },
    {
        "source_sentence": "是故我於處處經中說我弟子專心聽受十二部經則離五葢修七覺分以是修習七覺分故則得近於大般涅槃。",
        "from": "X36n0659_023:0655a17_0",
        "context_with_next_sentence": true
    },
    {
        "source_sentence": "初泛引諸經。",
        "from": "X36n0659_023:0655a20_0",
        "context_with_next_sentence": true
    },
    {
        "source_sentence": "二從以聽法故須陀洹下引二事證先明初果事。",
        "from": "X36n0659_023:0655a21_0",
        "context_with_next_sentence": true
    },
    {
        "source_sentence": "以聽法故須陀洹人離諸恐怖所以者何須達長者身遭重病心大愁怖聞舍利弗說須陀洹有四功德十種慰喻聞是事已恐怖即除以是義故聽法因緣則得近於大般涅槃何以故開法眼故世有三人一者無目二者一目三者二目無目之人常不聞法一目之人雖暫聞法其心不住二目之人專心聽受如聞而行以聽法故得知世間如是三人以是義故聽法因緣則得近於大般涅槃。",
        "from": "X36n0659_023:0655a22_0",
        "context_with_next_sentence": true
    },
    {
        "source_sentence": "即是須達得病聞身子四說十慰喻便得病愈四種即是此中四法十慰喻者舊云八正道盡無生智然初果無兩智彼救云見諦盡為盡智見諦不生即無生智此言無據河西云八正正智正解脫此出阿含不得作餘解無目謂凡夫一目謂法眼二目謂法慧又無目謂散心凡夫又一目謂天眼二目謂天慧(云云)。",
        "from": "X36n0659_023:0655b06_0",
        "context_with_next_sentence": true
    },
    {
        "source_sentence": "如我昔下二引身子事。",
        "from": "X36n0659_023:0655b13_0",
        "context_with_next_sentence": true
    },
    {
        "source_sentence": "善男子如我昔在拘尸那城時舍利弗身遇病苦我時顧命阿難廣為說法時舍利弗聞是事已告四弟子汝輿我牀往至佛所我欲聽法時四弟子奉命輿往即得聞法聞法力故所苦除差身得安隱以是義故聽法因緣則得近於大般涅槃。",
        "from": "X36n0659_023:0655b14_0",
        "context_with_next_sentence": true
    },
    {
        "source_sentence": "佛遣阿難為其說法阿難是初果上果不伏聽下果法令人舉牀往佛所聽法便愈。",
        "from": "X36n0659_023:0655b19_0",
        "context_with_next_sentence": true
    },
    {
        "source_sentence": "云何思惟下第三廣釋思惟為五一離五欲二離四倒三離四苦四知往因五解常法。",
        "from": "X36n0659_023:0655b21_0",
        "context_with_next_sentence": true
    },
    {
        "source_sentence": "云何菩薩思惟因緣而得近於大般涅槃因是思惟心得解脫何以一切眾生常為五欲之所繫縛以思惟故悉得解脫以是義故思惟因緣則得近於大般涅槃。",
        "from": "X36n0659_023:0655b23_0",
        "context_with_next_sentence": true
    },
    {
        "source_sentence": "初文者心思於法寧復有心緣於五欲。",
        "from": "X36n0659_023:0655c03_0",
        "context_with_next_sentence": true
    },
    {
        "source_sentence": "復次善男子一切眾生常為常樂我淨四法之所顛倒以思惟故得見諸法無常無樂無我無淨如是見已四倒即斷以是義故思惟因緣則得近於大般涅槃。",
        "from": "X36n0659_023:0655c04_0",
        "context_with_next_sentence": true
    },
    {
        "source_sentence": "若未聞法橫計我常既已思惟我常倒遣。",
        "from": "X36n0659_023:0655c08_0",
        "context_with_next_sentence": true
    },
    {
        "source_sentence": "復次善男子一切諸法有四種相何等為四一者生相二者老相三者病相四者滅相以是四相能令一切凡夫眾生至須陀洹生大苦惱若能繫念善思惟者雖遇此四不生眾苦以是義故思惟因緣則得近於大般涅槃。",
        "from": "X36n0659_023:0655c09_0",
        "context_with_next_sentence": true
    },
    {
        "source_sentence": "此中明滅滅只是死。",
        "from": "X36n0659_023:0655c14_0",
        "context_with_next_sentence": true
    },
    {
        "source_sentence": "復次善男子一切善法無不因是思惟而得何以故有人雖於無量無邊阿僧祇劫專心聽法若不思惟終不能得阿耨多羅三藐三菩提以是義故思惟因緣則得近於大般涅槃。",
        "from": "X36n0659_023:0655c15_0",
        "context_with_next_sentence": true
    },
    {
        "source_sentence": "復次善男子若有眾生信佛法僧無有變易而生恭敬當知皆是繫念思惟因緣力故因得斷除一切煩惱以是義故思惟因緣則得近於大般涅槃。",
        "from": "X36n0659_023:0655c19_0",
        "context_with_next_sentence": true
    },
    {
        "source_sentence": "云何如法下第四廣釋修行又三一明止行二善。",
        "from": "X36n0659_023:0655c22_0",
        "context_with_next_sentence": true
    },
    {
        "source_sentence": "云何菩薩如法修行善男子斷諸惡法修習善法是名菩薩如法修行。",
        "from": "X36n0659_023:0655c23_0",
        "context_with_next_sentence": true
    },
    {
        "source_sentence": "二明空無常解。",
        "from": "X36n0659_023:0656a01_0",
        "context_with_next_sentence": true
    },
    {
        "source_sentence": "復次云何如法修行見一切法空無所有無常無樂無我無淨以是見故寧捨身命不犯禁戒是名菩薩如法修行。",
        "from": "X36n0659_023:0656a02_0",
        "context_with_next_sentence": true
    },
    {
        "source_sentence": "三明七種知見知見又三先標章門次釋三料簡。",
        "from": "X36n0659_023:0656a05_0",
        "context_with_next_sentence": true
    },
    {
        "source_sentence": "復次云何如法修行修有二種一者真實二者不實不實者不知涅槃佛性如來法僧實相虗空等相是名不實云何真實能知涅槃佛性如來法僧實相虗空等相是名真實。",
        "from": "X36n0659_023:0656a06_0",
        "context_with_next_sentence": true
    },
    {
        "source_sentence": "初標章門次略列中舉實不實兩章實即有七知見不實中無。",
        "from": "X36n0659_023:0656a10_0",
        "context_with_next_sentence": true
    },
    {
        "source_sentence": "云何名為知下第二釋也第一知涅槃又二先略出三涅槃後解釋一佛涅槃二凡夫三聲聞後二皆少分滅耳初明佛涅槃者。",
        "from": "X36n0659_023:0656a12_0",
        "context_with_next_sentence": true
    },
    {
        "source_sentence": "云何名為知涅槃相涅槃之相凡有八事何等為八一者盡二善性三實四真五常六樂七我八淨是名涅槃。",
        "from": "X36n0659_023:0656a15_0",
        "context_with_next_sentence": true
    },
    {
        "source_sentence": "然佛具萬德略言八耳盡謂一切煩惱盡善性謂如來所作一切皆善實是不虗真是不偽餘四如文。",
        "from": "X36n0659_023:0656a18_0",
        "context_with_next_sentence": true
    },
    {
        "source_sentence": "復有八事何等為八一者解脫二者善性三者不實四者不真五者無常六者無樂七者無我八者無常。",
        "from": "X36n0659_023:0656a21_0",
        "context_with_next_sentence": true
    },
    {
        "source_sentence": "外道涅槃八事者若散心外道不涉此文今取得非想定能脫下地惑故名解脫即有善性但非究竟真實常樂我淨是故言無。",
        "from": "X36n0659_023:0656a23_0",
        "context_with_next_sentence": true
    },
    {
        "source_sentence": "復有六相一者解脫二者善性三者不實四者不真五者安樂六者清淨。",
        "from": "X36n0659_023:0656b02_0",
        "context_with_next_sentence": true
    },
    {
        "source_sentence": "聲聞六事者互有與奪不及佛故奪其常我只有六事勝外道故與其樂淨此據有餘涅槃故云無漏八正道有身智在故云安樂斷於子縛故云清淨。",
        "from": "X36n0659_023:0656b04_0",
        "context_with_next_sentence": true
    },
    {
        "source_sentence": "若有眾生下二釋上章門不釋前一唯釋後二以佛涅槃此經盛談無俟更廣後二須解此初釋凡夫涅槃。",
        "from": "X36n0659_023:0656b08_0",
        "context_with_next_sentence": true
    },
    {
        "source_sentence": "若有眾生依世俗道斷煩惱者如是涅槃則有八事解脫不實何以故不常故以無常故則無有實無有實故則無有真雖斷煩惱以還起故無常無我無樂無淨是名涅槃解脫八事。",
        "from": "X36n0659_023:0656b11_0",
        "context_with_next_sentence": true
    },
    {
        "source_sentence": "云何六相下釋二乘。",
        "from": "X36n0659_023:0656b15_0",
        "context_with_next_sentence": true
    },
    {
        "source_sentence": "云何六相聲聞緣覺斷煩惱故名為解脫而未能得阿耨多羅三藐三菩提故名不實以不實故名為不真未來之世當得阿耨多羅三藐三菩提故名無常以得無漏八聖道故名為淨樂善男子若如是知是知涅槃不名佛性如來法僧實相虗空。",
        "from": "X36n0659_023:0656b16_0",
        "context_with_next_sentence": true
    },
    {
        "source_sentence": "文中明不真不實以得無漏八聖道故故言淨樂未來當得大涅槃故所以無常後仍結異。",
        "from": "X36n0659_023:0656b21_0",
        "context_with_next_sentence": true
    },
    {
        "source_sentence": "次釋第二知佛性章門。",
        "from": "X36n0659_023:0656b23_0",
        "context_with_next_sentence": true
    },
    {
        "source_sentence": "云何菩薩知於佛性佛性有六何等為六一常二淨三實四善五當見六真復有七事一者可證餘六如上是名菩薩知於佛性。",
        "from": "X36n0659_023:0656b24_0",
        "context_with_next_sentence": true
    },
    {
        "source_sentence": "下迦葉品中明五種性異一者佛佛性有七事一常二我三樂四淨五真六實七善二者後身佛性有六一常二淨三真四實五善六少見三者九住佛性亦六五不異前第六可見今此所明皆非佛佛性心義異故開善云此二皆是九地佛性若迦葉品則是約位分別初地至五地有五性六地至七地有五性八九二地有六性十地亦六性後心佛性有七性即分別之今此文不約位明六七通據十地因位不可分別以配諸地然須直知通辨十地當見與可證竝未具得降佛已還通作此說四者八住下至六住有五事與常名不異五者五住至初住有五事善與不善異耳。",
        "from": "X36n0659_023:0656c03_0",
        "context_with_next_sentence": true
    },
    {
        "source_sentence": "次釋第三知如來相具有一體別體先明常樂之體。",
        "from": "X36n0659_023:0656c15_0",
        "context_with_next_sentence": true
    },
    {
        "source_sentence": "云何菩薩知如來相如來即是覺相善相常樂我淨解脫真實。",
        "from": "X36n0659_023:0656c17_0",
        "context_with_next_sentence": true
    },
    {
        "source_sentence": "次言示道可見即別體。",
        "from": "X36n0659_023:0657a01_0",
        "context_with_next_sentence": true
    },
    {
        "source_sentence": "示道可見是名菩薩知如來相。",
        "from": "X36n0659_023:0657a02_0",
        "context_with_next_sentence": true
    },
    {
        "source_sentence": "次釋第四知法章。",
        "from": "X36n0659_023:0657a03_0",
        "context_with_next_sentence": true
    },
    {
        "source_sentence": "云何菩薩知於法相法者若善不善若常不常若樂不樂若我無我若淨不淨若知不知若解不解若真不真若修不修若師非師若實不實是名菩薩知於法相。",
        "from": "X36n0659_023:0657a04_0",
        "context_with_next_sentence": true
    },
    {
        "source_sentence": "亦具二義一云常樂我淨一體法後無常等即別體。",
        "from": "X36n0659_023:0657a08_0",
        "context_with_next_sentence": true
    },
    {
        "source_sentence": "次釋第五知僧章。",
        "from": "X36n0659_023:0657a10_0",
        "context_with_next_sentence": true
    },
    {
        "source_sentence": "云何菩薩知於僧相僧者常樂我淨是弟子相可見之相善真不實何以故一切聲聞得佛道故何故名真悟法性故是名菩薩知於僧相。",
        "from": "X36n0659_023:0657a11_0",
        "context_with_next_sentence": true
    },
    {
        "source_sentence": "常樂即一體僧是弟子相即別體僧。",
        "from": "X36n0659_023:0657a14_0",
        "context_with_next_sentence": true
    },
    {
        "source_sentence": "次釋第六知實相。",
        "from": "X36n0659_023:0657a15_0",
        "context_with_next_sentence": true
    },
    {
        "source_sentence": "云何菩薩知於實相實相者若常無常若樂無樂若我無我若淨不淨若善不善若有若無若涅槃非涅槃若解脫非解脫若知不知若斷不斷若證不證若修不修若見不見是名實相非是涅槃佛性如來法僧虗空是名菩薩因修如是大涅槃故知於涅槃佛性如來法僧實相虗空等法差別之相。",
        "from": "X36n0659_023:0657a16_0",
        "context_with_next_sentence": true
    },
    {
        "source_sentence": "實相之體則非因非果非有非無若據用者徧通諸果皆有異義。",
        "from": "X36n0659_023:0657a22_0",
        "context_with_next_sentence": true
    },
    {
        "source_sentence": "次釋第七知虗空此前未說而有行結之言又三一明真空二辨事空三明涅槃空空乃無異約法為三又唯有二空涅槃自屬第一故也。",
        "from": "X36n0659_023:0657a24_0",
        "context_with_next_sentence": true
    },
    {
        "source_sentence": "善男子菩薩摩訶薩修大涅槃微妙經典不見虗空何以故佛及菩薩雖有五眼所不見故唯有慧眼乃能見之慧眼所見無法可見故名為見若是無物名虗空者如是虗空乃名為實以是實故則名常無以常無故無樂我淨。",
        "from": "X36n0659_023:0657b03_0",
        "context_with_next_sentence": true
    },
    {
        "source_sentence": "初明真空故言慧眼見此見無見。",
        "from": "X36n0659_023:0657b08_0",
        "context_with_next_sentence": true
    },
    {
        "source_sentence": "善男子空名無法下第二明事斷之空。",
        "from": "X36n0659_023:0657b09_0",
        "context_with_next_sentence": true
    },
    {
        "source_sentence": "善男子空名無法無法名空譬如世間無物名空虗空之性亦復如是無所有故名為虗空。",
        "from": "X36n0659_023:0657b10_0",
        "context_with_next_sentence": true
    },
    {
        "source_sentence": "舉此為譬。",
        "from": "X36n0659_023:0657b12_0",
        "context_with_next_sentence": true
    },
    {
        "source_sentence": "善男子眾生之性下三明涅槃空。",
        "from": "X36n0659_023:0657b13_0",
        "context_with_next_sentence": true
    },
    {
        "source_sentence": "善男子眾生之性與虗空性俱無實性何以故如人說言除滅有物然後作空而是虗空實不可作何以故無所有故以無有故當知無空是虗空性若可作者則名無常若無常者不名虗空善男子如世間人說言虗空無色無閡常不變易是故世稱虗空之性為第五大善男子而是虗空實無有性以光明故故名虗空實無虗空猶如世諦實無其性為眾生故說有世諦善男子涅槃之體亦復如是無有住處直是諸佛斷煩惱處故名涅槃涅槃即是常樂我淨。",
        "from": "X36n0659_023:0657b14_0",
        "context_with_next_sentence": true
    },
    {
        "source_sentence": "文云光明故名虗空者二解一云虗空不可見但有通光明之用若但空者無光明色色若因空故得見色若有障者即不見色因空無障即見光色二云虗空非識心所見識心見光導生行心方得見空。",
        "from": "X36n0659_023:0657b23_0",
        "context_with_next_sentence": true
    },
    {
        "source_sentence": "涅槃雖樂下第三料簡簡前四種即為四文初簡涅槃。",
        "from": "X36n0659_023:0657c04_0",
        "context_with_next_sentence": true
    },
    {
        "source_sentence": "涅槃雖樂非是受樂乃是上妙寂滅之樂。",
        "from": "X36n0659_023:0657c06_0",
        "context_with_next_sentence": true
    },
    {
        "source_sentence": "是別德故唯寂滅樂。",
        "from": "X36n0659_023:0657c07_0",
        "context_with_next_sentence": true
    },
    {
        "source_sentence": "次簡佛是人。",
        "from": "X36n0659_023:0657c08_0",
        "context_with_next_sentence": true
    },
    {
        "source_sentence": "諸佛如來有二種樂一寂滅樂二覺知樂。",
        "from": "X36n0659_023:0657c09_0",
        "context_with_next_sentence": true
    },
    {
        "source_sentence": "人總於法故有二樂證於涅槃有寂滅樂有智照境有覺知樂。",
        "from": "X36n0659_023:0657c10_0",
        "context_with_next_sentence": true
    },
    {
        "source_sentence": "三簡實相。",
        "from": "X36n0659_023:0657c12_0",
        "context_with_next_sentence": true
    },
    {
        "source_sentence": "實相之體有三種樂一者受樂二寂滅樂三覺知樂。",
        "from": "X36n0659_023:0657c13_0",
        "context_with_next_sentence": true
    },
    {
        "source_sentence": "既通故有三樂。",
        "from": "X36n0659_023:0657c14_0",
        "context_with_next_sentence": true
    },
    {
        "source_sentence": "四簡佛性中道。",
        "from": "X36n0659_023:0657c15_0",
        "context_with_next_sentence": true
    },
    {
        "source_sentence": "佛性一樂以當見故得阿耨多羅三藐三菩提時名菩提樂。",
        "from": "X36n0659_023:0657c16_0",
        "context_with_next_sentence": true
    },
    {
        "source_sentence": "當來可見故有菩提之樂此據正性為言。",
        "from": "X36n0659_023:0657c18_0",
        "context_with_next_sentence": true
    },
    {
        "source_sentence": "爾時光明下第二論義問為二一正問二結難初正問為三一問斷煩惱處是涅槃二問斷煩惱處非涅槃三重問斷煩惱處是涅槃初文又二初領旨仰非次正難。",
        "from": "X36n0659_023:0658a01_0",
        "context_with_next_sentence": true
    },
    {
        "source_sentence": "爾時高貴德王菩薩摩訶薩白佛言世尊若煩惱斷處是涅槃者是事不然。",
        "from": "X36n0659_023:0658a05_0",
        "context_with_next_sentence": true
    },
    {
        "source_sentence": "難又二初據答魔二據菩薩亦斷此惑此難從前云直是諸佛斷煩惱處故名涅槃準理只應難斷煩惱而言處非涅槃者恐佛轉宗逆遮佛意以處作難初據答魔者。",
        "from": "X36n0659_023:0658a07_0",
        "context_with_next_sentence": true
    },
    {
        "source_sentence": "何以故如來往昔初成佛道至尼連禪河邊爾時魔王與其眷屬到於佛所而作是言世尊涅槃時至何故不入佛告魔王我今未有多聞弟子善持禁戒聰明利智能化眾生是故不入。",
        "from": "X36n0659_023:0658a11_0",
        "context_with_next_sentence": true
    },
    {
        "source_sentence": "若斷煩惱為涅槃者初成道時已斷煩惱便是涅槃何故待有多聞弟子方乃涅槃及云却後三月是涅槃者當知初斷煩惱未是涅槃答魔之詞出長阿含。",
        "from": "X36n0659_023:0658a15_0",
        "context_with_next_sentence": true
    },
    {
        "source_sentence": "二復引菩薩為難者。",
        "from": "X36n0659_023:0658a19_0",
        "context_with_next_sentence": true
    },
    {
        "source_sentence": "若言煩惱斷處是涅槃者諸菩薩等於無量劫已斷煩惱何故不得稱為涅槃俱是斷處何緣獨稱諸佛有之菩薩無耶。",
        "from": "X36n0659_023:0658a20_0",
        "context_with_next_sentence": true
    },
    {
        "source_sentence": "若必斷煩惱是涅槃者菩薩亦斷應是涅槃。",
        "from": "X36n0659_023:0658a23_0",
        "context_with_next_sentence": true
    },
    {
        "source_sentence": "若斷煩惱非涅槃下第二難。",
        "from": "X36n0659_023:0658a24_0",
        "context_with_next_sentence": true
    },
    {
        "source_sentence": "若斷煩惱非涅槃者何故如來昔告生名婆羅門言我今此身即是涅槃。",
        "from": "X36n0659_023:0658b01_0",
        "context_with_next_sentence": true
    },
    {
        "source_sentence": "此遮佛意非是正難故文不多若斷惑非涅槃者何故昔告婆羅門云我今此身即是涅槃身若是者斷非涅槃斷若是者身處即非。",
        "from": "X36n0659_023:0658b03_0",
        "context_with_next_sentence": true
    },
    {
        "source_sentence": "如來又時下第三重難斷處是涅槃又三一還據答魔。",
        "from": "X36n0659_023:0658b06_0",
        "context_with_next_sentence": true
    },
    {
        "source_sentence": "如來又時在毗舍離國魔復啟請如來昔以未有弟子多聞持戒聰明利智能化眾生不入涅槃今以具足何故不入如來爾時即告魔言汝今莫生悒遲之想却後三月吾當涅槃世尊若使滅度非涅槃者何故如來自期三月當般涅槃。",
        "from": "X36n0659_023:0658b08_0",
        "context_with_next_sentence": true
    },
    {
        "source_sentence": "云三月者月令不同亦得言却後二月三月四月四月者是周家時三月是殷家時二月是夏家時此云三月用殷家時二云不爾如今秊十一月中魔催佛去佛答却後三月我應涅槃。",
        "from": "X36n0659_023:0658b13_0",
        "context_with_next_sentence": true
    },
    {
        "source_sentence": "二據在道場時。",
        "from": "X36n0659_023:0658b17_0",
        "context_with_next_sentence": true
    },
    {
        "source_sentence": "世尊若斷煩惱是涅槃者如來往昔初在道場菩提樹下斷煩惱時便是涅槃何故復言却後三月當般涅槃。",
        "from": "X36n0659_023:0658b18_0",
        "context_with_next_sentence": true
    },
    {
        "source_sentence": "三據語力士等為難。",
        "from": "X36n0659_023:0658b21_0",
        "context_with_next_sentence": true
    },
    {
        "source_sentence": "世尊若使爾時是涅槃者云何方為拘尸那城諸力士等說言後夜當般涅槃。",
        "from": "X36n0659_023:0658b22_0",
        "context_with_next_sentence": true
    },
    {
        "source_sentence": "爾時者二解一云爾於道場時爾時既是涅槃何須今日後夜涅槃二云爾者爾於二月十五日朝已是涅槃何故方云中夜涅槃。",
        "from": "X36n0659_023:0658b24_0",
        "context_with_next_sentence": true
    },
    {
        "source_sentence": "如來誠實云何發是虗妄之言。",
        "from": "X36n0659_023:0658c03_0",
        "context_with_next_sentence": true
    },
    {
        "source_sentence": "佛答為二先直答結其過。",
        "from": "X36n0659_023:0658c04_0",
        "context_with_next_sentence": true
    },
    {
        "source_sentence": "爾時世尊告光明徧照高貴德王菩薩摩訶薩言善男子若言如來得廣長舌當知如來於無量劫已離妄語一切諸佛及諸菩薩凡所發言誠諦無虗。",
        "from": "X36n0659_023:0658c05_0",
        "context_with_next_sentence": true
    },
    {
        "source_sentence": "直是誠諦之言已是不虗況乃出廣長舌寧當虗妄又復如來善識機緣適時逗益或說斷為涅槃或說斷非涅槃皆是佛教無非實者。",
        "from": "X36n0659_023:0658c08_0",
        "context_with_next_sentence": true
    },
    {
        "source_sentence": "後正答三難但不次第前答初難第一答後難第三答中間難答初為二先答魔答。",
        "from": "X36n0659_023:0658c11_0",
        "context_with_next_sentence": true
    },
    {
        "source_sentence": "善男子如汝所言波旬往昔啟請於我入涅槃者善男子而是魔王真實不知涅槃定相何以故波旬意謂不化眾生默然而住便是涅槃善男子譬如世人見人不言無所造作便謂是人如死無異魔王波旬亦復如是意謂如來不化眾生默無所說便謂如來入般涅槃。",
        "from": "X36n0659_023:0658c13_0",
        "context_with_next_sentence": true
    },
    {
        "source_sentence": "魔不識涅槃謂默為滅佛隨其情豈是涅槃之體。",
        "from": "X36n0659_023:0659a01_0",
        "context_with_next_sentence": true
    },
    {
        "source_sentence": "善男子下二答菩薩之難。",
        "from": "X36n0659_023:0659a02_0",
        "context_with_next_sentence": true
    },
    {
        "source_sentence": "善男子如來不說佛法眾僧無差別相唯說常住清淨二法無差別耳善男子佛亦不說佛及佛性涅槃無差別相唯說常恒不變無差別耳善男子佛亦不說涅槃實相無差別相唯說常有實不變易無差別耳。",
        "from": "X36n0659_023:0659a03_0",
        "context_with_next_sentence": true
    },
    {
        "source_sentence": "明佛菩薩同而有異者佛有涅槃菩薩即無是僧寶故故云三寶各有別相但言常住清淨二事無異後兩釋亦爾。",
        "from": "X36n0659_023:0659a08_0",
        "context_with_next_sentence": true
    },
    {
        "source_sentence": "善男子爾時我下第二答第三重難斷處問先明滅惡故唱涅槃後明生善故唱涅槃初滅惡中先法說。",
        "from": "X36n0659_023:0659a11_0",
        "context_with_next_sentence": true
    },
    {
        "source_sentence": "善男子爾時我諸聲聞弟子生於諍訟如拘睒彌諸惡比丘違反我教多犯禁戒受不淨物貪求利養向諸白衣而自讚歎我得無漏謂須陀洹果乃至我得阿羅漢果毀辱他人於佛法僧戒律和上不生恭敬公於我前言如是物佛所聽畜如是等物佛不聽畜我即語言如是等物我實不聽復反我言如是等物實是佛聽如是惡人不信我言為是等故我告波旬汝莫悒遲却後三月當般涅槃善男子因如是等惡比丘故令諸聲聞受學弟子不見我身不聞我法便言如來入於涅槃唯諸菩薩能見我身常聞我法是故不言我入涅槃聲聞弟子雖復發言如來涅槃而我實不入於涅槃善男子若我所有聲聞弟子說言如來入涅槃者當知是人非我弟子是魔伴黨邪見惡人非正見也若言如來不入涅槃當知是人真我弟子非魔伴黨正見之人非惡邪也善男子我初不見弟子之中有言如來不化眾生默然而住名般涅槃也。",
        "from": "X36n0659_023:0659a14_0",
        "context_with_next_sentence": true
    },
    {
        "source_sentence": "次廣舉五譬。",
        "from": "X36n0659_023:0659b07_0",
        "context_with_next_sentence": true
    },
    {
        "source_sentence": "善男子譬如長者多有子息捨至他方未得還頃諸子咸謂父已長逝而是長者實不終沒諸子顛倒皆生沒想聲聞弟子亦復如是不見我故便謂如來已於拘尸城娑羅雙樹間而般涅槃而我實不般涅槃也聲聞弟子生涅槃想善男子譬如明燈有人覆之餘不知者謂燈已滅而是明炎實亦不滅以不知故生於滅想聲聞弟子亦復如是雖有慧眼以煩惱覆令心顛倒不見真身而便妄生滅度之想而我實不畢竟滅度善男子如生盲人不見日月以不見故不知晝夜明闇之相以不知故便說無有日月之實實有日月盲者不見以不見故而生倒想言無日月聲聞弟子亦復如是如彼生盲不見如來便謂如來入於涅槃如來實不入於涅槃以倒想故生如是心善男子譬如雲霧覆蔽日月癡人便言無有日月日月實有直以覆故眾生不見聲聞弟子亦復如是以諸煩惱覆智慧眼不見如來便言如來入於滅度善男子直是如來現嬰兒行非滅度也善男子如閻浮提日入之時眾生不見以黑山障故而是日性實無沒入眾生不見生沒入想聲聞弟子亦復如是為諸煩惱山所障故不見我身以不見故便於如來生滅度想而我實不畢竟永滅是故我於毗舍離國告波旬言却後三月我當涅槃。",
        "from": "X36n0659_023:0659b08_0",
        "context_with_next_sentence": true
    },
    {
        "source_sentence": "次善男子如來懸見下是生善之時故唱言涅槃。",
        "from": "X36n0659_023:0659c06_0",
        "context_with_next_sentence": true
    },
    {
        "source_sentence": "善男子如來懸見迦葉菩薩却後三月善根當熟亦見香山須跋陀羅竟安居已當至我所是故我告魔王波旬却後三月當般涅槃善男子有諸力士其數五百終竟三月亦當得發阿耨多羅三藐三菩提心我為是故告波旬言却後三月當般涅槃善男子如純陀等及五百離車菴羅果女却後三月無上道心善根成熟為是等故我告波旬却後三月當般涅槃。",
        "from": "X36n0659_023:0659c07_0",
        "context_with_next_sentence": true
    },
    {
        "source_sentence": "善男子須那剎多親近外道尼犍子等我為說法滿十二秊彼人邪見不信不受我如是人邪見根栽却後三月定可拔斷我為是故告波旬言却後三月當般涅槃善男子何因緣故我於往昔尼連河邊告魔波旬我今未有多聞弟子是故不得入於涅槃我時欲為五比丘等於波羅柰轉法輪故次復欲為五比丘等所謂耶奢富那毗摩羅闍憍梵波提須婆睺次復欲為郁伽長者等五十人次復欲為摩伽陀國頻婆娑羅王等無量人天次復欲為優樓頻螺迦葉門徒五百比丘次復欲為那提迦葉伽耶迦葉兄弟二人及五百弟子次復欲為舍利弗目楗連等二百五十比丘轉妙法輪是故我告魔王波旬不般涅槃。",
        "from": "X36n0659_023:0659c14_0",
        "context_with_next_sentence": true
    },
    {
        "source_sentence": "善男子有名涅槃下第三答中間難斷處非涅槃明有是有非若不見佛性唯斷煩惱得名涅槃非大涅槃若見佛性斷煩惱者是大涅槃是非既爾何得一向又為二初分別是非。",
        "from": "X36n0659_023:0660a02_0",
        "context_with_next_sentence": true
    },
    {
        "source_sentence": "善男子有名涅槃非大涅槃云何涅槃非大涅槃不見佛性而斷煩惱是名涅槃非大涅槃以不見佛性故無常無我唯有樂淨以是義故雖斷煩惱不得名為大般涅槃若見佛性能斷煩惱是則名為大般涅槃以見佛性故得名為常樂我淨以是義故斷除煩惱亦得稱為大般涅槃。",
        "from": "X36n0659_023:0660a06_0",
        "context_with_next_sentence": true
    },
    {
        "source_sentence": "二廣解大涅槃凡十一復次。",
        "from": "X36n0659_023:0660a12_0",
        "context_with_next_sentence": true
    },
    {
        "source_sentence": "善男子涅者言不槃者言織不織之義名為涅槃又槃言覆不覆之義乃名涅槃槃言去來不去不來乃名涅槃槃者言取不取之義乃名涅槃槃言不定定無不定乃名涅槃槃言新故無新故義乃名涅槃槃言障閡無障閡義乃名涅槃善男子有優樓迦迦毗羅弟子等言槃者名相無相之義乃名涅槃善男子槃者言有無有之義乃名涅槃槃名和合無和合義乃名涅槃槃者言苦無苦之義乃名涅槃善男子斷煩惱者不名涅槃不生煩惱乃名涅槃善男子諸佛如來煩惱不起是名涅槃所有智慧於法無閡是為如來如來非是凡夫聲聞緣覺菩薩是名佛性如來身心智慧徧滿無量無邊阿僧祇土無所障閡是名虗空如來常住無有變易名曰實相以是義故如來實不畢竟涅槃。",
        "from": "X36n0659_023:0660a13_0",
        "context_with_next_sentence": true
    },
    {
        "source_sentence": "由來人引此中初文云般涅言不槃那言織將此為翻文中了無般那之語又是識織二字經本不同餘之十文文相可見。",
        "from": "X36n0659_023:0660b03_0",
        "context_with_next_sentence": true
    },
    {
        "source_sentence": "第三結如文(云云)。",
        "from": "X36n0659_023:0660b06_0",
        "context_with_next_sentence": true
    },
    {
        "source_sentence": "是名菩薩修大涅槃微妙經典具足成就第七功德。",
        "from": "X36n0659_023:0660b07_0",
        "context_with_next_sentence": true
    },
    {
        "source_sentence": "釋第八功德有三標釋結初如文。",
        "from": "X36n0659_023:0660b08_0",
        "context_with_next_sentence": true
    },
    {
        "source_sentence": "善男子云何菩薩摩訶薩修大涅槃微妙經典具足成就第八功德。",
        "from": "X36n0659_023:0660b09_0",
        "context_with_next_sentence": true
    },
    {
        "source_sentence": "次釋中有九事文為二先明功德後論義初為二先列九事章門後次第釋列章門如文。",
        "from": "X36n0659_023:0660b11_0",
        "context_with_next_sentence": true
    },
    {
        "source_sentence": "善男子菩薩摩訶薩修大涅槃除斷五事遠離五事成就六事修習五事守護一事親近四事信順一實心善解脫慧善解脫。",
        "from": "X36n0659_023:0660b13_0",
        "context_with_next_sentence": true
    },
    {
        "source_sentence": "釋初除五斷事即是五陰而菩薩實未全除五陰而復不為陰之所葢初釋陰中二先總釋次別釋。",
        "from": "X36n0659_023:0660b16_0",
        "context_with_next_sentence": true
    },
    {
        "source_sentence": "善男子云何菩薩除斷五事所謂五陰色受想行識所言陰者其義何謂能令眾生生死相續不離重擔分散聚合三世所攝求其實義了不可得以是諸義故名為陰。",
        "from": "X36n0659_023:0660b18_0",
        "context_with_next_sentence": true
    },
    {
        "source_sentence": "初總言陰葢及重擔等。",
        "from": "X36n0659_023:0660b22_0",
        "context_with_next_sentence": true
    },
    {
        "source_sentence": "雖見陰下第二別釋。",
        "from": "X36n0659_023:0660b23_0",
        "context_with_next_sentence": true
    },
    {
        "source_sentence": "菩薩摩訶薩雖見色陰不見其相何以故於十色中推求其性悉不可得為世界故說言為陰受有百八雖見受陰初無受相何以故受雖百八理無定實是故菩薩不見受陰想行識等亦復如是菩薩摩訶薩深見五陰是生煩惱諸惡根本以是義故方便令斷。",
        "from": "X36n0659_023:0660b24_0",
        "context_with_next_sentence": true
    },
    {
        "source_sentence": "色陰五根五塵以為十色皆是因緣故言無性受有百八有二解一云受陰之中無百八語但行陰中有諸煩惱九十八使及以十纏足為百八二依釋論只受陰中自有百八通約六根一根有三即成十八就一根中復有善不善即成三十六復約三世合成百八。",
        "from": "X36n0659_023:0660c05_0",
        "context_with_next_sentence": true
    },
    {
        "source_sentence": "云何遠離下釋第二章門。",
        "from": "X36n0659_023:0660c11_0",
        "context_with_next_sentence": true
    },
    {
        "source_sentence": "云何菩薩遠離五事所謂五見何等為五一者身見二者邊見三者邪見四者戒取五者見取因是五見生六十二見因是諸見生死不絕是故菩薩防護不近。",
        "from": "X36n0659_023:0660c12_0",
        "context_with_next_sentence": true
    },
    {
        "source_sentence": "謂離五見又云因是五見生六十二兩解一云合我邊二種為六十二我見有五十六邊見有六我見五十六者欲界陰各有即離四見為二十色界亦爾為四十無色但有四心各四見為十六足前為五十六邊見有六者三界各有斷常為六二云但約邊見為六十二不論身見約三世辨現在有我無我四見約五陰為二十未來邊無邊為二十過去如去不如去為二十即有六十俱不離斷常以斷常足為六十二中論觀涅槃品明佛滅度後依佛起於斷常二見約過去未來不明現在計如來如去不如去約五陰為二十常無常為二十未來邊無邊為二十斷常足之為六十二。",
        "from": "X36n0659_023:0660c16_0",
        "context_with_next_sentence": true
    },
    {
        "source_sentence": "云何成就下釋第三章。",
        "from": "X36n0659_023:0661a10_0",
        "context_with_next_sentence": true
    },
    {
        "source_sentence": "云何菩薩成就六事謂六念處何等為六一者念佛二者念法三者念僧四者念天五者念施六者念戒是名菩薩成就六事。",
        "from": "X36n0659_023:0661a11_0",
        "context_with_next_sentence": true
    },
    {
        "source_sentence": "成就六念與梵行品同但小不次第。",
        "from": "X36n0659_023:0661a14_0",
        "context_with_next_sentence": true
    },
    {
        "source_sentence": "云何修習下釋第四章。",
        "from": "X36n0659_023:0661a15_0",
        "context_with_next_sentence": true
    },
    {
        "source_sentence": "云何菩薩修習五事所謂五定一者知定二者寂定三者身心受快樂定四者無樂定五者首楞嚴定修習如是五種定心則得近於大般涅槃是故菩薩勤心修習。",
        "from": "X36n0659_023:0661a16_0",
        "context_with_next_sentence": true
    },
    {
        "source_sentence": "即修習五定前是四禪後是般若知定即初禪以有覺觀故寂定即二禪無覺觀故亦聖默然故名為寂受快樂定即三禪樂受極故無樂定即四禪已斷苦樂是捨受故首楞嚴者自有通別通則互於十地乃至地前別則於十地中更修百八三昧方得此定。",
        "from": "X36n0659_023:0661a20_0",
        "context_with_next_sentence": true
    },
    {
        "source_sentence": "云何守護下釋第五章門。",
        "from": "X36n0659_023:0661b02_0",
        "context_with_next_sentence": true
    },
    {
        "source_sentence": "云何菩薩守護一事謂菩提心菩薩摩訶薩常勤守護是菩提心猶如世人守護一子亦如瞎者護餘一目如行曠野守護導者菩薩守護菩提之心亦復如是因護如是菩提心故得阿耨多羅三藐三菩提因得阿耨多羅三藐三菩提故常樂我淨具足而有即是無上大般涅槃是故菩薩守護一法。",
        "from": "X36n0659_023:0661b03_0",
        "context_with_next_sentence": true
    },
    {
        "source_sentence": "謂護菩提之心隨所修善皆菩提行有法譬合。",
        "from": "X36n0659_023:0661b09_0",
        "context_with_next_sentence": true
    },
    {
        "source_sentence": "云何親近下釋第六章即四無量心。",
        "from": "X36n0659_023:0661b10_0",
        "context_with_next_sentence": true
    },
    {
        "source_sentence": "云何菩薩親近四事謂四無量心何等為四一者大慈二者大悲三者大喜四者大捨因是四心能令無量無邊眾生發菩提心是故菩薩繫心親近。",
        "from": "X36n0659_023:0661b11_0",
        "context_with_next_sentence": true
    },
    {
        "source_sentence": "云何信順下釋第七章門。",
        "from": "X36n0659_023:0661b14_0",
        "context_with_next_sentence": true
    },
    {
        "source_sentence": "云何菩薩信順一實菩薩了知一切眾生皆歸一道一道者謂大乘也諸佛菩薩為眾生故分之為三是故菩薩信順不逆。",
        "from": "X36n0659_023:0661b15_0",
        "context_with_next_sentence": true
    },
    {
        "source_sentence": "即是一乘一乘為實法華云唯此一事實餘二則非真。",
        "from": "X36n0659_023:0661b18_0",
        "context_with_next_sentence": true
    },
    {
        "source_sentence": "云何心善下釋第八章門。",
        "from": "X36n0659_023:0661b20_0",
        "context_with_next_sentence": true
    },
    {
        "source_sentence": "云何菩薩心善解脫貪恚癡心永斷滅故是名菩薩心善解脫。",
        "from": "X36n0659_023:0661b21_0",
        "context_with_next_sentence": true
    },
    {
        "source_sentence": "心慧異者二解一冶城云緣俗諦心無復貪恚是心解脫緣真諦心無復無知是慧解脫二云斷貪恚等故心解脫斷除無明故慧解脫引論云煩惱趣心無明趣慧。",
        "from": "X36n0659_023:0661b23_0",
        "context_with_next_sentence": true
    },
    {
        "source_sentence": "云何慧善解脫下釋第九章門。",
        "from": "X36n0659_023:0661c03_0",
        "context_with_next_sentence": true
    },
    {
        "source_sentence": "云何菩薩慧善解脫菩薩摩訶薩於一切法知無障閡是名菩薩慧善解脫因慧解脫昔所不聞而今得聞昔所不見而今得見昔所不至而今得至。",
        "from": "X36n0659_023:0661c04_0",
        "context_with_next_sentence": true
    },
    {
        "source_sentence": "如上釋所言因慧解脫昔所不聞等三句者二解一云聞即天耳見即天眼至即身通二云九地為聞見佛性十地為眼見佛性具足明了今因慧解脫至第九地是不聞而聞因九地至十地即不見而見因十地至佛地為不至而至。",
        "from": "X36n0659_023:0661c07_0",
        "context_with_next_sentence": true
    },
    {
        "source_sentence": "爾時光明下第二論義論前第八章心解脫先問次答初問有三先就本無奪難次就本有縱難三就不定難皆令縛解初文者又二先領旨仰非次正問。",
        "from": "X36n0659_023:0661c12_0",
        "context_with_next_sentence": true
    },
    {
        "source_sentence": "爾時光明徧照高貴德王菩薩摩訶薩言世尊如佛所說心解脫者是義不然。",
        "from": "X36n0659_023:0661c16_0",
        "context_with_next_sentence": true
    },
    {
        "source_sentence": "問中意者若心本有煩惱此亦不可本無煩惱此亦不可定有煩惱此亦不可定無亦不可就初立本無難中有九世尊為三意初一雙明心無縛無脫次有五偏明無縛後三偏明無脫此即初文正難無縛無脫。",
        "from": "X36n0659_023:0661c18_0",
        "context_with_next_sentence": true
    },
    {
        "source_sentence": "何以故心本無繫所以者何是心本性不為貪欲瞋恚愚癡諸結所縛若本無繫云何而言心善解脫。",
        "from": "X36n0659_023:0662a05_0",
        "context_with_next_sentence": true
    },
    {
        "source_sentence": "若心本性下第二五中偏明無縛又二前四明無所縛。",
        "from": "X36n0659_023:0662a07_0",
        "context_with_next_sentence": true
    },
    {
        "source_sentence": "世尊若心本性不為貪結之所繫者何等因緣而能得繫如人[愨-心+牛]角本無乳相雖加功力乳無由出[愨-心+牛]於乳者則不如是加功雖少乳則多出心亦如是本無貪者今云何有若本無貪後方有者諸佛菩薩本無貪相今悉應有世尊譬如石女本無子相雖加功力無量因緣子不可得心亦如是本無貪相雖造眾緣貪無由生世尊如鑽溼木火不可得心亦如是雖復鑽求貪不可得云何貪結能繫於心世尊譬如壓沙油不可得心亦如是雖復壓之貪不可得當知貪心二理各異設復有之何能汙心。",
        "from": "X36n0659_023:0662a09_0",
        "context_with_next_sentence": true
    },
    {
        "source_sentence": "後一明無能縛。",
        "from": "X36n0659_023:0662a19_0",
        "context_with_next_sentence": true
    },
    {
        "source_sentence": "世尊譬如有人安橛於空終不得住安貪於心亦復如是種種因緣不能令貪繫縛於心。",
        "from": "X36n0659_023:0662a20_0",
        "context_with_next_sentence": true
    },
    {
        "source_sentence": "舉安橛譬木卓空中無因猗住(云云)。",
        "from": "X36n0659_023:0662a22_0",
        "context_with_next_sentence": true
    },
    {
        "source_sentence": "若心無貪下第三三者偏明無解為三初明無解。",
        "from": "X36n0659_023:0662a23_0",
        "context_with_next_sentence": true
    },
    {
        "source_sentence": "世尊若心無貪名解脫者諸佛菩薩何故不拔虗空中刺。",
        "from": "X36n0659_023:0662a24_0",
        "context_with_next_sentence": true
    },
    {
        "source_sentence": "二明無得解者。",
        "from": "X36n0659_023:0662b02_0",
        "context_with_next_sentence": true
    },
    {
        "source_sentence": "世尊過去世心不名解脫未來世心亦無解脫現在世心不與道共何等世心名得解脫。",
        "from": "X36n0659_023:0662b03_0",
        "context_with_next_sentence": true
    },
    {
        "source_sentence": "三明無得解道。",
        "from": "X36n0659_023:0662b05_0",
        "context_with_next_sentence": true
    },
    {
        "source_sentence": "世尊如過去燈不能滅闇未來世燈亦不滅闇現在世燈復不滅闇何以故明之與闇二不竝故心亦如是云何而言心得解脫。",
        "from": "X36n0659_023:0662b06_0",
        "context_with_next_sentence": true
    },
    {
        "source_sentence": "世尊貪亦是有下第二據本有作縱問又二意一明若本有者應善心中有貪二譬如鑽火下明應前境中有貪初中又二先法說次舉二譬。",
        "from": "X36n0659_023:0662b09_0",
        "context_with_next_sentence": true
    },
    {
        "source_sentence": "世尊貪亦是有若貪無者見女相時不應生貪若因女相而得生者當知是貪真實而有以有貪故墮三惡道。",
        "from": "X36n0659_023:0662b12_0",
        "context_with_next_sentence": true
    },
    {
        "source_sentence": "初法說中意者若言心本有貪是亦不可本有則不從因緣既借他色而生貪者當知非有又心本有貪不可令無應不得脫心應常貪。",
        "from": "X36n0659_023:0662b15_0",
        "context_with_next_sentence": true
    },
    {
        "source_sentence": "世尊譬如有人見畫女像亦復生貪以生貪故得種種罪若本無貪云何見畫而生於貪若心無貪云何如來說言菩薩心得解脫若心有貧云何見相然後方生不見相者則不生耶我今現見有惡果報當知有貪瞋恚愚癡亦復如是世尊譬如眾生有身無我而諸凡夫橫計我想雖有我想不墮三趣云何貪者於無女相而起女想墮三惡道。",
        "from": "X36n0659_023:0662b18_0",
        "context_with_next_sentence": true
    },
    {
        "source_sentence": "世尊譬如鑽火而生於火然是火性眾緣中無以何因緣而得生耶世尊貪亦如是色中無貪香味觸法亦復無貪云何於色香味觸法而生貪耶若眾緣中悉無貪者云何眾生獨生於貪諸佛菩薩而不生耶。",
        "from": "X36n0659_023:0662c01_0",
        "context_with_next_sentence": true
    },
    {
        "source_sentence": "次以境對心亦如是難。",
        "from": "X36n0659_023:0662c05_0",
        "context_with_next_sentence": true
    },
    {
        "source_sentence": "世尊心亦不定下第三據不定為難又三初明心不定。",
        "from": "X36n0659_023:0662c06_0",
        "context_with_next_sentence": true
    },
    {
        "source_sentence": "世尊心亦不定若心定者無有貪欲瞋恚愚癡若不定者云何而言心得解脫。",
        "from": "X36n0659_023:0662c08_0",
        "context_with_next_sentence": true
    },
    {
        "source_sentence": "次明貪不定。",
        "from": "X36n0659_023:0662c10_0",
        "context_with_next_sentence": true
    },
    {
        "source_sentence": "貪亦不定若不定者云何因之生三惡趣。",
        "from": "X36n0659_023:0662c11_0",
        "context_with_next_sentence": true
    },
    {
        "source_sentence": "三明貪及境亦俱不定。",
        "from": "X36n0659_023:0662c12_0",
        "context_with_next_sentence": true
    },
    {
        "source_sentence": "貪者境界二俱不定何以故俱緣一色或生於貪或生於瞋或生愚癡是故貪者及與境界二俱不定若俱不定何故如來說言菩薩修大涅槃心得解脫。",
        "from": "X36n0659_023:0662c13_0",
        "context_with_next_sentence": true
    },
    {
        "source_sentence": "爾時世尊下第二佛答有云即次第答答前三問即為三別初答本無之問有諸外道下答第二本有之問善男子諸佛終不定下答前第三不定之問又謂不然次第安處似相主對亦觀文意全不相關但隨義為三先據正義第二破執第三廣辨因緣中道。",
        "from": "X36n0659_023:0662c16_0",
        "context_with_next_sentence": true
    },
    {
        "source_sentence": "爾時世尊告光明徧照高貴德王菩薩摩訶薩言善哉善哉善男子心亦不為貪結所繫亦非不繫非是解脫非不解脫非有非無非現在非過去非未來何以故善男子一切諸法無自性故。",
        "from": "X36n0659_023:0663a04_0",
        "context_with_next_sentence": true
    },
    {
        "source_sentence": "此即第一明心體非有非無非心非不心非貪非不貪事事雙非兩捨寧非中道正義。",
        "from": "X36n0659_023:0663a08_0",
        "context_with_next_sentence": true
    },
    {
        "source_sentence": "次有諸外道下第二破於定執又二先破計有次破執無汝若謂心定有貪定無貪則同尼乾初文又二先廣出所計。",
        "from": "X36n0659_023:0663a10_0",
        "context_with_next_sentence": true
    },
    {
        "source_sentence": "善男子有諸外道作如是言因緣和合則有果生若眾緣中本無生性而能生者虗空不生亦應生果虗空不生非是因故以眾緣中本有果性是故合集而得生果所以者何如提婆達欲造牆壁則取泥土不取采色欲造畫像則集采色不取草木作衣取縷不取泥木作舍取泥不取縷綖以人取故當知是中各能生果以能生果故當知因中必先有性若無性者一物之中應當出生一切諸物若是可取可作可出當知是中必先有果若無果者人則不取不作不出唯有虗空無取無作故能出生一切萬物以有因故如尼拘陀子住尼拘陀樹乳有醍醐縷中有布泥中有缾。",
        "from": "X36n0659_023:0663a13_0",
        "context_with_next_sentence": true
    },
    {
        "source_sentence": "一切凡夫無明所盲下二結過呵之。",
        "from": "X36n0659_023:0663b01_0",
        "context_with_next_sentence": true
    },
    {
        "source_sentence": "善男子一切凡夫無明所盲作是定說色有著義心有貪性復言凡夫心有貪性亦解脫性遇貪因緣心則生貪若遇解脫心則解脫雖作此說是義不然。",
        "from": "X36n0659_023:0663b02_0",
        "context_with_next_sentence": true
    },
    {
        "source_sentence": "有諸凡夫下第二破其執無亦二先出所執。",
        "from": "X36n0659_023:0663b05_0",
        "context_with_next_sentence": true
    },
    {
        "source_sentence": "有諸凡夫復作是言一切因中悉無有果因有二種一者微細二者麤大細則是常麤則無常從微細因轉成麤因從此麤因轉後成果麤無常故果復無常。",
        "from": "X36n0659_023:0663b06_0",
        "context_with_next_sentence": true
    },
    {
        "source_sentence": "善男子有諸凡夫復作是言心亦無因貪亦無因以時節故則生貪心。",
        "from": "X36n0659_023:0663b09_0",
        "context_with_next_sentence": true
    },
    {
        "source_sentence": "如是等輩下正是呵責結過有法說譬說。",
        "from": "X36n0659_023:0663b11_0",
        "context_with_next_sentence": true
    },
    {
        "source_sentence": "如是等輩以不能知心因緣故輪回六趣具受生死。",
        "from": "X36n0659_023:0663b12_0",
        "context_with_next_sentence": true
    },
    {
        "source_sentence": "善男子譬如枷犬繫之於柱終日繞柱不能得離一切凡夫亦復如是被無明枷繫生死柱繞二十五有不能得離善男子譬如有人墮於圊廁既得出已而復還入如人病差還為病因如人涉路值空曠處既得過已而復還來又如淨洗還塗泥土一切凡夫亦復如是已得解脫無所有處唯未得脫非非想處而復還來至三惡趣何以故一切凡夫唯觀於果不觀因緣如犬逐塊不逐於人凡夫之人亦復如是唯觀於果不觀於因緣以不觀故從非想退還三惡趣。",
        "from": "X36n0659_023:0663b13_0",
        "context_with_next_sentence": true
    },
    {
        "source_sentence": "善男子諸佛菩薩下第三廣說中道因緣之義無所定執又二一明因果諸法非有非無因緣故有第二明心之有貪亦非有非無因緣故有初文為三一明離於四句。",
        "from": "X36n0659_023:0663b22_0",
        "context_with_next_sentence": true
    },
    {
        "source_sentence": "善男子諸佛菩薩終不定說因中有果因中無果及有無果非有非無果。",
        "from": "X36n0659_023:0663c02_0",
        "context_with_next_sentence": true
    },
    {
        "source_sentence": "若言因中先定有果下第二定執為非。",
        "from": "X36n0659_023:0663c04_0",
        "context_with_next_sentence": true
    },
    {
        "source_sentence": "若言因中先定有果及定無果定有無果定非有非無果當知是等皆魔伴黨繫屬於魔即是愛人如是愛人不能永斷生死繫縛不知心相及以貪相。",
        "from": "X36n0659_023:0663c05_0",
        "context_with_next_sentence": true
    },
    {
        "source_sentence": "諸佛菩薩下第三正顯中道之法。",
        "from": "X36n0659_023:0663c08_0",
        "context_with_next_sentence": true
    },
    {
        "source_sentence": "善男子諸佛菩薩顯示中道何以故雖說諸法非有非無而不決定所以者何因眼因色因明因心因念識則得生是識決定不在眼中色中明中心中念中亦非中間非有非無從緣生故名之為有無自性故名之為無是故如來說言諸法非有非無。",
        "from": "X36n0659_023:0663c09_0",
        "context_with_next_sentence": true
    },
    {
        "source_sentence": "善男子諸佛菩薩終不定說下第二章正明心之有貪非有非無因緣故有又二第一明心性本淨不定非有非無第二明心性本淨無有和合初文有三一標二釋三結。",
        "from": "X36n0659_023:0663c14_0",
        "context_with_next_sentence": true
    },
    {
        "source_sentence": "善男子諸佛菩薩終不定說心有淨性及不淨性淨不淨心無住處故從緣生貪故說非無本無貪性故說非有。",
        "from": "X36n0659_023:0663c18_0",
        "context_with_next_sentence": true
    },
    {
        "source_sentence": "釋中又三先唱章門。",
        "from": "X36n0659_023:0664a03_0",
        "context_with_next_sentence": true
    },
    {
        "source_sentence": "善男子從因緣故心則生貪從因緣故心則解脫。",
        "from": "X36n0659_023:0664a04_0",
        "context_with_next_sentence": true
    },
    {
        "source_sentence": "從緣生貪從緣解脫二章門。",
        "from": "X36n0659_023:0664a05_0",
        "context_with_next_sentence": true
    },
    {
        "source_sentence": "因緣有二下第二釋兩章門。",
        "from": "X36n0659_023:0664a06_0",
        "context_with_next_sentence": true
    },
    {
        "source_sentence": "善男子因緣有二一者隨於生死二者隨大涅槃。",
        "from": "X36n0659_023:0664a07_0",
        "context_with_next_sentence": true
    },
    {
        "source_sentence": "有因緣故下第三四句料簡也。",
        "from": "X36n0659_023:0664a08_0",
        "context_with_next_sentence": true
    },
    {
        "source_sentence": "善男子有因緣故心共貪生共貪俱滅有共貪生不共貪滅有不共貪生共貪俱滅有不共貪生不共貪滅云何心共貪生共貪俱滅善男子若有凡夫未斷貪心修習貪心如是之人心共貪生心共貪滅一切眾生不斷貪心心共貪生心共貪滅如欲界眾生一切皆有初地味禪若修不修常得成就遇因緣故即便得之言因緣者謂火災也一切凡夫亦復如是若修不修心共貪生心共貪滅何以故不斷貪故云何心共貪生不共貪滅聲聞弟子有因緣故生於貪心畏貪心故修白骨觀是名心共貪生不共貪滅復有心共貪生不共貪滅如聲聞人未證四果有因緣故生於貪心證四果時貪心得滅是名心共貪生不共貪滅菩薩摩訶薩得不動地時心共貪生不共貪滅云何不共貪生共貪俱滅若菩薩摩訶薩斷貪心已為眾生故示現有貪以示現故能令無量無邊眾生咨受善法具足成就是名不共貪生共貪俱滅云何不共貪生不共貪滅謂阿羅漢緣覺諸佛除不動地其餘菩薩是名不共貪生不共貪滅。",
        "from": "X36n0659_023:0664a09_0",
        "context_with_next_sentence": true
    },
    {
        "source_sentence": "三以是義故下因緣結。",
        "from": "X36n0659_023:0664b03_0",
        "context_with_next_sentence": true
    },
    {
        "source_sentence": "以是義故諸佛菩薩不決定說心性本淨性本不淨。",
        "from": "X36n0659_023:0664b04_0",
        "context_with_next_sentence": true
    },
    {
        "source_sentence": "善男子是心不與下第二明心性本淨故無和合又二先明無和合次明因緣和合故有縛脫。",
        "from": "X36n0659_023:0664b05_0",
        "context_with_next_sentence": true
    },
    {
        "source_sentence": "善男子是心不與貪結和合亦復不與瞋癡和合善男子譬如日月雖為煙塵雲霧及羅睺羅之所覆蔽以是因緣令諸眾生不能得見雖不可見日月之性終不與彼五翳和合心亦如是以因緣故生於貪結眾生雖說心與貪合而是心性實不與合若是貪心即是貪性若是不貪即不貪性不貪之心不能為貪貪結之心不能不貪善男子以是義故貪欲之結不能污心。",
        "from": "X36n0659_023:0664b07_0",
        "context_with_next_sentence": true
    },
    {
        "source_sentence": "此即初文明畢竟清淨故無和合。",
        "from": "X36n0659_023:0664b15_0",
        "context_with_next_sentence": true
    },
    {
        "source_sentence": "諸佛菩薩下第二明因緣和合得有縛脫又二先明縛脫之境次明縛脫之人就境中又二先標次釋。",
        "from": "X36n0659_023:0664b16_0",
        "context_with_next_sentence": true
    },
    {
        "source_sentence": "諸佛菩薩永破貪結是故說言心得解脫一切眾生從因緣故生於貪結從因緣故心得解脫。",
        "from": "X36n0659_023:0664b19_0",
        "context_with_next_sentence": true
    },
    {
        "source_sentence": "標出境章除貪欲是解境有貪欲是縛境。",
        "from": "X36n0659_023:0664b21_0",
        "context_with_next_sentence": true
    },
    {
        "source_sentence": "次譬如雪山下釋二章門又二初釋縛境先譬次合。",
        "from": "X36n0659_023:0664b22_0",
        "context_with_next_sentence": true
    },
    {
        "source_sentence": "善男子譬如雪山懸峻之處人與獼猴俱不能行或復有處獼猴能行人不能行或復有處人與獼猴二俱能行善男子人與獼猴能行處者如諸獵師純以[黍*刀]膠置之案上用捕獼猴獼猴癡故往手觸之觸已黏手欲脫手故以脚蹹之脚復隨著欲脫脚故以口齧之口復黏著如是五處悉無得脫於是獵師以杖貫之負還歸家。",
        "from": "X36n0659_023:0664b24_0",
        "context_with_next_sentence": true
    },
    {
        "source_sentence": "初譬中山譬八正道懸嶮譬難行苦行人譬魔獼猴譬外道俱不能行悉不修聖道獼猴能行即是得上界定外道人不能行即魔住欲界二俱能行即五塵六欲俱能行之獵師者還譬魔邪也[黍*刀]膠譬愛欲之境置案上譬五欲置果報上以誑眾生手觸譬眼耳等觸色聲等黏手者於行心中以起繫著五處皆著者五根起染杖貫之者魔邪化行負還歸者將入三塗。",
        "from": "X36n0659_023:0664c07_0",
        "context_with_next_sentence": true
    },
    {
        "source_sentence": "雪山險處譬佛菩薩所得正道獼猴者譬諸凡夫獵師者譬魔波旬[黍*刀]膠者譬貪欲結人與獼猴俱不能行者譬諸凡夫魔王波旬俱不能行獼猴能行人不能者譬諸外道有智慧者諸惡魔等雖以五欲不能繫縛人與獼猴俱能行者一切凡夫及魔波旬常處生死不能修行凡夫之人五欲所縛令魔波旬自在將去如彼獵師[黍*刀]捕獼猴負之歸家。",
        "from": "X36n0659_023:0664c15_0",
        "context_with_next_sentence": true
    },
    {
        "source_sentence": "合譬如文。",
        "from": "X36n0659_023:0665a04_0",
        "context_with_next_sentence": true
    },
    {
        "source_sentence": "譬如國王下第二釋得解境即四念處。",
        "from": "X36n0659_023:0665a05_0",
        "context_with_next_sentence": true
    },
    {
        "source_sentence": "善男子譬如國王安住己界身心安樂若至他界則得眾苦一切眾生亦復如是若能自住於己境界則得安樂若至他界則遇惡魔受諸苦惱自境界者謂四念處他境界者謂五欲也。",
        "from": "X36n0659_023:0665a06_0",
        "context_with_next_sentence": true
    },
    {
        "source_sentence": "云何繫屬下第二明縛脫之人為二先明縛人次明脫人縛人為四一起倒故縛二取相故縛三我見故縛四非法故縛如文。",
        "from": "X36n0659_023:0665a10_0",
        "context_with_next_sentence": true
    },
    {
        "source_sentence": "云何名為繫屬於魔有諸眾生無常見常常見無常苦見於樂樂見於苦不淨見淨淨見不淨無我見我我見無我非實解脫妄見解脫真實解脫見非解脫非乘見乘乘見非乘如是之人名繫屬魔繫屬魔者心不清淨。",
        "from": "X36n0659_023:0665a13_0",
        "context_with_next_sentence": true
    },
    {
        "source_sentence": "復次善男子若見諸法真實是有總別定相者當知是人若見色時便作色相乃至見識亦作識相見男男相見女女相見日日相見月月相見歲歲相見陰陰相見入入相見界界相如是見者名繫屬魔繫屬魔者心不清淨。",
        "from": "X36n0659_023:0665a18_0",
        "context_with_next_sentence": true
    },
    {
        "source_sentence": "復次善男子若見我是色色中有我我中有色色屬於我乃至見我是識識中有我我中有識識屬於我如是見者繫屬於魔非我弟子。",
        "from": "X36n0659_023:0665a23_0",
        "context_with_next_sentence": true
    },
    {
        "source_sentence": "善男子我聲聞弟子遠離如來十二部經修習外道種種典籍不修出家寂滅之業純營世俗在家之事何等名為在家之事受畜一切不淨之物奴婢田宅象馬車乘驢騾雞犬獼猴豬羊種種穀麥遠離師僧親附白衣違反聖教向諸白衣作如是言佛聽比丘受畜種種不淨之物是名修習在家之事有諸弟子不為涅槃但為利養親近聽受十二部經招提僧物及僧鬘物衣著貪啖如自己有慳惜他家及以稱譽親近國王及諸王子卜筮吉凶推步盈虗圍棋六博樗蒲投壺親比丘尼及諸處女畜二沙彌常遊屠獵沽酒之家及旃陀羅所住之處種種販賣手自作食受使隣國通致信命如是之人當知即是魔之眷屬非我弟子以是因緣心共貪生心共貪滅乃至癡心共生共滅亦復如是善男子以是因緣心性非淨亦非不淨是故我說心得解脫。",
        "from": "X36n0659_023:0665b02_0",
        "context_with_next_sentence": true
    },
    {
        "source_sentence": "最後文中云慳惜他家者此家與我最為親厚不許他往稱譽者唯應稱我不許稱他。",
        "from": "X36n0659_023:0665b17_0",
        "context_with_next_sentence": true
    },
    {
        "source_sentence": "若有不受下第二明得解之人。",
        "from": "X36n0659_023:0665b19_0",
        "context_with_next_sentence": true
    },
    {
        "source_sentence": "若有不受不畜一切不淨之物為大涅槃受持讀誦十二部經書寫解說當知是等真我弟子不行惡魔波旬境界即是修習三十七品以修習故不共貪生不共貪滅。",
        "from": "X36n0659_023:0665b20_0",
        "context_with_next_sentence": true
    },
    {
        "source_sentence": "文略但一。",
        "from": "X36n0659_023:0665b24_0",
        "context_with_next_sentence": true
    },
    {
        "source_sentence": "後結如文。",
        "from": "X36n0659_023:0665c01_0",
        "context_with_next_sentence": true
    },
    {
        "source_sentence": "是名菩薩修大涅槃微妙經典具足成就第八功德。",
        "from": "X36n0659_023:0665c02_0",
        "context_with_next_sentence": true
    },
    {
        "source_sentence": "大般涅槃經卷第二十三",
        "from": "X36n0659_023:0665c03_0",
        "context_with_next_sentence": true
    },
    {
        "source_sentence": "日東　天台沙門本純　分會",
        "from": "X36n0659_023:0665c04_0",
        "context_with_next_sentence": true
    },
    {
        "source_sentence": "南本大般涅槃經會疏卷第二十三",
        "from": "X36n0659_023:0665c06_0",
        "context_with_next_sentence": false
    }
]