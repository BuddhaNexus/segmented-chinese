[
    {
        "source_sentence": "大方廣佛華嚴經卷第十三",
        "from": "T09n0278_013:0478c17_0",
        "context_with_next_sentence": true
    },
    {
        "source_sentence": "東晉天竺三藏佛馱跋陀羅譯",
        "from": "T09n0278_013:0478c19_0",
        "context_with_next_sentence": true
    },
    {
        "source_sentence": "◎如來昇兜率天宮一切寶殿品第十九爾時，佛威神力故，十方一切世界、諸四天下、一一閻浮提，皆有如來坐菩提樹，無不顯現。",
        "from": "T09n0278_013:0478c20_0",
        "context_with_next_sentence": true
    },
    {
        "source_sentence": "彼諸菩薩承佛神力，說種種法，皆悉自謂在於佛所。",
        "from": "T09n0278_013:0478c23_1",
        "context_with_next_sentence": true
    },
    {
        "source_sentence": "爾時，如來以自在神力，不離菩提樹座及須彌頂妙勝殿，上夜摩天宮寶莊嚴殿，趣兜率天宮一切寶莊嚴殿。",
        "from": "T09n0278_013:0478c24_2",
        "context_with_next_sentence": true
    },
    {
        "source_sentence": "時，彼天王遙見佛來，即於殿上，敷如意寶藏師子之座，以種種天寶而莊嚴之。",
        "from": "T09n0278_013:0478c26_3",
        "context_with_next_sentence": true
    },
    {
        "source_sentence": "過去修習善根所得，一切如來威神護持，不可數那由他阿僧祇善根所生，一切諸佛淨法所起，一切眾生所共莊嚴，無量功德之所成就。",
        "from": "T09n0278_013:0478c28_4",
        "context_with_next_sentence": true
    },
    {
        "source_sentence": "離一切惡，清淨業報，一切樂觀，無有厭足，出離世間諸法所起，清淨無污，一切世間因緣所起，一切眾生見不能盡。",
        "from": "T09n0278_013:0479a02_5",
        "context_with_next_sentence": true
    },
    {
        "source_sentence": "以無量莊嚴具而莊嚴之，所謂：百萬億欄楯，百萬億寶網羅覆其上，百萬億華帳以張其上，百萬億華鬘以垂四邊；百萬億香帳普熏十方，百萬億寶帳以張其上；百萬億華蓋，諸天執持；百萬億華鬘蓋、百萬億寶蓋以蓋其上；百萬億寶衣以敷其上；百萬億妙寶樓閣，百萬億如意寶王網羅覆其上；百萬億勝妙雜網，百萬億眾寶瓔珞間錯垂下；百萬億眾妙雜寶，百萬億網蓋以覆其上；百萬億雜寶網衣，百萬億妙寶蓮華開敷光曜；百萬億無厭香網普熏十方；百萬億大寶帳網以覆其上；百萬億寶鈴微動出和雅音；百萬億栴檀、寶帳普熏十方；百萬億雜寶妙華以散其上；百萬億雜色寶衣以覆其上；百萬億菩薩大帳、百萬億雜寶蓋帳、百萬億清淨金帳、百萬億淨瑠璃帳、百萬億雜寶藏帳、百萬億一切寶帳，以覆其上；百萬億雜寶妙華，周匝圍遶；百萬億寶形像帳、百萬億眾妙寶鬘、百萬億香鬘普熏十方；百萬億天曼陀羅栴檀色香具足，普熏十方；百萬億天莊嚴具、百萬億妙寶華鬘、百萬億勝妙寶藏、百萬億勝寶藏鬘、百萬億清淨寶鬘、百萬億海寶藏鬘、百萬億因陀羅金剛妙寶、百萬億妙寶繒綵，以為垂帶；百萬億無量自在妙寶、百萬億真金寶藏，清淨微妙；百萬億毘樓那寶，以為照耀；百萬億因尼羅寶雜寶校飾；百萬億首羅幢寶光曜明淨；百萬億火珠寶出大光明，普照十方；百萬億天堅固寶，以為窓牖；百萬億淨功德寶，無量妙色；百萬億雜寶偏閣，清淨妙藏；百萬億大海月寶、百萬億離垢藏寶、百萬億心王寶，無量歡喜；百萬億師子面寶、百萬億閻浮檀寶、百萬億一切世間清淨藏寶、百萬億一切世間因陀羅幢寶、百萬億羅闍藏寶、百萬億須彌山王殊勝幢寶、百萬億解脫妙寶、百萬億瑠璃鬘網，周匝垂下；百萬億赤色寶鬘、百萬億樂摩尼寶、百萬億清淨樂寶、百萬億眾雜寶藏、百萬億赤色解脫樂見妙寶、百萬億無量色寶鬘、百萬億無比寶鬘、百萬億淨光明寶，普照殊勝；百萬億摩尼寶像、百萬億因陀羅寶、百萬億黑沈水香普熏十方；百萬億不可思議眾雜妙香普熏十方一切佛剎；百萬億十方妙香普熏世界；百萬億最殊勝香普熏十方；百萬億香像香徹十方；百萬億隨所樂香普熏十方；百萬億淨光明香普熏眾生；百萬億種種色香普熏佛剎：不退轉香、百萬億塗香、百萬億栴檀塗香、百萬億香熏香、百萬億蓮華藏黑沈香雲充滿十方；百萬億丸香煙雲充滿十方；百萬億妙光明香常熏不絕；百萬億妙音聲香能轉眾心；百萬億明相香普熏眾味；百萬億能開悟香遠離瞋恚，寂靜諸根，充滿十方；百萬億香王香普熏十方。",
        "from": "T09n0278_013:0479a05_6",
        "context_with_next_sentence": true
    },
    {
        "source_sentence": "雨百萬億天華雲雨、百萬億天香雲雨、百萬億天末香雲雨、百萬億天妙蓮華雲雨、百萬億天種種寶華雲雨、百萬億天青蓮華不斷雲雨、百萬億天寶華雲雨、百萬億天分陀利華雲雨、百萬億天曼陀羅華雲雨、百萬億天一切雜華雲雨、百萬億天種種衣雲雨、百萬億天雜寶普照十方雲雨、百萬億天種種蓋雲雨、百萬億天無量色幡雲雨、百萬億天冠雲雨、百萬億天種種莊嚴天冠雲雨、百萬億天莊嚴具雲雨、百萬億雜色天鬘雲雨、百萬億種種大莊嚴天鬘雲雨、百萬億種種色天栴檀雲雨、百萬億天沈水香雲雨，百萬億天寶幢、百萬億天雜幡、百萬億天帶垂下；百萬億天和香普熏十方；百萬億天妙功德寶鬘垂下；百萬億天多羅寶懸布光耀；百萬億天拂，執持侍立；百萬億天金鈴網，微風吹動出妙音聲；百萬億天寶欄楯周匝圍遶，百萬億天多羅寶牆周迴四遶；百萬億天雜寶樹圍遶覆蔭；百萬億天雜寶樓閣，莊嚴其內百萬億天勝寶門；百萬億天真金鈴，微風吹動出和雅音；百萬億清淨天鬘布列垂下；百萬億天蘇婆提寶雜相解脫。",
        "from": "T09n0278_013:0479b28_7",
        "context_with_next_sentence": true
    },
    {
        "source_sentence": "百萬億天金剛藏眾妙瓔珞、百萬億天雜寶蓋，諸天執持；百萬億天雜寶網、百萬億天雜寶藏，光耀殊特；百萬億天淨光明普照十方；百萬億大光普耀；百萬億日藏光明普照一切；百萬億雜色月光、百萬億離癡淨香；百萬億天妙華藏開敷鮮茂；百萬億寶網藏、百萬億華網、百萬億香網以覆其上；百萬億天雜寶衣以敷其上，百萬億天諸寶衣處處敷置；百萬億天青色衣、百萬億天雜黃衣、百萬億天雜朱衣、百萬億天雜色衣、百萬億天雜寶衣、百萬億種種熏衣、百萬億殊勝寶衣，能令眾生發歡喜心，如是等衣以敷其上；百萬億白淨妙衣以覆其上；百萬億天幢寶鈴出微妙音；百萬億白淨寶幢，微風吹動出妙音聲；百萬億天繒綵幢、百萬億香幢出眾香網；百萬億華幢雨一切華；百萬億天妙衣幢、百萬億摩尼寶幢、百萬億天一切莊嚴具幢、百萬億天鬘幢，四面行列百萬億天蓋幢。",
        "from": "T09n0278_013:0479c21_8",
        "context_with_next_sentence": true
    },
    {
        "source_sentence": "一切寶鈴出妙音聲，百萬億天螺出妙音聲，百萬億天鼓出大音聲，百萬億天琴出微妙音，百萬億天牟陀羅出大音聲，百萬億天娛樂具、百萬億天樂音聲充滿十方一切佛剎，百萬億化音聲聲徹十方，眾生聞者，悉解如響。",
        "from": "T09n0278_013:0480a10_9",
        "context_with_next_sentence": true
    },
    {
        "source_sentence": "百萬億天妓樂音同時俱作，百萬億天神力妓樂出相和音，百萬億一切諸天娛樂之具出妙音聲。",
        "from": "T09n0278_013:0480a15_10",
        "context_with_next_sentence": true
    },
    {
        "source_sentence": "百萬億妙音讚歎如來，百萬億勝妙喜音讚歎如來，百萬億甚深音聲讚歎如來，百萬億種種音聲歎佛果報，百萬億細微音聲稱揚、讚歎出三界法，百萬億寂靜音聲讚歎如來本所修行，百萬億音讚歎如來百萬億劫永離瞋恚，讚歎百萬億供養供養過去諸佛，百萬億法門讚歎如來，百萬億音讚歎一切菩薩功德不可窮盡，百萬億音讚歎菩薩一切諸地功德具足，百萬億音讚歎諸佛，無有厭足，百萬億音稱揚、讚歎見佛之行，百萬億音讚歎深法，其聞音者，得深智慧，無有障礙。",
        "from": "T09n0278_013:0480a17_11",
        "context_with_next_sentence": true
    },
    {
        "source_sentence": "百萬億妙音充滿十方一切世界；百萬億妙音歎諸眾生，隨其志願，皆令歡喜；百萬億音歎一切世間，其聞音者，解一切法真實之性；百萬億音讚歎如來，其聞音者，悉能恭敬一切如來；百萬億音歎佛境界一切功德；百萬億音歎諸總持善妙方便，善知分別一切諸法，聞持一切諸如來法；百萬億音讚歎甚深具足諸法。",
        "from": "T09n0278_013:0480a29_12",
        "context_with_next_sentence": true
    },
    {
        "source_sentence": "百萬億音歎發心菩薩，修習長養一切種智；百萬億音歎治地菩薩，其心歡喜；百萬億音歎修行地菩薩，清淨解脫；百萬億音歎生貴菩薩，心得安住；百萬億音讚歎方便具足菩薩，於摩訶衍究竟決定；百萬億音歎善現菩薩，具足一切菩薩所行；百萬億音讚歎不退菩薩，所行一切諸地皆悉清淨；百萬億音歎童真菩薩，光明普照一切十方；百萬億音歎王子菩薩，善入甚深不可思議諸佛境界；百萬億音歎灌頂菩薩，能現一切諸如來力。",
        "from": "T09n0278_013:0480b07_13",
        "context_with_next_sentence": true
    },
    {
        "source_sentence": "百萬億神力自在、百萬億清淨解脫，出生百萬億清淨解脫、百萬億長養大歡喜法、百萬億住不壞信、百萬億長養勇猛之力、百萬億長養名聞法；百萬億分別法義，廣說定慧；百萬億正念清淨不亂出生百萬億定慧、百萬億陀羅尼。",
        "from": "T09n0278_013:0480b18_14",
        "context_with_next_sentence": true
    },
    {
        "source_sentence": "悉能受持一切佛法，出生百萬億廣大智慧；出生百萬億深心，信佛信根堅固；出生百萬億清淨檀波羅蜜；出生百萬億尸波羅蜜；出生百萬億羼提波羅蜜，不生恚心，具足諸佛羼提波羅蜜；出生百萬億毘梨耶波羅蜜，究竟具足無量毘梨耶波羅蜜；出生百萬億禪波羅蜜，無量諸禪寂靜照明；出生百萬億般若波羅蜜，照一切法；出生百萬億清淨大願；出生百萬億諸深法門智慧燈明；出生十方諸佛百萬億深妙法門；出生百萬億離癡，示現善妙方便；出生百萬億諸法之行，普入百萬億諸佛之剎，百萬億清淨法身往詣十方一切佛剎；出生百萬億如來微妙音聲；出生百萬億一切種智善妙方便；出生百萬億具足法門；出生百萬億正法知見，悉見一切諸佛實法，猶如寶幢；出生百萬億智慧，示現如來境界，無所障礙。",
        "from": "T09n0278_013:0480b23_15",
        "context_with_next_sentence": true
    },
    {
        "source_sentence": "百萬億諸天神王恭敬禮拜；百萬億龍王一心諦觀而無厭足；百萬億夜叉王合掌敬立；百萬億乾闥婆王一心恭敬，目不暫捨；百萬億阿修羅王斷除憍慢，敬心侍立；百萬億寶金翅鳥王口銜繒帶；百萬億緊那羅王歡喜立侍；百萬億摩睺羅王踊躍歡喜，一心諦觀；百萬億婆羅門王恭敬禮拜；百萬億一切世間諸王恭敬頂禮；百萬億諸釋天王恭敬尊重，一心觀察；百萬億夜摩天王踊躍歡喜，高聲讚歎；百萬億兜率陀天王恭敬禮拜；百萬億化樂天王恭敬讚歎；百萬億他化自在天王合掌恭敬，一心侍立；百萬億梵天王一心觀察；百萬億摩醯首羅天王恭敬讚歎；百萬億菩薩恭敬讚歎；百萬億天女恭敬供養；百萬億願天敬心頂禮；百萬億宿命親近善知識天，妙聲讚歎；百萬億梵身天布身敬禮；百萬億梵輔天恭敬頂禮；百萬億梵眷屬天圍遶侍衛；百萬億大梵王讚歎稱揚無量功德；百萬億光天五體投地；百萬億少光天宣揚、讚歎佛世難值；百萬億無量光天讚歎禮拜；百萬億光音天讚歎如來難遇、難見；百萬億淨天恭敬禮拜；百萬億少淨天恭敬禮拜；百萬億無量淨天樂見佛故，於虛空中，自投來下；百萬億遍淨天合掌敬住；百萬億密身天憶本功德，稱揚讚歎；百萬億少密身天生如來想，一心求見；百萬億無量密身天清淨善業，恭敬禮拜；百萬億密果天布身敬禮，百萬億無煩天得堅固信，恭敬禮拜；百萬億無熱天合掌觀察，心無厭足；百萬億善現天恭敬禮拜；百萬億善見天憶念無量佛所，恭敬供養，心無厭足；百萬億阿迦尼吒天恭敬禮拜；百萬億種種天皆大歡喜，恭敬讚歎；百萬億諸天以種種善慧而莊嚴之◎；◎百萬億諸大菩薩頂戴護持；百萬億華手菩薩雨一切華；百萬億香手菩薩雨一切香；百萬億鬘手菩薩雨一切鬘；百萬億末香手菩薩雨一切末香；百萬億衣手菩薩雨一切寶衣；百萬億幢手菩薩雨一切幢；百萬億幡手菩薩雨一切幡；百萬億寶手菩薩雨一切寶；百萬億莊嚴手菩薩普雨一切諸莊嚴具；百萬億諸天以天種種莊嚴宮殿而以莊嚴；歡喜天子以百萬億諸天莊嚴宮殿而莊嚴之；百萬億生貴天子法身普覆；百萬億灌頂天子舉身持座，出生百萬億菩薩清淨大願，出生百萬億菩薩初清淨心，出生菩薩百萬億柔軟利根，百萬億禪藏皆悉清淨；菩薩百萬億清淨解脫，嚴治菩薩百萬億諸清淨業，出生菩薩百萬億安住生貴地，出生菩薩百萬億法門，普照一切，成就百萬億菩薩諸地，教化調伏百萬億大眾，百萬億諸善根所起、百萬億諸佛護持、百萬億功德所成、百萬億直心莊嚴清淨、百萬億大願莊嚴清淨、百萬億善行所起、百萬億諸法充滿、百萬億自在神力之所成就，百萬億諸功德所起，以百萬億讚法而讚歎之。",
        "from": "T09n0278_013:0480c11_16",
        "context_with_next_sentence": true
    },
    {
        "source_sentence": "如此世界、四天下、兜率陀天宮、一切寶莊嚴殿為如來敷摩尼寶藏師子之座；十方一切諸佛世界、諸四天下、兜率陀天宮、一切寶莊嚴殿為如來敷摩尼寶藏師子之座亦復如是。",
        "from": "T09n0278_013:0481b08_17",
        "context_with_next_sentence": true
    },
    {
        "source_sentence": "爾時，兜率陀天王為如來敷高座竟，與不可計阿僧祇兜率陀天子俱，奉迎如來，雨阿僧祇色，上妙諸華，供養如來；雨不可思議香，雨無量色鬘，雨上妙栴檀，雨無量種種寶蓋，雨細妙天衣，雨無量雜寶，供養如來；以歡喜心，雨天上妙諸莊嚴具；燒種種香，香氣普熏十方世界；雨栴檀末香、沈水末香、堅固末香供養如來。",
        "from": "T09n0278_013:0481b13_0",
        "context_with_next_sentence": true
    },
    {
        "source_sentence": "無量天子各從其身出無量無數諸天子身；阿僧祇兜率陀天子及他方來諸天子眾皆大歡喜，恭敬作禮；阿僧祇天女眾歡喜無量，一心寂然諦觀如來；不可數、不可說諸大菩薩悉從他方兜率天來，住於虛空，以不可思議諸供養具供養如來，出過一切諸天供養，以阿僧祇勝妙音聲讚歎如來佛神力故、過去諸佛所修善根故、如來不可思議自在神力故。",
        "from": "T09n0278_013:0481b20_1",
        "context_with_next_sentence": true
    },
    {
        "source_sentence": "一切兜率陀天子及諸天女一心恭敬，靜默觀佛，咸作是念：「如來出世，甚難值遇，功德具足，智慧無礙，平等正覺，我今得見。」",
        "from": "T09n0278_013:0481b28_2",
        "context_with_next_sentence": true
    },
    {
        "source_sentence": "作是念已，皆大歡喜。",
        "from": "T09n0278_013:0481c02_3",
        "context_with_next_sentence": true
    },
    {
        "source_sentence": "阿僧祇那由他兜率陀天子來詣佛所，各以身上天衣盛種種寶，又以身上天衣盛種種香、一切寶衣、諸莊嚴具：栴檀末香、沈水末香、天妙寶末、諸天香華、天曼陀羅華普散十方，供養如來。",
        "from": "T09n0278_013:0481c03_4",
        "context_with_next_sentence": true
    },
    {
        "source_sentence": "億那由他無數天子以種種上妙供具，莊嚴虛空；燒眾名香，香氣成雲，充滿十方、一切虛空，智境界心故；雨天華雲，莊嚴虛空，於如來所起歡喜心故；雨一切天蓋雲，莊嚴虛空，充滿十方，得敬佛心故；雨一切天鬘雲，莊嚴虛空，充滿十方，供養佛故；以阿僧祇白淨寶網遍滿虛空以為莊嚴，懸眾金鈴而間錯之，自然微動出妙音聲，悟三乘者，令得解脫；無數寶帳莊嚴虛空，彌覆十方，於如來所得深信故；普雨一切妙寶鬘雲，未曾斷絕。",
        "from": "T09n0278_013:0481c07_5",
        "context_with_next_sentence": true
    },
    {
        "source_sentence": "以阿僧祇諸天宮殿莊嚴虛空，一切天樂出微妙音，充滿十方，至心踊悅，尊敬佛故；以阿僧祇種種妙衣莊嚴虛空，得佛出世，難遇心故；雨阿僧祇諸天寶冠，莊嚴虛空，於如來所得欣敬心故；雨阿僧祇上妙眾寶及天寶鬘莊嚴虛空，無數億那由他天子各從身出阿僧祇種種色華，供養如來無有窮盡，於如來所歡喜恭敬故；以無數種種隨所樂香供養如來，於如來所歡喜恭敬故；以阿僧祇栴檀末香供養如來，於如來所得無比歡喜故；以種種寶蓋供養如來，長養念佛三昧故；以無數種種上妙寶衣以布道路，供養如來，於如來所得歡喜恭敬故；以無量無數雜色寶幢供養如來，於如來所得無量歡喜心故；以阿僧祇雜色寶幡供養如來，於如來所得歡喜恭敬故；以無數天樂出微妙音供養如來，其心常定，未曾散亂。",
        "from": "T09n0278_013:0481c17_6",
        "context_with_next_sentence": true
    },
    {
        "source_sentence": "不可說億那由他菩薩於兜率陀天宮，以離三界一切供具，從真實法生離諸煩惱大慈之心，充滿十方無有障礙，具足方便諸甚深法，唯有諸佛乃能測量，餘無能及；堅固淨信之所長養，不可思議善根所生，無數變化因力所起，從諸如來真法化生無行法印。",
        "from": "T09n0278_013:0482a06_7",
        "context_with_next_sentence": true
    },
    {
        "source_sentence": "一切寶蓋普覆法界，供養如來，出過諸天一切所供；一切波羅蜜所起一切華帳普覆法界，出過諸天所供養上，供養如來，清淨解脫，充滿一切諸佛境界；一切寶衣普覆莊嚴一切法界，出過諸天所供養上，供養如來；無生法忍所起雜寶鈴網普覆莊嚴一切法界，出過諸天所供養上，供養如來，入無礙智慧；以一切堅固香莊嚴法界，出過諸天所供養上，供養如來，解一切法猶如幻化；敷置一切妙寶高座莊嚴法界，出過諸天所供養上，供養如來；其心境界與如來等，座處境界亦同如來；建一切寶幢莊嚴法界，出過諸天所供養上，供養如來，善解應時，供養如來；以一切寶殿莊嚴法界，出過諸天所供養上，供養如來，解一切法如夢；以種種寶華莊嚴法界，出過諸天所供養上，供養如來，無著善根所生，充滿一切法界。",
        "from": "T09n0278_013:0482a12_8",
        "context_with_next_sentence": true
    },
    {
        "source_sentence": "此等無量菩薩皆從身出一切堅固香雲、一切雜色華雲、一切雜色衣雲、一切栴檀香雲、一切莊嚴寶蓋雲、一切種種香雲、一切華鬘雲、一切清淨莊嚴具雲，出過諸天所供養上，供養如來。",
        "from": "T09n0278_013:0482a29_9",
        "context_with_next_sentence": true
    },
    {
        "source_sentence": "無量菩薩稱歎如來真實功德，永離顛倒，安住正法，具一切力，能令眾生離諸惡難，開示善道，於一音中演無量法，從一切陀羅尼生辯才之藏，不可窮盡，具足無畏，心常歡喜。",
        "from": "T09n0278_013:0482b05_0",
        "context_with_next_sentence": true
    },
    {
        "source_sentence": "菩薩以如是等無量妙法讚歎如來，法身充滿虛空法界，心與三世諸如來等。",
        "from": "T09n0278_013:0482b09_1",
        "context_with_next_sentence": true
    },
    {
        "source_sentence": "爾時，一切諸天眾及他方來諸天子眾、并不可數諸佛剎一切菩薩，見如來等正覺不可思議，人中之雄；其身無量不可稱數，示現不可思議神足，令一切眾生皆大歡喜，周遍充滿一切虛空；諸佛功德莊嚴一切法界，令一切眾生安住一切善根；成就神力，出過一切諸語言道；一切菩薩恭敬供養，隨所應化，現身救度；具足一切清淨善根，顯現如來無上功德，智慧境界不可窮盡；無比三昧之所出生，法身普至一切眾生，無有分際，令一切眾生皆大歡喜，不斷一切智種；住佛所住，於三世諸佛家生，無盡眾生，皆令清淨，悉能出生一切菩薩清淨智慧，發起一切菩薩諸根，一切法雲，普覆法界；如來教化，究竟無餘，隨其所願，悉令滿足。",
        "from": "T09n0278_013:0482b12_0",
        "context_with_next_sentence": true
    },
    {
        "source_sentence": "安立清淨平等正智，出過一切眾生之上，得一切智；以正覺眼普觀世間，隨其先世所修善根，悉能示現。",
        "from": "T09n0278_013:0482b26_1",
        "context_with_next_sentence": true
    },
    {
        "source_sentence": "普發大心，眾生愛樂，智慧安住無能壞者。",
        "from": "T09n0278_013:0482b29_2",
        "context_with_next_sentence": true
    },
    {
        "source_sentence": "善知眾生，分別諸剎，於不退轉善法中生不壞法性，分別法界，現如來身無量無數，遠離癡妄，安住真實，一切眾生歎無能盡，教化一切修念佛三昧，充滿法界，度脫眾生；無量無邊，本之所請，悉能化度，隨其所應，以法惠施，種種方便，調伏眾生，隨彼欲性，悉令清淨，示現色身，不可思議；等觀眾生，心無所著，住無礙住，所見無障；善解如來一切諸力，心常寂定，未曾散亂；住一切智，善能演說句身、味身真實之義，悉能深入無量智海，出生無量功德慧藏；如來日出，普照法界，眾生願力，常住不沒；住佛所住，堅固不壞，於我、我所心無所著，所行諸法，永離世間，於一切世無所染污，在大眾會建智慧幢，智慧超出一切世間，無所染著。",
        "from": "T09n0278_013:0482c01_3",
        "context_with_next_sentence": true
    },
    {
        "source_sentence": "以大悲心拯拔眾苦，安立眾生於深妙智，饒益眾生功德無盡，悉善分別菩薩智慧，信向佛道，成最正覺；出于大慈，顯現大悲，佛身無量諸法莊嚴，種種音聲演無量法，隨其所應，充滿其願。",
        "from": "T09n0278_013:0482c16_4",
        "context_with_next_sentence": true
    },
    {
        "source_sentence": "於去、來、今心常清淨，悉令群生不著境界；能與一切諸菩薩記，生於三世諸如來家，普於十方智慧無礙，一切悉至而無所著；於諸佛世界了達真實，善能分別一切眾生，出世功德，普為一切世間燈明，生死垢惱無能染著；佛智慧月普照法界，了達諸法無真實性，無量深智觀察平等，慧心明淨，普照十方；解了諸法如夢如化，一切世間心、諸佛心及諸業報隨其所應，顯現真實；順眾生根，為現佛身，如來境界悉能容受一切眾生；普知眾生所行諸法，解了其相無有自性，知一切世間一性非性，隨順眾生示現有性；欲令眾生超出三界，一向正趣無上菩提，救護拯濟一切眾生，未曾妄取世間之相，滅諸煩惱，正觀世間，大乘轡勒所行不亂。",
        "from": "T09n0278_013:0482c20_5",
        "context_with_next_sentence": true
    },
    {
        "source_sentence": "成就一切諸法善利，悉能分別眾生善根，業報清淨，智慧明了，等入三世，永離世間一切虛妄；放光明網，普照十方，令一切眾普見如來，分別一切十方佛剎，相好具足，樂觀無厭；菩薩所行功德智慧之所興起，善能分別諸根境界，所行佛事不失其時。",
        "from": "T09n0278_013:0483a06_6",
        "context_with_next_sentence": true
    },
    {
        "source_sentence": "成就三世諸佛無量方便，慈悲普覆一切眾生，周遍普降陀羅尼雨，皆令成就諸佛功德，無量妙色莊嚴佛身，十方眾生靡不瞻覩；除滅一切世間障礙，分別諸法，解真實義，成就功德自在法王。",
        "from": "T09n0278_013:0483a12_7",
        "context_with_next_sentence": true
    },
    {
        "source_sentence": "功德日王普能照曜一切世間，最上福田，依因一切智慧緣生，化身充滿一切世間，一一化身普放無量智慧光明，無礙天繒冠頂法王，功德無量，悉能隨順分別世間，無上導師開化群生如來智慧、一切世間無畏之乘。",
        "from": "T09n0278_013:0483a17_8",
        "context_with_next_sentence": true
    },
    {
        "source_sentence": "一切世間無上醫王，了知眾生所病輕重，永離癡冥，堅固不退，淨慧眼藏；善能分別一切世間，開示眾生一切業報，眾生病苦悉能除滅，無量方便而度脫之，隨其所應，常不失時。",
        "from": "T09n0278_013:0483a22_9",
        "context_with_next_sentence": true
    },
    {
        "source_sentence": "等觀眾生，遠離諸惡，示現業報，猶如幻化，隨其所應，為現佛身，普令眾生悉見導師，分別世間一切諸法，歡喜敬佛，長養善根，得不退轉，隨彼所業，皆分別知。",
        "from": "T09n0278_013:0483a26_10",
        "context_with_next_sentence": true
    },
    {
        "source_sentence": "一切眾生長眠生死，如來出世能覺悟之，安慰世間，令無怖畏，心無所著，無能壞者，安住智慧方便具足，如來最勝嚴淨眾生。",
        "from": "T09n0278_013:0483b01_11",
        "context_with_next_sentence": true
    },
    {
        "source_sentence": "智慧山王開淨法門，或現佛身，或現菩薩，開導眾生，遠離眾惡，安置善地，無量功德莊嚴佛身，業行所成，示現世間一切智慧，得到彼岸；成佛道時，悉令清淨，能滿世間一切所願，開示世間堅固善友，光明清淨，遍照十方，普為眾生示現其身，滅除無量眾生慳垢，悉令眾生善根清淨，隨其所願，皆得滿足。",
        "from": "T09n0278_013:0483b04_12",
        "context_with_next_sentence": true
    },
    {
        "source_sentence": "等觀眾生無上、中、下，攝取善根，起清淨業，降伏眾魔，除滅煩惱，出生無量無礙之力。",
        "from": "T09n0278_013:0483b11_13",
        "context_with_next_sentence": true
    },
    {
        "source_sentence": "一切世間淨光明王，無礙慧日，照除癡冥，常以法施一切眾生，無量無邊如來智藏光明清淨，普照十方，令一切眾生遠離怨仇，隨其所願，皆悉充滿，最勝福田靡不歸依，果報無量具足清淨，少修善根獲大功德，安置眾生無盡智地，一切善根皆由心起，無量歡喜清淨功德，能除眾生惡道諸難。",
        "from": "T09n0278_013:0483b13_14",
        "context_with_next_sentence": true
    },
    {
        "source_sentence": "如是正念如來，如是觀察正覺，如是入智慧淵，如是入功德海，如是至虛空智慧，如是知眾生福田，如是正知如來，如是觀察淨業相好，如是正知法身普照十方，如是知佛示現一切不可思議自在神力。",
        "from": "T09n0278_013:0483b20_15",
        "context_with_next_sentence": true
    },
    {
        "source_sentence": "爾時，諸天見如來身，一一毛孔出阿僧祇億那由他光明，一一光明有阿僧祇妙色、阿僧祇清淨照明、阿僧祇佛剎、阿僧祇眾生、阿僧祇歡喜長養、阿僧祇佛勇猛精進淨、阿僧祇寂滅三昧、阿僧祇諸根清涼柔軟、阿僧祇恭敬如來。",
        "from": "T09n0278_013:0483b24_16",
        "context_with_next_sentence": true
    },
    {
        "source_sentence": "爾時，諸天復見佛身出不可思議雜色光明輪，一一光明輪有不可思議色、不可思議照明，普照十方無量無邊一切法界，示現如來無量無數自在神力。",
        "from": "T09n0278_013:0483c01_17",
        "context_with_next_sentence": true
    },
    {
        "source_sentence": "眾生皆聞清淨妙音，又自然出不可思議偈，宣揚演說出世間法，具足成就離世善根，顯現阿僧祇億那由他不可思議上妙莊嚴、不可思議劫讚歎光明，不能窮盡。",
        "from": "T09n0278_013:0483c04_18",
        "context_with_next_sentence": true
    },
    {
        "source_sentence": "從如來無盡自在中生，悉普照現不思議剎，諸佛出世，安立眾生於智慧門，入真實義，顯現不可思議如來化身，普照無量無數、不可思議諸佛世界及諸法界、十方一切世界、究竟法界、虛空界，持一切世界故起；普令眾生清淨平等，從如來無礙一切智佛所住生；又佛身中出無量無數、不可思議妙寶光明，本於無量無數、不可思議諸如來所修功德故，得是光明；清淨大願，善根所起，無量佛所修習清淨不放逸行，一向專求無上菩提。",
        "from": "T09n0278_013:0483c08_19",
        "context_with_next_sentence": true
    },
    {
        "source_sentence": "得是光明，出生無量無礙善根，普令眾生於如來所，除滅疑惑，得見如來；又覩自在神力，安立無量眾生勝善根門，度眾生海，於一切佛剎為諸菩薩演說諸佛不思議法。",
        "from": "T09n0278_013:0483c18_20",
        "context_with_next_sentence": true
    },
    {
        "source_sentence": "爾時，如來以大慈悲普覆一切，示現一切智慧莊嚴，欲令無量無邊、不可思議諸佛世界一切眾生未信者信，已信者增長善根；已增長者，令其清淨；已清淨者，令其成熟；已成熟者，令其解脫；得甚深法，具足無量智慧光明，滿足誓願，一切智心堅固不轉，不壞法性，聞真實際而不驚怖，具足解達如來實法，滿足一切諸波羅蜜，成就清淨出世善根，具足修習普賢所行，成就如來無量自在，遠離魔界入佛境界，解甚深法得不思議智，大乘弘願堅固不轉，常見諸佛得無量智、無量無邊功德藏力，發勝妙心離疑網地，滅惡清淨常依如來，於真實法堅固不轉，得入一切諸菩薩眾，常在三世諸如來家。",
        "from": "T09n0278_013:0483c22_21",
        "context_with_next_sentence": true
    },
    {
        "source_sentence": "如來顯現如是等類無量無數清淨善根，調伏眾生，悉欲令彼知佛功德，照明一切無礙慧藏。",
        "from": "T09n0278_013:0484a08_22",
        "context_with_next_sentence": true
    },
    {
        "source_sentence": "如來不可思議大神通力，於一切趣普現自在，本所志願，皆悉滿足，具足淨慧，究竟諸佛最勝善逝，成就法王一切自在，具足出生一切智門，成就最勝清淨法身。",
        "from": "T09n0278_013:0484a10_23",
        "context_with_next_sentence": true
    },
    {
        "source_sentence": "三世諸佛功德平等，一切世間無能為諭；相好嚴身具足諸力，見無厭足；於一切劫稱說如來智慧功德，自在示現，不可窮盡。",
        "from": "T09n0278_013:0484a14_0",
        "context_with_next_sentence": true
    },
    {
        "source_sentence": "一切菩薩不能究竟，普為眾生圓滿慧日，滅三世闇，逮得法王神力自在，出生無量清淨功德。",
        "from": "T09n0278_013:0484a17_0",
        "context_with_next_sentence": true
    },
    {
        "source_sentence": "爾時，兜率天王為如來設如是等諸供具已，與無量無數阿僧祇兜率陀天子俱，恭敬合掌，白佛言：「善來世尊！",
        "from": "T09n0278_013:0484a19_1",
        "context_with_next_sentence": true
    },
    {
        "source_sentence": "善來正覺！",
        "from": "T09n0278_013:0484a21_2",
        "context_with_next_sentence": true
    },
    {
        "source_sentence": "唯願哀愍處此宮殿。」",
        "from": "T09n0278_013:0484a22_3",
        "context_with_next_sentence": true
    },
    {
        "source_sentence": "爾時，世尊以佛莊嚴而自莊嚴，眾生見者無不敬樂，一切菩薩之所願求，令兜率諸天皆大歡喜，普令眾生修佛境界，種佛善根，功德無盡，逮得清淨不可壞信，常供養佛，心無厭倦。",
        "from": "T09n0278_013:0484a22_4",
        "context_with_next_sentence": true
    },
    {
        "source_sentence": "正心清淨，發起眾生求一切智故，受兜率天王請，即昇一切寶莊嚴殿，如意寶藏師子之座；如此世界、四天下、兜率天宮，如來受請昇一切寶莊嚴殿如意寶藏師子之座；一切十方、諸四天下、兜率天宮，一切寶莊嚴殿如意寶藏師子之座亦復如是。",
        "from": "T09n0278_013:0484a26_5",
        "context_with_next_sentence": true
    },
    {
        "source_sentence": "爾時，一切寶莊嚴殿自然殊特，妙寶莊嚴，出過諸天莊嚴之上，一切寶網彌覆其上，普雨一切妙寶雲雨、一切寶莊嚴雲雨、一切寶衣雲雨、一切栴檀雲雨、一切堅固香雲雨、一切雜寶莊嚴雲雨、不可思議眾華雲雨；自然演出不可思議妓樂音聲，宣揚如來一切種智、微妙法言。",
        "from": "T09n0278_013:0484b03_6",
        "context_with_next_sentence": true
    },
    {
        "source_sentence": "如是一切諸供養具，悉過諸天所供養上。",
        "from": "T09n0278_013:0484b09_7",
        "context_with_next_sentence": true
    },
    {
        "source_sentence": "爾時，佛威神力，為兜率天王故，一切音樂寂然無聲，不復擾亂；天王正念，長養善根，增益大心，勇猛精進，甚大歡喜；正心清淨，即發無上菩提之心，於諸法門總持不忘。",
        "from": "T09n0278_013:0484b10_8",
        "context_with_next_sentence": true
    },
    {
        "source_sentence": "爾時，兜率天王承佛神力，即自憶念過去佛所所種善根，以偈頌曰：「無礙如來猶滿月，　　諸吉祥中最第一，　來入眾寶莊嚴殿，　　是故此處最吉祥。",
        "from": "T09n0278_013:0484b14_9",
        "context_with_next_sentence": true
    },
    {
        "source_sentence": "　無邊如來智甚深，　　諸吉祥中最第一，　來入清淨金色殿，　　是故此處最吉祥。",
        "from": "T09n0278_013:0484b19_0",
        "context_with_next_sentence": true
    },
    {
        "source_sentence": "　普眼如來甚明淨，　　諸吉祥中最第一，　來入寶藏蓮華殿，　　是故此處最吉祥。",
        "from": "T09n0278_013:0484b21_0",
        "context_with_next_sentence": true
    },
    {
        "source_sentence": "　珊瑚如來色鮮潔，　　諸吉祥中最第一，　來入清淨寶藏殿，　　是故此處最吉祥。",
        "from": "T09n0278_013:0484b23_0",
        "context_with_next_sentence": true
    },
    {
        "source_sentence": "　最勝如來論師子，　　諸吉祥中最第一，　來入因陀寶山殿，　　是故此處最吉祥。",
        "from": "T09n0278_013:0484b25_0",
        "context_with_next_sentence": true
    },
    {
        "source_sentence": "　滿月如來德無量，　　諸吉祥中最第一，　來入妙寶華藏殿，　　是故此處最吉祥。",
        "from": "T09n0278_013:0484b27_0",
        "context_with_next_sentence": true
    },
    {
        "source_sentence": "　無量如來光無際，　　諸吉祥中最第一，　來入寶樹莊嚴殿，　　是故此處最吉祥。",
        "from": "T09n0278_013:0484b29_0",
        "context_with_next_sentence": true
    },
    {
        "source_sentence": "　寶幢如來離疑惑，　　諸吉祥中最第一，　來入妙寶莊嚴殿，　　是故此處最吉祥。",
        "from": "T09n0278_013:0484c02_0",
        "context_with_next_sentence": true
    },
    {
        "source_sentence": "　無量慧佛人師子，　　諸吉祥中最第一，　來入香山莊嚴殿，　　是故此處最吉祥。",
        "from": "T09n0278_013:0484c04_0",
        "context_with_next_sentence": true
    },
    {
        "source_sentence": "　功德如來光普照，　　諸吉祥中最第一，　來入勝寶莊嚴殿，　　是故此處最吉祥。」",
        "from": "T09n0278_013:0484c06_0",
        "context_with_next_sentence": true
    },
    {
        "source_sentence": "如此間兜率天王承佛神力，憶念過去諸等正覺，以偈讚歎；如是十方一切世界兜率天王，各自憶念過去佛所所種善根，以偈讚歎，亦復如是。",
        "from": "T09n0278_013:0484c08_0",
        "context_with_next_sentence": true
    },
    {
        "source_sentence": "爾時，世尊昇一切寶莊嚴殿如意寶藏師子之座，結跏趺坐，清淨法身，三世諸佛境界自在皆悉平等，一向寂靜，以一切諸佛莊嚴而自莊嚴，無量無數、不可思議清淨大菩薩眾悉從他方世界來集。",
        "from": "T09n0278_013:0484c11_1",
        "context_with_next_sentence": true
    },
    {
        "source_sentence": "如來知時而為說法，法身不二，無所染著，諸佛所起，如來法身離諸所行。",
        "from": "T09n0278_013:0484c15_2",
        "context_with_next_sentence": true
    },
    {
        "source_sentence": "爾時，一切寶莊嚴殿自然無量無數、不可思議阿僧祇諸供養具，殊特奇妙，出過諸天所供養上，所謂：華鬘、塗香、末香、寶衣、幢蓋、繒幡、種種眾寶、妓樂，恭敬供養，讚歎如來；如是等不可思議一切供養諸莊嚴具，如此世界四天下兜率天宮，一切寶莊嚴殿如意寶藏師子之座，一切十方諸佛世界亦復如是。",
        "from": "T09n0278_013:0484c17_3",
        "context_with_next_sentence": true
    },
    {
        "source_sentence": "◎大方廣佛華嚴經卷第十三",
        "from": "T09n0278_013:0484c24_4",
        "context_with_next_sentence": false
    }
]