[
    {
        "source_sentence": "大智度論釋校量舍利品第三",
        "from": "T25n1509_059:0475b02_0",
        "context_with_next_sentence": true
    },
    {
        "source_sentence": "十七(卷五十九)",
        "from": "T25n1509_059:0475b03_0",
        "context_with_next_sentence": true
    },
    {
        "source_sentence": "聖者龍樹造",
        "from": "T25n1509_059:0475b05_0",
        "context_with_next_sentence": true
    },
    {
        "source_sentence": "後秦龜茲國三藏鳩摩羅什譯",
        "from": "T25n1509_059:0475b06_0",
        "context_with_next_sentence": true
    },
    {
        "source_sentence": "【經】佛告釋提桓因言：「憍尸迦！",
        "from": "T25n1509_059:0475b07_0",
        "context_with_next_sentence": true
    },
    {
        "source_sentence": "若滿閻浮提佛舍利作一分，復有人書般若波羅蜜經卷作一分，二分之中，汝取何所？」",
        "from": "T25n1509_059:0475b07_1",
        "context_with_next_sentence": true
    },
    {
        "source_sentence": "釋提桓因白佛言：「世尊！",
        "from": "T25n1509_059:0475b09_2",
        "context_with_next_sentence": true
    },
    {
        "source_sentence": "若滿閻浮提佛舍利作一分，般若波羅蜜經卷作一分，二分之中，我寧取般若波羅蜜經卷。",
        "from": "T25n1509_059:0475b10_3",
        "context_with_next_sentence": true
    },
    {
        "source_sentence": "何以故？",
        "from": "T25n1509_059:0475b12_4",
        "context_with_next_sentence": true
    },
    {
        "source_sentence": "世尊！",
        "from": "T25n1509_059:0475b12_5",
        "context_with_next_sentence": true
    },
    {
        "source_sentence": "我於佛舍利非不恭敬，非不尊重；以舍利從般若波羅蜜中生、般若波羅蜜薰修故，是舍利得供養、恭敬、尊重、讚歎。」",
        "from": "T25n1509_059:0475b12_6",
        "context_with_next_sentence": true
    },
    {
        "source_sentence": "爾時，舍利弗問釋提桓因：「憍尸迦！",
        "from": "T25n1509_059:0475b15_7",
        "context_with_next_sentence": true
    },
    {
        "source_sentence": "是般若波羅蜜，不可取，無色、無形、無對，一相，所謂無相，汝云何欲取？",
        "from": "T25n1509_059:0475b15_8",
        "context_with_next_sentence": true
    },
    {
        "source_sentence": "何以故？",
        "from": "T25n1509_059:0475b17_9",
        "context_with_next_sentence": true
    },
    {
        "source_sentence": "是般若波羅蜜，不為取故出，不為捨故出，不為增減、聚散、損益、垢淨故出。",
        "from": "T25n1509_059:0475b17_10",
        "context_with_next_sentence": true
    },
    {
        "source_sentence": "是般若波羅蜜，不與諸佛法，不捨凡人法；不與辟支佛法、阿羅漢法、學法，不捨凡人法；不與無為性，不捨有為性；不與內空乃至無法有法空，不與四念處乃至一切種智，不捨凡人法。」",
        "from": "T25n1509_059:0475b19_11",
        "context_with_next_sentence": true
    },
    {
        "source_sentence": "釋提桓因語舍利弗：「如是！",
        "from": "T25n1509_059:0475b23_12",
        "context_with_next_sentence": true
    },
    {
        "source_sentence": "如是！",
        "from": "T25n1509_059:0475b23_13",
        "context_with_next_sentence": true
    },
    {
        "source_sentence": "舍利弗！",
        "from": "T25n1509_059:0475b24_14",
        "context_with_next_sentence": true
    },
    {
        "source_sentence": "若有人知是般若波羅蜜不與諸佛法、不捨凡人法，乃至不與一切種智、不捨凡人法；是菩薩摩訶薩能行般若波羅蜜，能修般若波羅蜜。",
        "from": "T25n1509_059:0475b24_15",
        "context_with_next_sentence": true
    },
    {
        "source_sentence": "何以故？",
        "from": "T25n1509_059:0475b27_16",
        "context_with_next_sentence": true
    },
    {
        "source_sentence": "般若波羅蜜不行二法故，不二法相是般若波羅蜜，不二法相是禪波羅蜜乃至檀波羅蜜。」",
        "from": "T25n1509_059:0475b27_17",
        "context_with_next_sentence": true
    },
    {
        "source_sentence": "爾時，佛讚釋提桓因言：「善哉！",
        "from": "T25n1509_059:0475b29_18",
        "context_with_next_sentence": true
    },
    {
        "source_sentence": "善哉！",
        "from": "T25n1509_059:0475c01_19",
        "context_with_next_sentence": true
    },
    {
        "source_sentence": "憍尸迦！",
        "from": "T25n1509_059:0475c01_20",
        "context_with_next_sentence": true
    },
    {
        "source_sentence": "如汝所說，般若波羅蜜不行二法故，不二法相是般若波羅蜜，不二法相是禪波羅蜜乃至檀波羅蜜。",
        "from": "T25n1509_059:0475c01_21",
        "context_with_next_sentence": true
    },
    {
        "source_sentence": "憍尸迦！",
        "from": "T25n1509_059:0475c03_22",
        "context_with_next_sentence": true
    },
    {
        "source_sentence": "若人欲得法性二相者，是人為欲得般若波羅蜜二相。",
        "from": "T25n1509_059:0475c04_23",
        "context_with_next_sentence": true
    },
    {
        "source_sentence": "何以故？",
        "from": "T25n1509_059:0475c05_24",
        "context_with_next_sentence": true
    },
    {
        "source_sentence": "憍尸迦！",
        "from": "T25n1509_059:0475c05_25",
        "context_with_next_sentence": true
    },
    {
        "source_sentence": "法性、般若波羅蜜，無二無別。",
        "from": "T25n1509_059:0475c05_26",
        "context_with_next_sentence": true
    },
    {
        "source_sentence": "乃至檀波羅蜜亦如是。",
        "from": "T25n1509_059:0475c06_27",
        "context_with_next_sentence": true
    },
    {
        "source_sentence": "若人欲得實際、不可思議性二相者，是人為欲得般若波羅蜜二相。",
        "from": "T25n1509_059:0475c06_28",
        "context_with_next_sentence": true
    },
    {
        "source_sentence": "何以故？",
        "from": "T25n1509_059:0475c08_29",
        "context_with_next_sentence": true
    },
    {
        "source_sentence": "般若波羅蜜、不可思議性，無二無別。」",
        "from": "T25n1509_059:0475c08_30",
        "context_with_next_sentence": true
    },
    {
        "source_sentence": "釋提桓因白佛言：「世尊！",
        "from": "T25n1509_059:0475c09_31",
        "context_with_next_sentence": true
    },
    {
        "source_sentence": "一切世間人及諸天、阿修羅，應禮拜、供養般若波羅蜜！",
        "from": "T25n1509_059:0475c09_32",
        "context_with_next_sentence": true
    },
    {
        "source_sentence": "何以故？",
        "from": "T25n1509_059:0475c11_33",
        "context_with_next_sentence": true
    },
    {
        "source_sentence": "諸菩薩摩訶薩，般若波羅蜜中學，得阿耨多羅三藐三菩提。",
        "from": "T25n1509_059:0475c11_34",
        "context_with_next_sentence": true
    },
    {
        "source_sentence": "世尊！",
        "from": "T25n1509_059:0475c12_35",
        "context_with_next_sentence": true
    },
    {
        "source_sentence": "我常在善法堂上坐，我若不在坐時，諸天子來供養我故，為我坐處作禮，遶竟還去。",
        "from": "T25n1509_059:0475c12_36",
        "context_with_next_sentence": true
    },
    {
        "source_sentence": "諸天子作是念：『釋提桓因在是處坐，為諸三十三天說法故。』",
        "from": "T25n1509_059:0475c14_37",
        "context_with_next_sentence": true
    },
    {
        "source_sentence": "如是，世尊！",
        "from": "T25n1509_059:0475c16_0",
        "context_with_next_sentence": true
    },
    {
        "source_sentence": "在所處書是般若波羅蜜經卷，受持、讀、誦、為他演說；是處，十方世界中，諸天、龍、夜叉、揵闥婆、阿修羅、迦樓羅、緊那羅、摩睺羅伽皆來禮拜般若波羅蜜，供養已去。",
        "from": "T25n1509_059:0475c16_1",
        "context_with_next_sentence": true
    },
    {
        "source_sentence": "何以故？",
        "from": "T25n1509_059:0475c19_2",
        "context_with_next_sentence": true
    },
    {
        "source_sentence": "是般若波羅蜜中生諸佛及一切眾生樂具故，諸佛舍利亦是一切種智住處因緣。",
        "from": "T25n1509_059:0475c20_0",
        "context_with_next_sentence": true
    },
    {
        "source_sentence": "以是故，世尊！",
        "from": "T25n1509_059:0475c21_1",
        "context_with_next_sentence": true
    },
    {
        "source_sentence": "二分中，我取般若波羅蜜。",
        "from": "T25n1509_059:0475c22_2",
        "context_with_next_sentence": true
    },
    {
        "source_sentence": "「復次，世尊！",
        "from": "T25n1509_059:0475c22_3",
        "context_with_next_sentence": true
    },
    {
        "source_sentence": "我若受持、讀、誦般若波羅蜜，心深入法中，我是時不見怖畏相。",
        "from": "T25n1509_059:0475c23_0",
        "context_with_next_sentence": true
    },
    {
        "source_sentence": "何以故？",
        "from": "T25n1509_059:0475c24_1",
        "context_with_next_sentence": true
    },
    {
        "source_sentence": "世尊！",
        "from": "T25n1509_059:0475c24_2",
        "context_with_next_sentence": true
    },
    {
        "source_sentence": "是般若波羅蜜無相無貌、無言無說。",
        "from": "T25n1509_059:0475c24_3",
        "context_with_next_sentence": true
    },
    {
        "source_sentence": "世尊！",
        "from": "T25n1509_059:0475c25_4",
        "context_with_next_sentence": true
    },
    {
        "source_sentence": "無相無貌、無言無說，是般若波羅蜜，乃至是一切種智。",
        "from": "T25n1509_059:0475c25_5",
        "context_with_next_sentence": true
    },
    {
        "source_sentence": "世尊！",
        "from": "T25n1509_059:0475c26_6",
        "context_with_next_sentence": true
    },
    {
        "source_sentence": "般若波羅蜜若當有相、非無相者，諸佛不應知一切法無相無貌、無言無說，得阿耨多羅三藐三菩提，為弟子說諸法無相無貌、無言無說。",
        "from": "T25n1509_059:0475c27_0",
        "context_with_next_sentence": true
    },
    {
        "source_sentence": "世尊！",
        "from": "T25n1509_059:0476a01_1",
        "context_with_next_sentence": true
    },
    {
        "source_sentence": "用般若波羅蜜實是無相無貌、無言無說故，諸佛知一切諸法無相無貌、無言無說，得阿耨多羅三藐三菩提；為弟子說諸法亦無相無貌、無言無說。",
        "from": "T25n1509_059:0476a01_2",
        "context_with_next_sentence": true
    },
    {
        "source_sentence": "以是故，世尊！",
        "from": "T25n1509_059:0476a04_3",
        "context_with_next_sentence": true
    },
    {
        "source_sentence": "是般若波羅蜜，一切世間諸天、人、阿修羅應供養、恭敬、尊重、讚歎，華香、瓔珞乃至幡蓋。",
        "from": "T25n1509_059:0476a04_4",
        "context_with_next_sentence": true
    },
    {
        "source_sentence": "「復次，世尊！",
        "from": "T25n1509_059:0476a06_5",
        "context_with_next_sentence": true
    },
    {
        "source_sentence": "若有人受持般若波羅蜜，親近、讀、誦、說、正憶念及書寫、供養華香乃至幡蓋，是人不墮地獄、畜生、餓鬼道中，不墮聲聞、辟支佛地；乃至得阿耨多羅三藐三菩提，常見諸佛；從一佛界至一佛界，供養諸佛，恭敬、尊重、讚歎，華香乃至幡蓋。",
        "from": "T25n1509_059:0476a07_0",
        "context_with_next_sentence": true
    },
    {
        "source_sentence": "「復次，世尊！",
        "from": "T25n1509_059:0476a12_1",
        "context_with_next_sentence": true
    },
    {
        "source_sentence": "滿三千大千世界佛舍利作一分，書般若波羅蜜經卷作一分，是二分中，我故取般若波羅蜜。",
        "from": "T25n1509_059:0476a12_2",
        "context_with_next_sentence": true
    },
    {
        "source_sentence": "何以故？",
        "from": "T25n1509_059:0476a14_3",
        "context_with_next_sentence": true
    },
    {
        "source_sentence": "世尊！",
        "from": "T25n1509_059:0476a14_4",
        "context_with_next_sentence": true
    },
    {
        "source_sentence": "是般若波羅蜜中生諸佛舍利；以是故，舍利得供養、恭敬、尊重、讚歎。",
        "from": "T25n1509_059:0476a14_5",
        "context_with_next_sentence": true
    },
    {
        "source_sentence": "是善男子、善女人供養、恭敬舍利故，受天上、人中福樂，常不墮三惡道；如所願，漸以三乘法入涅槃。",
        "from": "T25n1509_059:0476a16_6",
        "context_with_next_sentence": true
    },
    {
        "source_sentence": "是故，世尊！",
        "from": "T25n1509_059:0476a18_7",
        "context_with_next_sentence": true
    },
    {
        "source_sentence": "若有見現在佛、若見般若波羅蜜經卷，等無異。",
        "from": "T25n1509_059:0476a18_8",
        "context_with_next_sentence": true
    },
    {
        "source_sentence": "何以故？",
        "from": "T25n1509_059:0476a19_9",
        "context_with_next_sentence": true
    },
    {
        "source_sentence": "世尊！",
        "from": "T25n1509_059:0476a20_10",
        "context_with_next_sentence": true
    },
    {
        "source_sentence": "是般若波羅蜜與佛無二無別故。」",
        "from": "T25n1509_059:0476a20_11",
        "context_with_next_sentence": true
    },
    {
        "source_sentence": "【論】問曰：上以起七寶塔校供養般若波羅蜜，義已具足，今佛何以以舍利、經卷對校？",
        "from": "T25n1509_059:0476a21_0",
        "context_with_next_sentence": true
    },
    {
        "source_sentence": "答曰：先明七寶塔是舍利住處，今但明舍利以對經卷。",
        "from": "T25n1509_059:0476a23_1",
        "context_with_next_sentence": true
    },
    {
        "source_sentence": "舍利雖不及般若，而滿閻浮提；般若妙故，但明經卷。",
        "from": "T25n1509_059:0476a24_2",
        "context_with_next_sentence": true
    },
    {
        "source_sentence": "復次，出家人多貪智慧，智慧是解脫因緣故；在家人多貪福德，福德是樂因緣故。",
        "from": "T25n1509_059:0476a25_3",
        "context_with_next_sentence": true
    },
    {
        "source_sentence": "出家人多貪意識所知物，在家人多貪五識所知物。",
        "from": "T25n1509_059:0476a27_4",
        "context_with_next_sentence": true
    },
    {
        "source_sentence": "釋提桓因已證福樂果報最大，於在家人中最為尊勝；以是故，佛問釋提桓因。",
        "from": "T25n1509_059:0476a28_5",
        "context_with_next_sentence": true
    },
    {
        "source_sentence": "釋提桓因言：「我於二分中，取般若波羅蜜經卷。」",
        "from": "T25n1509_059:0476b01_6",
        "context_with_next_sentence": true
    },
    {
        "source_sentence": "此中自說因緣：「世尊！",
        "from": "T25n1509_059:0476b02_7",
        "context_with_next_sentence": true
    },
    {
        "source_sentence": "我不敢輕慢、不恭敬舍利，我知供養芥子許舍利，功德無量無邊，乃至得佛功德不盡，何況滿閻浮提！",
        "from": "T25n1509_059:0476b03_8",
        "context_with_next_sentence": true
    },
    {
        "source_sentence": "世尊！",
        "from": "T25n1509_059:0476b05_9",
        "context_with_next_sentence": true
    },
    {
        "source_sentence": "菩薩受身便有舍利，人所不貴；得成佛時，舍利以般若熏修故，人所恭敬、尊重、供養。",
        "from": "T25n1509_059:0476b05_10",
        "context_with_next_sentence": true
    },
    {
        "source_sentence": "是故二分中，我取勝者。」",
        "from": "T25n1509_059:0476b07_11",
        "context_with_next_sentence": true
    },
    {
        "source_sentence": "問曰：舍利弗知釋提桓因以世諦故言取般若波羅蜜，何以故難？",
        "from": "T25n1509_059:0476b08_12",
        "context_with_next_sentence": true
    },
    {
        "source_sentence": "答曰：釋提桓因在家中，為煩惱所縛、五欲所覆，而能說般若波羅蜜，是事希有！",
        "from": "T25n1509_059:0476b09_13",
        "context_with_next_sentence": true
    },
    {
        "source_sentence": "以是故，舍利弗質問，欲令釋提桓因更問佛深義，故難。",
        "from": "T25n1509_059:0476b11_14",
        "context_with_next_sentence": true
    },
    {
        "source_sentence": "釋提桓因順舍利弗意，答言：「如是！」",
        "from": "T25n1509_059:0476b12_15",
        "context_with_next_sentence": true
    },
    {
        "source_sentence": "釋提桓因意：於一切法中無二相，不以舍利為小、不以般若波羅蜜為大。",
        "from": "T25n1509_059:0476b13_16",
        "context_with_next_sentence": true
    },
    {
        "source_sentence": "般若波羅蜜，無二、無分別相；為利益新發意菩薩故，致以世諦如是說：「般若波羅蜜，能令眾生心無二無分別；以是利益故，我取般若。」",
        "from": "T25n1509_059:0476b15_17",
        "context_with_next_sentence": true
    },
    {
        "source_sentence": "是時，佛讚釋提桓因：「善哉！",
        "from": "T25n1509_059:0476b18_18",
        "context_with_next_sentence": true
    },
    {
        "source_sentence": "善哉！」",
        "from": "T25n1509_059:0476b19_19",
        "context_with_next_sentence": true
    },
    {
        "source_sentence": "以能分別諸法，亦能善說般若相故，所謂無二相，是故讚歎。",
        "from": "T25n1509_059:0476b19_20",
        "context_with_next_sentence": true
    },
    {
        "source_sentence": "佛此中自說譬喻：「若人欲分別法性、實際等作二分，是人為欲分別般若波羅蜜作二分。」",
        "from": "T25n1509_059:0476b21_0",
        "context_with_next_sentence": true
    },
    {
        "source_sentence": "帝釋自說般若，又聞佛重說，其心清淨，深信歡喜，言一切世間所應禮敬。",
        "from": "T25n1509_059:0476b23_1",
        "context_with_next_sentence": true
    },
    {
        "source_sentence": "帝釋此中自說因緣：「一切菩薩學是般若，得阿耨多羅三藐三菩提。」",
        "from": "T25n1509_059:0476b24_2",
        "context_with_next_sentence": true
    },
    {
        "source_sentence": "又此中以己身為喻，己身喻佛，般若經卷喻坐處。",
        "from": "T25n1509_059:0476b26_3",
        "context_with_next_sentence": true
    },
    {
        "source_sentence": "有人言：己身喻般若，坐處喻舍利。",
        "from": "T25n1509_059:0476b27_4",
        "context_with_next_sentence": true
    },
    {
        "source_sentence": "「是故二分中，我取般若。」",
        "from": "T25n1509_059:0476b28_5",
        "context_with_next_sentence": true
    },
    {
        "source_sentence": "「復次，世尊！",
        "from": "T25n1509_059:0476b29_0",
        "context_with_next_sentence": true
    },
    {
        "source_sentence": "我若受持般若，讀、誦，是時乃至不見怖畏相，何況實怖畏！",
        "from": "T25n1509_059:0476b29_1",
        "context_with_next_sentence": true
    },
    {
        "source_sentence": "所以者何？",
        "from": "T25n1509_059:0476c01_2",
        "context_with_next_sentence": true
    },
    {
        "source_sentence": "一切諸法無相、無言無說故。",
        "from": "T25n1509_059:0476c01_3",
        "context_with_next_sentence": true
    },
    {
        "source_sentence": "般若波羅蜜，能令人得是無相法，故無所畏。」",
        "from": "T25n1509_059:0476c02_4",
        "context_with_next_sentence": true
    },
    {
        "source_sentence": "受持供養般若者，不墮三惡趣及二乘道，世世不離諸佛，常供養十方諸佛。",
        "from": "T25n1509_059:0476c03_5",
        "context_with_next_sentence": true
    },
    {
        "source_sentence": "是故般若波羅蜜，一切世間所應供養。",
        "from": "T25n1509_059:0476c05_6",
        "context_with_next_sentence": true
    },
    {
        "source_sentence": "復次，佛開其初，以舍利滿閻浮提。",
        "from": "T25n1509_059:0476c06_7",
        "context_with_next_sentence": true
    },
    {
        "source_sentence": "帝釋既悟二事勝負，為一切眾生故，廣增至三千大千世界；此中自說因緣：「見般若波羅蜜，與見佛無異。」",
        "from": "T25n1509_059:0476c07_8",
        "context_with_next_sentence": true
    },
    {
        "source_sentence": "◎◎【經】「復次，世尊！",
        "from": "T25n1509_059:0476c09_9",
        "context_with_next_sentence": true
    },
    {
        "source_sentence": "如佛住三事示現，說十二部經：修多羅、祇夜乃至優婆提舍；復有善男子、善女人受持、誦、說是般若波羅蜜，等無異。",
        "from": "T25n1509_059:0476c10_10",
        "context_with_next_sentence": true
    },
    {
        "source_sentence": "何以故？",
        "from": "T25n1509_059:0476c12_11",
        "context_with_next_sentence": true
    },
    {
        "source_sentence": "世尊！",
        "from": "T25n1509_059:0476c13_12",
        "context_with_next_sentence": true
    },
    {
        "source_sentence": "是般若波羅蜜中，生三事示現及十二部經：修多羅乃至優波提舍故。",
        "from": "T25n1509_059:0476c13_13",
        "context_with_next_sentence": true
    },
    {
        "source_sentence": "「復次，世尊！",
        "from": "T25n1509_059:0476c14_14",
        "context_with_next_sentence": true
    },
    {
        "source_sentence": "十方諸佛住三事示現，說十二部經：脩多羅乃至優波提舍；復有人受般若波羅蜜，為他人說，等無異。",
        "from": "T25n1509_059:0476c15_15",
        "context_with_next_sentence": true
    },
    {
        "source_sentence": "何以故？",
        "from": "T25n1509_059:0476c17_16",
        "context_with_next_sentence": true
    },
    {
        "source_sentence": "般若波羅蜜中生諸佛，亦生十二部經：修多羅乃至優波提舍。",
        "from": "T25n1509_059:0476c17_17",
        "context_with_next_sentence": true
    },
    {
        "source_sentence": "「復次，世尊！",
        "from": "T25n1509_059:0476c19_18",
        "context_with_next_sentence": true
    },
    {
        "source_sentence": "若有供養十方如恒河沙等世界中諸佛，恭敬、尊重、讚歎，華香乃至幡蓋；復有人書般若波羅蜜經卷，恭敬、尊重、讚歎，華香乃至幡蓋，其福正等。",
        "from": "T25n1509_059:0476c19_19",
        "context_with_next_sentence": true
    },
    {
        "source_sentence": "何以故？",
        "from": "T25n1509_059:0476c22_20",
        "context_with_next_sentence": true
    },
    {
        "source_sentence": "十方諸佛皆從般若波羅蜜中生。",
        "from": "T25n1509_059:0476c22_21",
        "context_with_next_sentence": true
    },
    {
        "source_sentence": "「復次，世尊！",
        "from": "T25n1509_059:0476c23_22",
        "context_with_next_sentence": true
    },
    {
        "source_sentence": "善男子、善女人聞是般若波羅蜜，受持、讀、誦、正憶念，亦為他人說，是人不墮地獄道、畜生、餓鬼道，亦不墮聲聞、辟支佛地。",
        "from": "T25n1509_059:0476c23_23",
        "context_with_next_sentence": true
    },
    {
        "source_sentence": "何以故？",
        "from": "T25n1509_059:0476c26_24",
        "context_with_next_sentence": true
    },
    {
        "source_sentence": "當知是善男子、善女人正住阿鞞跋致地中故。",
        "from": "T25n1509_059:0476c26_25",
        "context_with_next_sentence": true
    },
    {
        "source_sentence": "是般若波羅蜜遠離一切苦惱、衰病。",
        "from": "T25n1509_059:0476c27_26",
        "context_with_next_sentence": true
    },
    {
        "source_sentence": "「復次，世尊！",
        "from": "T25n1509_059:0476c28_27",
        "context_with_next_sentence": true
    },
    {
        "source_sentence": "若有善男子、善女人書是般若波羅蜜經卷，受持、親近、供養、恭敬、尊重、讚歎，是人離諸恐怖。",
        "from": "T25n1509_059:0476c28_28",
        "context_with_next_sentence": true
    },
    {
        "source_sentence": "世尊！",
        "from": "T25n1509_059:0477a01_29",
        "context_with_next_sentence": true
    },
    {
        "source_sentence": "譬如負債人親近國王，供給左右，債主反更供養、恭敬是人，是人不復畏怖。",
        "from": "T25n1509_059:0477a01_30",
        "context_with_next_sentence": true
    },
    {
        "source_sentence": "何以故？",
        "from": "T25n1509_059:0477a03_31",
        "context_with_next_sentence": true
    },
    {
        "source_sentence": "世尊！",
        "from": "T25n1509_059:0477a03_32",
        "context_with_next_sentence": true
    },
    {
        "source_sentence": "此人依近國王，憑恃有力故。",
        "from": "T25n1509_059:0477a04_0",
        "context_with_next_sentence": true
    },
    {
        "source_sentence": "如是，世尊！",
        "from": "T25n1509_059:0477a04_1",
        "context_with_next_sentence": true
    },
    {
        "source_sentence": "諸佛舍利，是般若波羅蜜薰修故，得供養、恭敬。",
        "from": "T25n1509_059:0477a04_2",
        "context_with_next_sentence": true
    },
    {
        "source_sentence": "世尊！",
        "from": "T25n1509_059:0477a06_3",
        "context_with_next_sentence": true
    },
    {
        "source_sentence": "當知般若波羅蜜如王，舍利如負債人；負債人依王故得供養，舍利亦依般若波羅蜜修薰故得供養。",
        "from": "T25n1509_059:0477a06_4",
        "context_with_next_sentence": true
    },
    {
        "source_sentence": "世尊！",
        "from": "T25n1509_059:0477a08_5",
        "context_with_next_sentence": true
    },
    {
        "source_sentence": "當知諸佛一切種智亦從般若波羅蜜修薰故得成就。",
        "from": "T25n1509_059:0477a08_6",
        "context_with_next_sentence": true
    },
    {
        "source_sentence": "以是故，世尊！",
        "from": "T25n1509_059:0477a09_7",
        "context_with_next_sentence": true
    },
    {
        "source_sentence": "二分中，我取般若波羅蜜。",
        "from": "T25n1509_059:0477a10_8",
        "context_with_next_sentence": true
    },
    {
        "source_sentence": "何以故？",
        "from": "T25n1509_059:0477a10_9",
        "context_with_next_sentence": true
    },
    {
        "source_sentence": "世尊！",
        "from": "T25n1509_059:0477a11_10",
        "context_with_next_sentence": true
    },
    {
        "source_sentence": "般若波羅蜜中生諸佛舍利、三十二相；般若波羅蜜中，亦生佛十力、四無所畏、四無礙智、十八不共法、大慈大悲。",
        "from": "T25n1509_059:0477a11_11",
        "context_with_next_sentence": true
    },
    {
        "source_sentence": "世尊！",
        "from": "T25n1509_059:0477a13_12",
        "context_with_next_sentence": true
    },
    {
        "source_sentence": "般若波羅蜜中生五波羅蜜，使得波羅蜜名字；般若波羅蜜中生諸佛一切種智。",
        "from": "T25n1509_059:0477a13_13",
        "context_with_next_sentence": true
    },
    {
        "source_sentence": "「復次，世尊！",
        "from": "T25n1509_059:0477a15_14",
        "context_with_next_sentence": true
    },
    {
        "source_sentence": "所在三千大千世界中，若有受持、供養、恭敬、尊重、讚歎般若波羅蜜，是處，若人、若非人不能得其便，是人漸漸得入涅槃。",
        "from": "T25n1509_059:0477a15_15",
        "context_with_next_sentence": true
    },
    {
        "source_sentence": "世尊！",
        "from": "T25n1509_059:0477a18_16",
        "context_with_next_sentence": true
    },
    {
        "source_sentence": "般若波羅蜜為大利益如是，於三千大千世界中能作佛事！",
        "from": "T25n1509_059:0477a18_17",
        "context_with_next_sentence": true
    },
    {
        "source_sentence": "世尊！",
        "from": "T25n1509_059:0477a20_18",
        "context_with_next_sentence": true
    },
    {
        "source_sentence": "所在處，有般若波羅蜜，則為有佛。",
        "from": "T25n1509_059:0477a20_19",
        "context_with_next_sentence": true
    },
    {
        "source_sentence": "世尊！",
        "from": "T25n1509_059:0477a21_0",
        "context_with_next_sentence": true
    },
    {
        "source_sentence": "譬如無價摩尼寶，在所住處，非人不得其便。",
        "from": "T25n1509_059:0477a21_1",
        "context_with_next_sentence": true
    },
    {
        "source_sentence": "若男子、若女人有熱病，以是珠著身上，熱病即時除差；若有風病、若有冷病、若有雜熱風冷病，以珠著身上，皆悉除愈。",
        "from": "T25n1509_059:0477a22_2",
        "context_with_next_sentence": true
    },
    {
        "source_sentence": "若闇中，是寶能令明。",
        "from": "T25n1509_059:0477a24_3",
        "context_with_next_sentence": true
    },
    {
        "source_sentence": "熱時能令涼，寒時能令溫；珠所住處，其地不寒、不熱，時節和適。",
        "from": "T25n1509_059:0477a25_4",
        "context_with_next_sentence": true
    },
    {
        "source_sentence": "其處亦無諸餘毒螫；若男子、女人，為毒蛇所螫，以珠示之，毒即除滅。",
        "from": "T25n1509_059:0477a26_5",
        "context_with_next_sentence": true
    },
    {
        "source_sentence": "「復次，世尊！",
        "from": "T25n1509_059:0477a28_6",
        "context_with_next_sentence": true
    },
    {
        "source_sentence": "若男子、女人眼痛、膚曀、盲瞽，以珠示之，即時除愈。",
        "from": "T25n1509_059:0477a28_7",
        "context_with_next_sentence": true
    },
    {
        "source_sentence": "若有癩瘡惡腫，以珠著其身上，病即除愈。",
        "from": "T25n1509_059:0477a29_8",
        "context_with_next_sentence": true
    },
    {
        "source_sentence": "「復次，世尊！",
        "from": "T25n1509_059:0477b01_9",
        "context_with_next_sentence": true
    },
    {
        "source_sentence": "是摩尼寶所在水中，水隨作一色：若以青物裹著水中，水色即為青；若黃、赤、白、紅、縹物裹著水中，水隨作黃、赤、白、紅、縹色。",
        "from": "T25n1509_059:0477b01_10",
        "context_with_next_sentence": true
    },
    {
        "source_sentence": "如是等種種色物裹著水中，水隨作種種色。",
        "from": "T25n1509_059:0477b04_11",
        "context_with_next_sentence": true
    },
    {
        "source_sentence": "世尊！",
        "from": "T25n1509_059:0477b05_12",
        "context_with_next_sentence": true
    },
    {
        "source_sentence": "若水濁，以珠著中，水即為清，是珠其德如是！」",
        "from": "T25n1509_059:0477b05_13",
        "context_with_next_sentence": true
    },
    {
        "source_sentence": "爾時，阿難問釋提桓因言：「憍尸迦！",
        "from": "T25n1509_059:0477b06_14",
        "context_with_next_sentence": true
    },
    {
        "source_sentence": "是摩尼寶，為是天上寶？",
        "from": "T25n1509_059:0477b07_15",
        "context_with_next_sentence": true
    },
    {
        "source_sentence": "為是閻浮提寶？」",
        "from": "T25n1509_059:0477b08_16",
        "context_with_next_sentence": true
    },
    {
        "source_sentence": "釋提桓因語阿難：「是天上寶。",
        "from": "T25n1509_059:0477b08_17",
        "context_with_next_sentence": true
    },
    {
        "source_sentence": "閻浮提人亦有是寶，但功德相少不具足；天上寶清淨輕妙，不可以譬喻為比。",
        "from": "T25n1509_059:0477b09_18",
        "context_with_next_sentence": true
    },
    {
        "source_sentence": "「復次，世尊！",
        "from": "T25n1509_059:0477b11_0",
        "context_with_next_sentence": true
    },
    {
        "source_sentence": "是摩尼寶，若著篋中，舉珠出，其功德薰篋故，人皆愛敬。",
        "from": "T25n1509_059:0477b11_1",
        "context_with_next_sentence": true
    },
    {
        "source_sentence": "如是，世尊！",
        "from": "T25n1509_059:0477b12_2",
        "context_with_next_sentence": true
    },
    {
        "source_sentence": "在所住處，有書般若波羅蜜經卷，是處則無眾惱之患，亦如摩尼寶所著處，則無眾難。",
        "from": "T25n1509_059:0477b12_3",
        "context_with_next_sentence": true
    },
    {
        "source_sentence": "世尊！",
        "from": "T25n1509_059:0477b14_4",
        "context_with_next_sentence": true
    },
    {
        "source_sentence": "佛般泥洹後，舍利得供養，皆般若波羅蜜力；禪波羅蜜乃至檀波羅蜜，內空乃至無法有法空，四念處乃至十八不共法，一切智，法相、法住、法位、法性、實際、不可思議性，一切種智，是諸功德力。",
        "from": "T25n1509_059:0477b14_5",
        "context_with_next_sentence": true
    },
    {
        "source_sentence": "善男子、善女人作是念：『是佛舍利，一切智、一切種智、大慈大悲、斷一切結使及習、常捨行、不錯謬法等諸佛功德住處。』",
        "from": "T25n1509_059:0477b19_6",
        "context_with_next_sentence": true
    },
    {
        "source_sentence": "以是故，舍利得供養。",
        "from": "T25n1509_059:0477b21_7",
        "context_with_next_sentence": true
    },
    {
        "source_sentence": "世尊！",
        "from": "T25n1509_059:0477b22_8",
        "context_with_next_sentence": true
    },
    {
        "source_sentence": "舍利是諸功德寶波羅蜜住處、不垢不淨波羅蜜住處，不生不滅波羅蜜、不入不出波羅蜜、不增不損波羅蜜、不來不去不住波羅蜜，是佛舍利是諸法相波羅蜜住處；以是諸法相波羅蜜薰修故，舍利得供養。",
        "from": "T25n1509_059:0477b22_9",
        "context_with_next_sentence": true
    },
    {
        "source_sentence": "「復次，世尊！",
        "from": "T25n1509_059:0477b27_10",
        "context_with_next_sentence": true
    },
    {
        "source_sentence": "置三千大千世界滿中舍利。",
        "from": "T25n1509_059:0477b27_11",
        "context_with_next_sentence": true
    },
    {
        "source_sentence": "如恒河沙等諸世界滿其中舍利作一分，有人書般若波羅蜜經卷作一分，二分之中，我取般若波羅蜜。",
        "from": "T25n1509_059:0477b28_12",
        "context_with_next_sentence": true
    },
    {
        "source_sentence": "何以故？",
        "from": "T25n1509_059:0477c01_13",
        "context_with_next_sentence": true
    },
    {
        "source_sentence": "是般若波羅蜜中，生諸佛舍利；是般若波羅蜜修薰故，舍利得供養。",
        "from": "T25n1509_059:0477c01_14",
        "context_with_next_sentence": true
    },
    {
        "source_sentence": "世尊！",
        "from": "T25n1509_059:0477c03_15",
        "context_with_next_sentence": true
    },
    {
        "source_sentence": "若有善男子、善女人供養舍利，恭敬、尊重、讚歎，其功德報不可得邊，受人中、天上福樂，所謂剎利大姓、婆羅門大姓、居士大家、四天王天處乃至他化自在天中受福樂；亦以是福德因緣故，當得盡苦。",
        "from": "T25n1509_059:0477c03_16",
        "context_with_next_sentence": true
    },
    {
        "source_sentence": "若受是般若波羅蜜，讀、誦、說、正憶念，是人能具足禪波羅蜜乃至能具足檀波羅蜜，能具足四念處乃至能具足十八不共法；過聲聞、辟支佛地，住菩薩位；住菩薩位已，得菩薩神通，從一佛界至一佛界；是菩薩為眾生故受身，隨其所應，成就眾生：若作轉輪聖王、若作剎利大姓、若作婆羅門大姓，成就眾生。",
        "from": "T25n1509_059:0477c07_17",
        "context_with_next_sentence": true
    },
    {
        "source_sentence": "以是故，世尊！",
        "from": "T25n1509_059:0477c14_18",
        "context_with_next_sentence": true
    },
    {
        "source_sentence": "我不為輕慢、不恭敬故不取舍利，以善男子、善女人供養般若波羅蜜則為供養舍利故。",
        "from": "T25n1509_059:0477c15_19",
        "context_with_next_sentence": true
    },
    {
        "source_sentence": "「復次，世尊！",
        "from": "T25n1509_059:0477c17_20",
        "context_with_next_sentence": true
    },
    {
        "source_sentence": "有人欲見十方無量阿僧祇諸世界中現在諸佛法身、色身，是人應聞受持般若波羅蜜，讀、誦、正憶念、為他人廣說。",
        "from": "T25n1509_059:0477c17_21",
        "context_with_next_sentence": true
    },
    {
        "source_sentence": "如是善男子、善女人當見十方無量阿僧祇世界中諸佛法身、色身。",
        "from": "T25n1509_059:0477c19_22",
        "context_with_next_sentence": true
    },
    {
        "source_sentence": "是善男子、善女人行般若波羅蜜，亦應以法相修念佛三昧。",
        "from": "T25n1509_059:0477c21_23",
        "context_with_next_sentence": true
    },
    {
        "source_sentence": "復次，善男子、善女人欲見現在諸佛，應當受是般若波羅蜜，乃至正憶念。」",
        "from": "T25n1509_059:0477c22_24",
        "context_with_next_sentence": true
    },
    {
        "source_sentence": "【論】復次，「佛住三事示現，說十二部經」者。",
        "from": "T25n1509_059:0477c25_0",
        "context_with_next_sentence": true
    },
    {
        "source_sentence": "問曰：一切說法人中，無與佛等者；佛說十二部經，則無不備具，云何善男子但受持讀誦般若，與佛等無異？",
        "from": "T25n1509_059:0477c26_0",
        "context_with_next_sentence": true
    },
    {
        "source_sentence": "答曰：此中佛欲稱歎般若為大故。",
        "from": "T25n1509_059:0477c28_1",
        "context_with_next_sentence": true
    },
    {
        "source_sentence": "於十二部經中，般若為最勝。",
        "from": "T25n1509_059:0477c29_2",
        "context_with_next_sentence": true
    },
    {
        "source_sentence": "所以者何？",
        "from": "T25n1509_059:0478a01_3",
        "context_with_next_sentence": true
    },
    {
        "source_sentence": "說是般若波羅蜜，多有發菩薩心；說十二部經，雜發三乘意故。",
        "from": "T25n1509_059:0478a01_4",
        "context_with_next_sentence": true
    },
    {
        "source_sentence": "不以菩薩功德比佛無量身，此說法身。",
        "from": "T25n1509_059:0478a02_5",
        "context_with_next_sentence": true
    },
    {
        "source_sentence": "菩薩但說般若，勸導大乘；佛雜說，勸導三乘，故等無異。",
        "from": "T25n1509_059:0478a03_6",
        "context_with_next_sentence": true
    },
    {
        "source_sentence": "復次，三事示現及十二部經根本者，所謂「般若波羅蜜」是。",
        "from": "T25n1509_059:0478a05_7",
        "context_with_next_sentence": true
    },
    {
        "source_sentence": "供養十方如恒河沙等諸佛，若復有供養般若經卷，亦等無異。",
        "from": "T25n1509_059:0478a06_8",
        "context_with_next_sentence": true
    },
    {
        "source_sentence": "此中佛說般若所以福德勝因緣，所謂般若能破一切苦惱、衰病、怖畏等。",
        "from": "T25n1509_059:0478a07_9",
        "context_with_next_sentence": true
    },
    {
        "source_sentence": "如負債人依王，王喻般若，負債人喻舍利。",
        "from": "T25n1509_059:0478a09_10",
        "context_with_next_sentence": true
    },
    {
        "source_sentence": "舍利是先世業因緣所成，因緣中應償諸對；以般若波羅蜜薰修故，宿命因緣諸對及飢渴寒熱所不能得，而得諸天世人所見供養。",
        "from": "T25n1509_059:0478a10_11",
        "context_with_next_sentence": true
    },
    {
        "source_sentence": "如負債人依王，反為債主所敬。",
        "from": "T25n1509_059:0478a13_12",
        "context_with_next_sentence": true
    },
    {
        "source_sentence": "先說無諸衰病及怖畏，以明內；今說摩尼寶，人、非人不得其便，以明外。",
        "from": "T25n1509_059:0478a14_13",
        "context_with_next_sentence": true
    },
    {
        "source_sentence": "是人供養般若波羅蜜故，若今世、若後世，若身衰心病，盡皆能除；諸善願事，隨意能與。",
        "from": "T25n1509_059:0478a16_14",
        "context_with_next_sentence": true
    },
    {
        "source_sentence": "得是般若波羅蜜大寶故，無諸怖畏、無所乏短；譬如無價寶珠，所願皆得。",
        "from": "T25n1509_059:0478a18_15",
        "context_with_next_sentence": true
    },
    {
        "source_sentence": "問曰：摩尼寶珠，於頗梨、金、銀，車璩、馬瑙、琉璃、珊瑚、琥珀、金剛等中，是何等寶？",
        "from": "T25n1509_059:0478a20_16",
        "context_with_next_sentence": true
    },
    {
        "source_sentence": "答曰：有人言：此寶珠從龍王腦中出，人得此珠，毒不能害、入火不能燒，有如是等功德。",
        "from": "T25n1509_059:0478a21_17",
        "context_with_next_sentence": true
    },
    {
        "source_sentence": "有人言：是帝釋所執金鋼，用與阿修羅鬪時，碎落閻浮提。",
        "from": "T25n1509_059:0478a24_0",
        "context_with_next_sentence": true
    },
    {
        "source_sentence": "有人言：諸過去久遠佛舍利，法既滅盡，舍利變成此珠，以益眾生。",
        "from": "T25n1509_059:0478a25_1",
        "context_with_next_sentence": true
    },
    {
        "source_sentence": "有人言：眾生福德因緣故，自然有此珠。",
        "from": "T25n1509_059:0478a26_2",
        "context_with_next_sentence": true
    },
    {
        "source_sentence": "譬如罪因緣故，地獄中自然有治罪之器。",
        "from": "T25n1509_059:0478a27_3",
        "context_with_next_sentence": true
    },
    {
        "source_sentence": "此寶珠名如意，無有定色，清徹輕妙，四天下物，皆悉照現。",
        "from": "T25n1509_059:0478a28_4",
        "context_with_next_sentence": true
    },
    {
        "source_sentence": "如意珠義，如先說。",
        "from": "T25n1509_059:0478b01_5",
        "context_with_next_sentence": true
    },
    {
        "source_sentence": "是寶常能出一切寶物，衣服、飲食，隨意所欲，盡能與之；亦能除諸衰惱病苦等。",
        "from": "T25n1509_059:0478b01_6",
        "context_with_next_sentence": true
    },
    {
        "source_sentence": "是寶珠有二種：有天上如意寶，有人間如意寶。",
        "from": "T25n1509_059:0478b03_7",
        "context_with_next_sentence": true
    },
    {
        "source_sentence": "諸天福德厚故，珠德具足；人福德薄故，珠德不具足。",
        "from": "T25n1509_059:0478b04_8",
        "context_with_next_sentence": true
    },
    {
        "source_sentence": "是珠所著房舍、函篋之中，其處亦有威德。",
        "from": "T25n1509_059:0478b05_9",
        "context_with_next_sentence": true
    },
    {
        "source_sentence": "「般若波羅蜜亦如是」者。",
        "from": "T25n1509_059:0478b06_10",
        "context_with_next_sentence": true
    },
    {
        "source_sentence": "如如意寶珠能與在家人今世富樂，隨意所欲；般若波羅蜜能與出家求道人三乘解脫樂，隨意所願。",
        "from": "T25n1509_059:0478b07_11",
        "context_with_next_sentence": true
    },
    {
        "source_sentence": "如意寶珠在所著處，非人不得其便；般若波羅蜜亦如是，行者心與相應，惡邪羅剎不能入其心中沮壞道意、奪智慧命。",
        "from": "T25n1509_059:0478b09_12",
        "context_with_next_sentence": true
    },
    {
        "source_sentence": "復次，般若波羅蜜所在處，魔、若魔民、地神、夜叉、諸惡鬼等不能得便。",
        "from": "T25n1509_059:0478b12_13",
        "context_with_next_sentence": true
    },
    {
        "source_sentence": "如寶珠能除四百四病，根本四病：風、熱、冷、雜；般若波羅蜜亦能除八萬四千病，根本四病：貪、瞋、癡、等分。",
        "from": "T25n1509_059:0478b14_14",
        "context_with_next_sentence": true
    },
    {
        "source_sentence": "婬欲病分二萬一千，瞋恚病分二萬一千，愚癡病分二萬一千，等分病分二萬一千。",
        "from": "T25n1509_059:0478b16_15",
        "context_with_next_sentence": true
    },
    {
        "source_sentence": "以不淨觀除貪欲，以慈悲心除瞋恚，以觀因緣除愚癡，總上三藥或不淨、或慈悲、或觀因緣除等分病。",
        "from": "T25n1509_059:0478b18_16",
        "context_with_next_sentence": true
    },
    {
        "source_sentence": "如寶珠能除黑闇；般若亦如是，能除三界黑闇。",
        "from": "T25n1509_059:0478b20_17",
        "context_with_next_sentence": true
    },
    {
        "source_sentence": "如寶珠能除熱；般若亦如是，能除婬欲、瞋恚熱。",
        "from": "T25n1509_059:0478b22_18",
        "context_with_next_sentence": true
    },
    {
        "source_sentence": "如寶珠能除冷；般若亦如是，能除無明、不信、不恭敬、懈怠等冷心。",
        "from": "T25n1509_059:0478b23_19",
        "context_with_next_sentence": true
    },
    {
        "source_sentence": "日月皆諸寶所成，日能作熱，月能作冷，雖俱利益眾生，以不能兼故，不名為如意。",
        "from": "T25n1509_059:0478b24_20",
        "context_with_next_sentence": true
    },
    {
        "source_sentence": "寶珠所在處，毒蛇等諸惡蟲所不能害；般若亦如是，貪欲等毒所不能病。",
        "from": "T25n1509_059:0478b26_21",
        "context_with_next_sentence": true
    },
    {
        "source_sentence": "若有人毒蛇所螫，持寶珠示之，即時除愈；有人為貪欲等毒蛇所螫，得般若波羅蜜，貪恚毒即除，如難陀、鴦群梨摩羅等。",
        "from": "T25n1509_059:0478b28_22",
        "context_with_next_sentence": true
    },
    {
        "source_sentence": "有人眼痛盲瞽，以寶珠示之，即時除愈；般若波羅蜜亦如是，有人以無明、疑悔、顛倒邪見等破慧眼，得般若即時明了。",
        "from": "T25n1509_059:0478c02_23",
        "context_with_next_sentence": true
    },
    {
        "source_sentence": "如人癩瘡癰腫，以寶珠示之，即時除愈；般若亦如是，五逆癩罪等，得般若即時消滅。",
        "from": "T25n1509_059:0478c05_24",
        "context_with_next_sentence": true
    },
    {
        "source_sentence": "如以種種色裹寶珠，著水中隨作一色；般若亦如是，行者得般若力故，心則柔軟，無所著，隨信手五根等，亦隨順四禪、四無量心、背捨、勝處及一切入。",
        "from": "T25n1509_059:0478c07_25",
        "context_with_next_sentence": true
    },
    {
        "source_sentence": "復次，於須陀洹、斯陀含、阿那含、阿羅漢、辟支佛地，隨順遍學，無所違逆。",
        "from": "T25n1509_059:0478c10_26",
        "context_with_next_sentence": true
    },
    {
        "source_sentence": "第六縹色者，是虛空色。",
        "from": "T25n1509_059:0478c12_27",
        "context_with_next_sentence": true
    },
    {
        "source_sentence": "行者得般若觀諸法空，心亦隨順不著。",
        "from": "T25n1509_059:0478c13_28",
        "context_with_next_sentence": true
    },
    {
        "source_sentence": "如是等種種者，入一切諸法，皆隨順無礙。",
        "from": "T25n1509_059:0478c14_0",
        "context_with_next_sentence": true
    },
    {
        "source_sentence": "如水渾濁，雜色不淨，以珠著中，皆清淨一色；般若亦如是，人有種種煩惱、邪見、戲論，擾心渾濁，得般若則清淨一色。",
        "from": "T25n1509_059:0478c15_0",
        "context_with_next_sentence": true
    },
    {
        "source_sentence": "如如意珠有無量功德，般若功德亦如是。",
        "from": "T25n1509_059:0478c17_1",
        "context_with_next_sentence": true
    },
    {
        "source_sentence": "今當別相說般若功德：是如意珠，但能除惡鬼，不能壞魔天；般若則能除二事。",
        "from": "T25n1509_059:0478c18_2",
        "context_with_next_sentence": true
    },
    {
        "source_sentence": "珠能治身病；般若能治身、心病。",
        "from": "T25n1509_059:0478c20_3",
        "context_with_next_sentence": true
    },
    {
        "source_sentence": "珠能治人、神所治病；般若能治一切天、龍、鬼神所不能治病。",
        "from": "T25n1509_059:0478c21_4",
        "context_with_next_sentence": true
    },
    {
        "source_sentence": "珠能治世世曾所治病；般若能治無始世界來未曾所治病。",
        "from": "T25n1509_059:0478c22_5",
        "context_with_next_sentence": true
    },
    {
        "source_sentence": "如是等種種差別。",
        "from": "T25n1509_059:0478c24_0",
        "context_with_next_sentence": true
    },
    {
        "source_sentence": "珠能照所住處夜闇；般若能照一切煩惱相應無明黑闇，及不共無明一切法中不了癡黑闇。",
        "from": "T25n1509_059:0478c24_1",
        "context_with_next_sentence": true
    },
    {
        "source_sentence": "珠但能破所住處熱，不能破餘處熱；般若力，乃至無量世界劫盡大火，一吹能滅，何況一處熱！",
        "from": "T25n1509_059:0478c26_2",
        "context_with_next_sentence": true
    },
    {
        "source_sentence": "珠但能除形質火、日之熱；般若能除三毒心熱。",
        "from": "T25n1509_059:0478c28_3",
        "context_with_next_sentence": true
    },
    {
        "source_sentence": "珠能除風雨、寒雪；般若能除十方無量世界眾生不信、不恭敬、懈怠心等寒。",
        "from": "T25n1509_059:0478c29_4",
        "context_with_next_sentence": true
    },
    {
        "source_sentence": "珠能却外毒螫，不能除四大毒蛇；般若能畢竟除此二種毒。",
        "from": "T25n1509_059:0479a02_5",
        "context_with_next_sentence": true
    },
    {
        "source_sentence": "珠不能治邪見毒；般若能除。",
        "from": "T25n1509_059:0479a04_0",
        "context_with_next_sentence": true
    },
    {
        "source_sentence": "珠能治肉眼；般若能治慧眼。",
        "from": "T25n1509_059:0479a04_1",
        "context_with_next_sentence": true
    },
    {
        "source_sentence": "珠能治近見眼；般若能治遠見眼。",
        "from": "T25n1509_059:0479a05_2",
        "context_with_next_sentence": true
    },
    {
        "source_sentence": "珠能治肉眼，肉眼不作珠；般若能治慧眼，慧眼即作般若。",
        "from": "T25n1509_059:0479a06_3",
        "context_with_next_sentence": true
    },
    {
        "source_sentence": "珠能治肉眼，後病復發；般若治慧眼，畢竟清淨。",
        "from": "T25n1509_059:0479a07_4",
        "context_with_next_sentence": true
    },
    {
        "source_sentence": "珠能治癩瘡惡腫；般若能治身癩、心癩。",
        "from": "T25n1509_059:0479a08_5",
        "context_with_next_sentence": true
    },
    {
        "source_sentence": "問曰：四種病中，攝一切病，何以故別說「眼痛」、「癩病」等？",
        "from": "T25n1509_059:0479a09_6",
        "context_with_next_sentence": true
    },
    {
        "source_sentence": "答曰：眼是身中第一，所用最貴，是故別說。",
        "from": "T25n1509_059:0479a10_7",
        "context_with_next_sentence": true
    },
    {
        "source_sentence": "諸病中癩病最重，宿命罪因緣故難治，是故更說。",
        "from": "T25n1509_059:0479a11_8",
        "context_with_next_sentence": true
    },
    {
        "source_sentence": "珠能令水隨所裹色；般若能隨順心數善法。",
        "from": "T25n1509_059:0479a13_0",
        "context_with_next_sentence": true
    },
    {
        "source_sentence": "珠不能轉人心；般若能轉一切眾生心性所樂所欲。",
        "from": "T25n1509_059:0479a14_1",
        "context_with_next_sentence": true
    },
    {
        "source_sentence": "珠能令所著處濁水清，非一切水；般若力能令六覺濁心即時清淨；又於諸龍王、鬼神王、人王等貪恚濁心，能令清淨。",
        "from": "T25n1509_059:0479a15_2",
        "context_with_next_sentence": true
    },
    {
        "source_sentence": "珠能使所著凾篋、房舍有威德；般若力能度十方無量世界阿僧祇眾生，令有威德。",
        "from": "T25n1509_059:0479a18_0",
        "context_with_next_sentence": true
    },
    {
        "source_sentence": "珠功德力入函篋，凾篋不能與人隨意功德；舍利得般若薰修故，有人供養，必還得般若而得成佛。",
        "from": "T25n1509_059:0479a20_0",
        "context_with_next_sentence": true
    },
    {
        "source_sentence": "是凾篋，凡夫之人所貴；舍利，凡夫、聖人所貴。",
        "from": "T25n1509_059:0479a22_1",
        "context_with_next_sentence": true
    },
    {
        "source_sentence": "凾篋，世間受樂人所貴；舍利，出世間、世間受樂人所貴。",
        "from": "T25n1509_059:0479a23_2",
        "context_with_next_sentence": true
    },
    {
        "source_sentence": "般若是如意寶珠，凾篋是舍利；舍利中雖無般若，般若所薰故得供養。",
        "from": "T25n1509_059:0479a24_3",
        "context_with_next_sentence": true
    },
    {
        "source_sentence": "復次，諸聖法中，般若第一，無可譬喻；以世間人貴是寶珠故，以珠為喻。",
        "from": "T25n1509_059:0479a26_4",
        "context_with_next_sentence": true
    },
    {
        "source_sentence": "人見如意寶珠，所願皆得；若見珠所住處，亦得少願。",
        "from": "T25n1509_059:0479a28_5",
        "context_with_next_sentence": true
    },
    {
        "source_sentence": "行者亦如是，得是般若波羅蜜義，即入佛道；若見般若所住舍利供養故，得今世、後世無量福樂，久必得道。",
        "from": "T25n1509_059:0479a29_6",
        "context_with_next_sentence": true
    },
    {
        "source_sentence": "如是總相、別相，應當知。",
        "from": "T25n1509_059:0479b03_7",
        "context_with_next_sentence": true
    },
    {
        "source_sentence": "問曰：般若若有如是功德者，何以故說「舍利是五波羅蜜乃至一切種智所住處故得供養」？",
        "from": "T25n1509_059:0479b03_8",
        "context_with_next_sentence": true
    },
    {
        "source_sentence": "答曰：先已說：一切諸法，般若波羅蜜為首、為明導；譬如王來必有將從，但舉其主名，餘者已盡得。",
        "from": "T25n1509_059:0479b05_9",
        "context_with_next_sentence": true
    },
    {
        "source_sentence": "讚般若波羅蜜，是義先已說。",
        "from": "T25n1509_059:0479b08_10",
        "context_with_next_sentence": true
    },
    {
        "source_sentence": "【經】「復次，世尊！",
        "from": "T25n1509_059:0479b09_0",
        "context_with_next_sentence": true
    },
    {
        "source_sentence": "有二種法相：有為諸法相，無為諸法相。",
        "from": "T25n1509_059:0479b09_1",
        "context_with_next_sentence": true
    },
    {
        "source_sentence": "云何名有為諸法相？",
        "from": "T25n1509_059:0479b10_2",
        "context_with_next_sentence": true
    },
    {
        "source_sentence": "所謂內空中智慧，乃至無法有法空中智慧，四念處中智慧，乃至八聖道分中智慧，佛十力、四無所畏、四無礙智、十八不共法中智慧，善法中不善法中、有漏法中無漏法中、世間法中出世間法中智慧，是名有為諸法法相。",
        "from": "T25n1509_059:0479b10_3",
        "context_with_next_sentence": true
    },
    {
        "source_sentence": "云何名無為諸法法相？",
        "from": "T25n1509_059:0479b15_4",
        "context_with_next_sentence": true
    },
    {
        "source_sentence": "若法無生無滅、無住無異、無垢無淨、無增無減諸法自性。",
        "from": "T25n1509_059:0479b16_5",
        "context_with_next_sentence": true
    },
    {
        "source_sentence": "云何名諸法自性？",
        "from": "T25n1509_059:0479b17_6",
        "context_with_next_sentence": true
    },
    {
        "source_sentence": "諸法無所有性，是諸法自性，是名無為諸法相。」",
        "from": "T25n1509_059:0479b18_7",
        "context_with_next_sentence": true
    },
    {
        "source_sentence": "爾時，佛告釋提桓因：「如是！",
        "from": "T25n1509_059:0479b19_8",
        "context_with_next_sentence": true
    },
    {
        "source_sentence": "如是！",
        "from": "T25n1509_059:0479b19_9",
        "context_with_next_sentence": true
    },
    {
        "source_sentence": "憍尸迦！",
        "from": "T25n1509_059:0479b19_10",
        "context_with_next_sentence": true
    },
    {
        "source_sentence": "過去諸佛因是般若波羅蜜得阿耨多羅三藐三菩提，過去諸佛弟子，亦因般若波羅蜜得須陀洹道乃至阿羅漢、辟支佛道；未來、現在世十方無量阿僧祇諸佛因是般若波羅蜜得阿耨多羅三藐三菩提，未來、現在諸佛弟子亦因般若波羅蜜得須陀洹道乃至辟支佛道。",
        "from": "T25n1509_059:0479b20_11",
        "context_with_next_sentence": true
    },
    {
        "source_sentence": "何以故？",
        "from": "T25n1509_059:0479b26_12",
        "context_with_next_sentence": true
    },
    {
        "source_sentence": "般若波羅蜜中廣說三乘義，以無相法故，無生無滅法故，無垢無淨法故，無作無起、不入不出、不增不損、不取不捨法故。",
        "from": "T25n1509_059:0479b26_13",
        "context_with_next_sentence": true
    },
    {
        "source_sentence": "以俗法故，非以第一義。",
        "from": "T25n1509_059:0479b29_14",
        "context_with_next_sentence": true
    },
    {
        "source_sentence": "何以故？",
        "from": "T25n1509_059:0479b29_15",
        "context_with_next_sentence": true
    },
    {
        "source_sentence": "是般若波羅蜜，非此非彼、非高非下、非等非不等、非相非無相、非世間非出世間、非有漏非無漏、非有為非無為、非善非不善、非過去非未來非現在。",
        "from": "T25n1509_059:0479b29_16",
        "context_with_next_sentence": true
    },
    {
        "source_sentence": "何以故？",
        "from": "T25n1509_059:0479c04_17",
        "context_with_next_sentence": true
    },
    {
        "source_sentence": "憍尸迦！",
        "from": "T25n1509_059:0479c04_18",
        "context_with_next_sentence": true
    },
    {
        "source_sentence": "般若波羅蜜，不取聲聞、辟支佛法，亦不捨凡夫法。」",
        "from": "T25n1509_059:0479c04_19",
        "context_with_next_sentence": true
    },
    {
        "source_sentence": "釋提桓因白佛言：「世尊！",
        "from": "T25n1509_059:0479c05_20",
        "context_with_next_sentence": true
    },
    {
        "source_sentence": "菩薩摩訶薩行般若波羅蜜，知一切眾生心，亦不得眾生，乃至知者、見者亦不得。",
        "from": "T25n1509_059:0479c06_21",
        "context_with_next_sentence": true
    },
    {
        "source_sentence": "是菩薩不得色，不得受、想、行、識，不得眼乃至意，不得色乃至法，不得眼觸因緣生受乃至意觸因緣生受，不得四念處乃至十八不共法，不得阿耨多羅三藐三菩提，不得諸佛法，不得佛。",
        "from": "T25n1509_059:0479c08_22",
        "context_with_next_sentence": true
    },
    {
        "source_sentence": "何以故？",
        "from": "T25n1509_059:0479c12_23",
        "context_with_next_sentence": true
    },
    {
        "source_sentence": "般若波羅蜜，不為得法故出。",
        "from": "T25n1509_059:0479c12_24",
        "context_with_next_sentence": true
    },
    {
        "source_sentence": "何以故？",
        "from": "T25n1509_059:0479c13_25",
        "context_with_next_sentence": true
    },
    {
        "source_sentence": "般若波羅蜜，性無所有、不可得，所用法不可得，處亦不可得！」",
        "from": "T25n1509_059:0479c13_26",
        "context_with_next_sentence": true
    },
    {
        "source_sentence": "佛告釋提桓因：「如是！",
        "from": "T25n1509_059:0479c14_27",
        "context_with_next_sentence": true
    },
    {
        "source_sentence": "如是！",
        "from": "T25n1509_059:0479c15_28",
        "context_with_next_sentence": true
    },
    {
        "source_sentence": "憍尸迦！",
        "from": "T25n1509_059:0479c15_29",
        "context_with_next_sentence": true
    },
    {
        "source_sentence": "如汝所說！",
        "from": "T25n1509_059:0479c15_30",
        "context_with_next_sentence": true
    },
    {
        "source_sentence": "菩薩摩訶薩長夜行般若波羅蜜，阿耨多羅三藐三菩提不可得，何況菩薩及菩薩法！」",
        "from": "T25n1509_059:0479c15_31",
        "context_with_next_sentence": true
    },
    {
        "source_sentence": "爾時，釋提桓因白佛言：「世尊！",
        "from": "T25n1509_059:0479c17_32",
        "context_with_next_sentence": true
    },
    {
        "source_sentence": "菩薩摩訶薩但行般若波羅蜜，不行餘波羅蜜耶？」",
        "from": "T25n1509_059:0479c18_33",
        "context_with_next_sentence": true
    },
    {
        "source_sentence": "佛告釋提桓因言：「憍尸迦！",
        "from": "T25n1509_059:0479c19_34",
        "context_with_next_sentence": true
    },
    {
        "source_sentence": "菩薩盡行六波羅蜜法，以無所得故。",
        "from": "T25n1509_059:0479c20_35",
        "context_with_next_sentence": true
    },
    {
        "source_sentence": "行檀波羅蜜，不得施者，不得受者，不得財物；行尸羅波羅蜜，不得戒，不得持戒人，不得破戒人；乃至行般若波羅蜜，不得智慧，不得智慧人，不得無智慧人。",
        "from": "T25n1509_059:0479c20_36",
        "context_with_next_sentence": true
    },
    {
        "source_sentence": "「憍尸迦！",
        "from": "T25n1509_059:0479c24_37",
        "context_with_next_sentence": true
    },
    {
        "source_sentence": "菩薩摩訶薩行布施時，般若波羅蜜為作明導，能具足檀波羅蜜；菩薩摩訶薩行持戒時，般若波羅蜜為作明導，能具足尸羅波羅蜜；菩薩摩訶薩行忍辱時，般若波羅蜜為作明導，能具足羼提波羅蜜；菩薩摩訶薩行精進時，般若波羅蜜為作明導，能具足毘梨耶波羅蜜；菩薩摩訶薩行禪時，般若波羅蜜為作明導，能具足禪波羅蜜；菩薩摩訶薩觀諸法時，般若波羅蜜為作明導，能具足般若波羅蜜。",
        "from": "T25n1509_059:0479c24_38",
        "context_with_next_sentence": true
    },
    {
        "source_sentence": "一切法以無所得故，所謂色乃至一切種智。",
        "from": "T25n1509_059:0480a04_39",
        "context_with_next_sentence": true
    },
    {
        "source_sentence": "憍尸迦！",
        "from": "T25n1509_059:0480a05_40",
        "context_with_next_sentence": true
    },
    {
        "source_sentence": "譬如閻浮提諸樹，種種葉、種種華、種種果、種種色，其蔭無差別；諸波羅蜜入般若波羅蜜中，至薩婆若，無差別亦如是，以無所得故。」",
        "from": "T25n1509_059:0480a05_41",
        "context_with_next_sentence": true
    },
    {
        "source_sentence": "釋提桓因白佛言：「世尊！",
        "from": "T25n1509_059:0480a08_42",
        "context_with_next_sentence": true
    },
    {
        "source_sentence": "般若波羅蜜，大功德成就！",
        "from": "T25n1509_059:0480a09_43",
        "context_with_next_sentence": true
    },
    {
        "source_sentence": "世尊！",
        "from": "T25n1509_059:0480a09_44",
        "context_with_next_sentence": true
    },
    {
        "source_sentence": "般若波羅蜜，一切功德成就！",
        "from": "T25n1509_059:0480a10_0",
        "context_with_next_sentence": true
    },
    {
        "source_sentence": "世尊！",
        "from": "T25n1509_059:0480a10_1",
        "context_with_next_sentence": true
    },
    {
        "source_sentence": "般若波羅蜜，無量功德成就！",
        "from": "T25n1509_059:0480a10_2",
        "context_with_next_sentence": true
    },
    {
        "source_sentence": "無邊功德成就！",
        "from": "T25n1509_059:0480a11_3",
        "context_with_next_sentence": true
    },
    {
        "source_sentence": "無等功德成就！",
        "from": "T25n1509_059:0480a11_4",
        "context_with_next_sentence": true
    },
    {
        "source_sentence": "世尊！",
        "from": "T25n1509_059:0480a12_5",
        "context_with_next_sentence": true
    },
    {
        "source_sentence": "若有善男子、善女人書是般若波羅蜜經卷，恭敬、供養、尊重、讚歎，華香乃至幡蓋，如般若波羅蜜所說正憶念；復有善男子、善女人書般若波羅蜜經卷與他人，其福何所為多？」",
        "from": "T25n1509_059:0480a12_6",
        "context_with_next_sentence": true
    },
    {
        "source_sentence": "佛告釋提桓因：「憍尸迦！",
        "from": "T25n1509_059:0480a16_7",
        "context_with_next_sentence": true
    },
    {
        "source_sentence": "我還問汝，隨汝意報我。",
        "from": "T25n1509_059:0480a16_8",
        "context_with_next_sentence": true
    },
    {
        "source_sentence": "若有善男子、善女人供養諸佛舍利，恭敬、尊重、讚歎，華香乃至幡蓋；若復有人分舍利如芥子許與他人，令供養、恭敬、尊重、讚歎，華香乃至幡蓋，其福何所為多？」",
        "from": "T25n1509_059:0480a17_9",
        "context_with_next_sentence": true
    },
    {
        "source_sentence": "釋提桓因白佛言：「世尊！",
        "from": "T25n1509_059:0480a20_10",
        "context_with_next_sentence": true
    },
    {
        "source_sentence": "如我從佛聞法中義，若有善男子、善女人自供養舍利，乃至幡蓋；若復有人分舍利如芥子許與他人令供養，其福甚多！",
        "from": "T25n1509_059:0480a21_11",
        "context_with_next_sentence": true
    },
    {
        "source_sentence": "世尊！",
        "from": "T25n1509_059:0480a24_12",
        "context_with_next_sentence": true
    },
    {
        "source_sentence": "佛見是福，利眾生故，入金剛三昧中，碎金剛身作末舍利。",
        "from": "T25n1509_059:0480a24_13",
        "context_with_next_sentence": true
    },
    {
        "source_sentence": "何以故？",
        "from": "T25n1509_059:0480a25_14",
        "context_with_next_sentence": true
    },
    {
        "source_sentence": "有人佛滅度後，供養佛舍利，乃至如芥子許，其福報無邊，乃至苦盡故。」",
        "from": "T25n1509_059:0480a25_15",
        "context_with_next_sentence": true
    },
    {
        "source_sentence": "佛告釋提桓因：「如是！",
        "from": "T25n1509_059:0480a27_16",
        "context_with_next_sentence": true
    },
    {
        "source_sentence": "如是！",
        "from": "T25n1509_059:0480a28_0",
        "context_with_next_sentence": true
    },
    {
        "source_sentence": "憍尸迦！",
        "from": "T25n1509_059:0480a28_1",
        "context_with_next_sentence": true
    },
    {
        "source_sentence": "若善男子、善女人書般若波羅蜜經卷，供養、恭敬，華香乃至幡蓋；若復有人書般若波羅蜜經卷，與他人令學，是善男子、善女人其福甚多！",
        "from": "T25n1509_059:0480a28_2",
        "context_with_next_sentence": true
    },
    {
        "source_sentence": "「復次，憍尸迦！",
        "from": "T25n1509_059:0480b02_3",
        "context_with_next_sentence": true
    },
    {
        "source_sentence": "善男子、善女人如般若波羅蜜中義為他人說，開示、分別，令易解，是善男子、善女人勝於前善男子、善女人功德。",
        "from": "T25n1509_059:0480b02_4",
        "context_with_next_sentence": true
    },
    {
        "source_sentence": "所從聞般若波羅蜜，當視其人如佛，亦如高勝梵行人。",
        "from": "T25n1509_059:0480b05_5",
        "context_with_next_sentence": true
    },
    {
        "source_sentence": "何以故？",
        "from": "T25n1509_059:0480b06_6",
        "context_with_next_sentence": true
    },
    {
        "source_sentence": "當知般若波羅蜜即是佛；般若波羅蜜不異佛，佛不異般若波羅蜜。",
        "from": "T25n1509_059:0480b06_7",
        "context_with_next_sentence": true
    },
    {
        "source_sentence": "過去、未來、現在諸佛皆從般若波羅蜜中學，得阿耨多羅三藐三菩提；及高勝梵行人，高勝梵行人者，所謂阿鞞跋致菩薩摩訶薩，亦學是般若波羅蜜，當得阿耨多羅三藐三菩提；聲聞人亦學是般若波羅蜜，得阿羅漢道；求辟支佛道人亦學是般若波羅蜜，得辟支佛道；菩薩亦學是般若波羅蜜，得入菩薩位。",
        "from": "T25n1509_059:0480b08_8",
        "context_with_next_sentence": true
    },
    {
        "source_sentence": "以是故，憍尸迦！",
        "from": "T25n1509_059:0480b15_9",
        "context_with_next_sentence": true
    },
    {
        "source_sentence": "善男子、善女人欲供養現在諸佛，恭敬、尊重、讚歎，華香乃至幡蓋，當供養般若波羅蜜！",
        "from": "T25n1509_059:0480b15_10",
        "context_with_next_sentence": true
    },
    {
        "source_sentence": "「我見是利益，初得阿耨多羅三藐三菩提時，作如是念：『誰有可供養、恭敬、尊重、讚歎、依止住者？』",
        "from": "T25n1509_059:0480b17_11",
        "context_with_next_sentence": true
    },
    {
        "source_sentence": "憍尸迦！",
        "from": "T25n1509_059:0480b19_12",
        "context_with_next_sentence": true
    },
    {
        "source_sentence": "我，一切世間中，若天、若魔、若梵、若沙門、婆羅門中，不見與我等者，何況有勝者！",
        "from": "T25n1509_059:0480b20_0",
        "context_with_next_sentence": true
    },
    {
        "source_sentence": "我自思念：『我所得法，自致作佛；我供養是法，恭敬、尊重、讚歎，當依止住，依是法。",
        "from": "T25n1509_059:0480b21_1",
        "context_with_next_sentence": true
    },
    {
        "source_sentence": "何等是法？",
        "from": "T25n1509_059:0480b23_2",
        "context_with_next_sentence": true
    },
    {
        "source_sentence": "所謂般若波羅蜜。』",
        "from": "T25n1509_059:0480b24_0",
        "context_with_next_sentence": true
    },
    {
        "source_sentence": "憍尸迦！",
        "from": "T25n1509_059:0480b24_1",
        "context_with_next_sentence": true
    },
    {
        "source_sentence": "我自供養是般若波羅蜜，恭敬、尊重、讚歎已，依止住；何況善男子、善女人欲得阿耨多羅三藐三菩提，而不供養般若波羅蜜，恭敬、尊重、讚歎，華香、瓔珞乃至幡蓋？",
        "from": "T25n1509_059:0480b24_2",
        "context_with_next_sentence": true
    },
    {
        "source_sentence": "何以故？",
        "from": "T25n1509_059:0480b28_3",
        "context_with_next_sentence": true
    },
    {
        "source_sentence": "般若波羅蜜中生諸菩薩摩訶薩，諸菩薩摩訶薩中生諸佛。",
        "from": "T25n1509_059:0480b28_4",
        "context_with_next_sentence": true
    },
    {
        "source_sentence": "以是故，憍尸迦！",
        "from": "T25n1509_059:0480b29_5",
        "context_with_next_sentence": true
    },
    {
        "source_sentence": "善男子、善女人若求佛道、若求辟支佛道、若求聲聞道，皆應供養般若波羅蜜，恭敬、尊重、讚歎，華香乃至幡蓋。」",
        "from": "T25n1509_059:0480c01_6",
        "context_with_next_sentence": true
    },
    {
        "source_sentence": "【論】問曰：何因緣故說是有為法、無為法相？",
        "from": "T25n1509_059:0480c04_0",
        "context_with_next_sentence": true
    },
    {
        "source_sentence": "答曰：帝釋讚歎般若波羅蜜攝一切法，此中欲說因緣。",
        "from": "T25n1509_059:0480c05_1",
        "context_with_next_sentence": true
    },
    {
        "source_sentence": "有為法相，所謂十八空，三十七品乃至十八不共法；略說善、不善等，乃至世間、出世間，是名有為法相。",
        "from": "T25n1509_059:0480c06_2",
        "context_with_next_sentence": true
    },
    {
        "source_sentence": "何以故？",
        "from": "T25n1509_059:0480c08_3",
        "context_with_next_sentence": true
    },
    {
        "source_sentence": "是作相，先無今有、已有還無故。",
        "from": "T25n1509_059:0480c08_4",
        "context_with_next_sentence": true
    },
    {
        "source_sentence": "與上相違，即是無為法相。",
        "from": "T25n1509_059:0480c09_5",
        "context_with_next_sentence": true
    },
    {
        "source_sentence": "是二法，皆般若波羅蜜中攝。",
        "from": "T25n1509_059:0480c10_6",
        "context_with_next_sentence": true
    },
    {
        "source_sentence": "有為善法是行處，無為法是依止處；餘無記、不善法，以捨離故不說。",
        "from": "T25n1509_059:0480c10_7",
        "context_with_next_sentence": true
    },
    {
        "source_sentence": "此是新發意菩薩所學。",
        "from": "T25n1509_059:0480c12_8",
        "context_with_next_sentence": true
    },
    {
        "source_sentence": "若得般若波羅蜜方便力，應無生忍，則不愛行法、不憎捨法，不離有為法而有無為法，是故不依止涅槃。",
        "from": "T25n1509_059:0480c13_9",
        "context_with_next_sentence": true
    },
    {
        "source_sentence": "是以經中說：「般若波羅蜜中，廣說三乘，用無相法故，無生無滅等。",
        "from": "T25n1509_059:0480c15_10",
        "context_with_next_sentence": true
    },
    {
        "source_sentence": "以世諦故作是說，非第一義諦。」",
        "from": "T25n1509_059:0480c17_11",
        "context_with_next_sentence": true
    },
    {
        "source_sentence": "菩薩行是諸法實相，雖能觀一切眾生心，亦不得眾生；雖能行一切法，亦不得一切法。",
        "from": "T25n1509_059:0480c17_12",
        "context_with_next_sentence": true
    },
    {
        "source_sentence": "何以故？",
        "from": "T25n1509_059:0480c20_13",
        "context_with_next_sentence": true
    },
    {
        "source_sentence": "以得無所得般若波羅蜜故。",
        "from": "T25n1509_059:0480c20_14",
        "context_with_next_sentence": true
    },
    {
        "source_sentence": "佛可其所歎：「菩薩常習是行，乃至阿耨多羅三藐三菩提不可得，何況餘法！」",
        "from": "T25n1509_059:0480c20_15",
        "context_with_next_sentence": true
    },
    {
        "source_sentence": "帝釋意念：「若般若是究竟法者，行人但行般若波羅蜜，何用餘法？」",
        "from": "T25n1509_059:0480c22_16",
        "context_with_next_sentence": true
    },
    {
        "source_sentence": "佛答：「菩薩行六波羅蜜，以般若波羅蜜用無所得法和合故，此即是行般若波羅蜜。」",
        "from": "T25n1509_059:0480c24_17",
        "context_with_next_sentence": true
    },
    {
        "source_sentence": "若但行般若，不行五法，則功德不具足，不美不妙。",
        "from": "T25n1509_059:0480c26_18",
        "context_with_next_sentence": true
    },
    {
        "source_sentence": "譬如愚人不識飲食種具，聞鹽是眾味主，便純食鹽，失味致患。",
        "from": "T25n1509_059:0480c27_19",
        "context_with_next_sentence": true
    },
    {
        "source_sentence": "行者亦如是，欲除著心故，但行般若，反墮邪見，不能增進善法；若與五波羅蜜和合，則功德具足，義味調適。",
        "from": "T25n1509_059:0480c28_20",
        "context_with_next_sentence": true
    },
    {
        "source_sentence": "雖眾行和合，般若為主。",
        "from": "T25n1509_059:0481a02_21",
        "context_with_next_sentence": true
    },
    {
        "source_sentence": "若布施等諸法離般若波羅蜜，則有種種差別；至般若波羅蜜中，皆一相無有差別。",
        "from": "T25n1509_059:0481a03_22",
        "context_with_next_sentence": true
    },
    {
        "source_sentence": "譬如閻浮提阿那婆達多池，四大河流，一大河有五百小川歸之，俱入大海，則失其本名，合為一味，無有別異。",
        "from": "T25n1509_059:0481a05_23",
        "context_with_next_sentence": true
    },
    {
        "source_sentence": "又如樹木，枝葉華果，眾色別異，蔭則無別。",
        "from": "T25n1509_059:0481a07_24",
        "context_with_next_sentence": true
    },
    {
        "source_sentence": "問曰：蔭亦有差別，樹大則蔭大，枝葉華果大小種種異形，云何無差別？",
        "from": "T25n1509_059:0481a08_25",
        "context_with_next_sentence": true
    },
    {
        "source_sentence": "答曰：蔽光故影現，無光之處即名為蔭，蔭不以大小異形為義。",
        "from": "T25n1509_059:0481a10_26",
        "context_with_next_sentence": true
    },
    {
        "source_sentence": "問曰：行般若波羅蜜，受誦乃至正憶念，此事為難；書持般若經卷與他人為易，功德尚不應等，云何言勝？",
        "from": "T25n1509_059:0481a11_27",
        "context_with_next_sentence": true
    },
    {
        "source_sentence": "答曰：獨行讀、誦、正憶念雖難，或以我心，故功德小。",
        "from": "T25n1509_059:0481a14_28",
        "context_with_next_sentence": true
    },
    {
        "source_sentence": "以經卷與他者，有大悲心，作佛道因緣，無吾我故，功德為大。",
        "from": "T25n1509_059:0481a15_29",
        "context_with_next_sentence": true
    },
    {
        "source_sentence": "如佛問帝釋：「若人自供養舍利，復有人以舍利與他令供養，其福何所為多？」",
        "from": "T25n1509_059:0481a16_30",
        "context_with_next_sentence": true
    },
    {
        "source_sentence": "答曰：「與他人令供養得福多。」",
        "from": "T25n1509_059:0481a18_31",
        "context_with_next_sentence": true
    },
    {
        "source_sentence": "以無吾我、慈悲心與故。",
        "from": "T25n1509_059:0481a19_32",
        "context_with_next_sentence": true
    },
    {
        "source_sentence": "佛雖不用福德，見有如是大利益眾生故，是以入金剛三昧，自碎其身。",
        "from": "T25n1509_059:0481a20_0",
        "context_with_next_sentence": true
    },
    {
        "source_sentence": "問曰：若福德在心，佛何用碎身如芥子，令人供養？",
        "from": "T25n1509_059:0481a21_1",
        "context_with_next_sentence": true
    },
    {
        "source_sentence": "答曰：信淨心從二因緣生：一者、內正憶念，二者、外有良福田。",
        "from": "T25n1509_059:0481a23_0",
        "context_with_next_sentence": true
    },
    {
        "source_sentence": "譬如有好穀子，田又良美，所收必多。",
        "from": "T25n1509_059:0481a24_1",
        "context_with_next_sentence": true
    },
    {
        "source_sentence": "是故心雖好，必因舍利，然後得大果報。",
        "from": "T25n1509_059:0481a25_2",
        "context_with_next_sentence": true
    },
    {
        "source_sentence": "佛既可其言，復更自說：「有人書寫經卷與人，復有人於大眾中廣解其義，其福勝前。",
        "from": "T25n1509_059:0481a26_3",
        "context_with_next_sentence": true
    },
    {
        "source_sentence": "視是人如佛，若次佛。」",
        "from": "T25n1509_059:0481a28_4",
        "context_with_next_sentence": true
    },
    {
        "source_sentence": "如佛、若次佛義，如先說。",
        "from": "T25n1509_059:0481a28_5",
        "context_with_next_sentence": true
    },
    {
        "source_sentence": "佛以二種因緣，證般若波羅蜜為勝：一者、三世聖人從中學，成聖道；二者、我以此法故得成無上聖，我今還師仰此法。",
        "from": "T25n1509_059:0481a29_6",
        "context_with_next_sentence": true
    },
    {
        "source_sentence": "法者，諸法實相，所謂般若波羅蜜。",
        "from": "T25n1509_059:0481b03_7",
        "context_with_next_sentence": true
    },
    {
        "source_sentence": "「憍尸迦！",
        "from": "T25n1509_059:0481b04_0",
        "context_with_next_sentence": true
    },
    {
        "source_sentence": "我更無所求，而猶推尊般若供養，何況善男子不以種種供具供養般若波羅蜜！」",
        "from": "T25n1509_059:0481b04_1",
        "context_with_next_sentence": true
    },
    {
        "source_sentence": "此中說因緣：「般若是菩薩根本因緣，菩薩是諸佛根本因緣，諸佛是一切世間大利益安樂因緣。",
        "from": "T25n1509_059:0481b06_2",
        "context_with_next_sentence": true
    },
    {
        "source_sentence": "是故聲聞、辟支佛人欲疾安隱入三解脫門者，猶尚供養般若波羅蜜，何況菩薩！」",
        "from": "T25n1509_059:0481b08_3",
        "context_with_next_sentence": true
    },
    {
        "source_sentence": "供養具者，所謂以一心聽受乃至正憶念，及以華香乃至幡蓋。",
        "from": "T25n1509_059:0481b10_4",
        "context_with_next_sentence": true
    },
    {
        "source_sentence": "大智度論卷第五十九",
        "from": "T25n1509_059:0481b12_0",
        "context_with_next_sentence": false
    }
]