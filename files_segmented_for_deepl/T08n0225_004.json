[
    {
        "source_sentence": "大明度經卷第四",
        "from": "T08n0225_004:0492b03_0",
        "context_with_next_sentence": true
    },
    {
        "source_sentence": "南吳月支國居士支謙譯",
        "from": "T08n0225_004:0492b05_0",
        "context_with_next_sentence": true
    },
    {
        "source_sentence": "不可計品譬喻品分別品",
        "from": "T08n0225_004:0492b06_0",
        "context_with_next_sentence": true
    },
    {
        "source_sentence": "本無品不退轉品恒竭清信女",
        "from": "T08n0225_004:0492b07_0",
        "context_with_next_sentence": true
    },
    {
        "source_sentence": "品守空品",
        "from": "T08n0225_004:0492b08_0",
        "context_with_next_sentence": true
    },
    {
        "source_sentence": "不可計品第十一",
        "from": "T08n0225_004:0492b09_0",
        "context_with_next_sentence": true
    },
    {
        "source_sentence": "善業白佛言：「極大究竟明度，無極無量、無與等者。」",
        "from": "T08n0225_004:0492b10_0",
        "context_with_next_sentence": true
    },
    {
        "source_sentence": "佛言：「然！",
        "from": "T08n0225_004:0492b11_1",
        "context_with_next_sentence": true
    },
    {
        "source_sentence": "如來無師一切智，是故明度不可稱量，安隱究竟，無與等者。」",
        "from": "T08n0225_004:0492b11_2",
        "context_with_next_sentence": true
    },
    {
        "source_sentence": "善業白佛言：「云何，天中天！",
        "from": "T08n0225_004:0492b12_3",
        "context_with_next_sentence": true
    },
    {
        "source_sentence": "如來無師一切知無量無邊？」",
        "from": "T08n0225_004:0492b13_4",
        "context_with_next_sentence": true
    },
    {
        "source_sentence": "佛言：「五陰不可計量，諸法亦爾。",
        "from": "T08n0225_004:0492b13_5",
        "context_with_next_sentence": true
    },
    {
        "source_sentence": "五陰無邊，諸法邊幅無獲其際者。",
        "from": "T08n0225_004:0492b14_6",
        "context_with_next_sentence": true
    },
    {
        "source_sentence": "用何等故，五陰、諸法亦盡處。",
        "from": "T08n0225_004:0492b15_7",
        "context_with_next_sentence": true
    },
    {
        "source_sentence": "云何，善業！",
        "from": "T08n0225_004:0492b16_8",
        "context_with_next_sentence": true
    },
    {
        "source_sentence": "虛空可計盡不？」",
        "from": "T08n0225_004:0492b16_9",
        "context_with_next_sentence": true
    },
    {
        "source_sentence": "對曰：「不可盡，天中天！」",
        "from": "T08n0225_004:0492b16_10",
        "context_with_next_sentence": true
    },
    {
        "source_sentence": "佛言：「諸法亦然。",
        "from": "T08n0225_004:0492b17_11",
        "context_with_next_sentence": true
    },
    {
        "source_sentence": "用是故，如來法、諸法無邊量。",
        "from": "T08n0225_004:0492b17_12",
        "context_with_next_sentence": true
    },
    {
        "source_sentence": "用法無量故，發心起學無量明度。",
        "from": "T08n0225_004:0492b18_13",
        "context_with_next_sentence": true
    },
    {
        "source_sentence": "如是本無心念。",
        "from": "T08n0225_004:0492b19_0",
        "context_with_next_sentence": true
    },
    {
        "source_sentence": "譬如虛空，無心無念，有心有念。」",
        "from": "T08n0225_004:0492b19_1",
        "context_with_next_sentence": true
    },
    {
        "source_sentence": "因隨作是說不可稱計時，五百比丘、二十比丘尼得應儀，六十清信士、清信女皆得溝港，二十闓士逮得無所從生法樂，皆當於是賢劫中受決。",
        "from": "T08n0225_004:0492b20_2",
        "context_with_next_sentence": true
    },
    {
        "source_sentence": "對曰：「甚深，天中天！",
        "from": "T08n0225_004:0492b23_3",
        "context_with_next_sentence": true
    },
    {
        "source_sentence": "明度，極大安隱究竟。」",
        "from": "T08n0225_004:0492b23_4",
        "context_with_next_sentence": true
    },
    {
        "source_sentence": "佛言：「如爾云矣。",
        "from": "T08n0225_004:0492b24_5",
        "context_with_next_sentence": true
    },
    {
        "source_sentence": "出一切智、諸闓士、緣一覺道，悉從中出。",
        "from": "T08n0225_004:0492b24_6",
        "context_with_next_sentence": true
    },
    {
        "source_sentence": "譬若轉輪聖王，一切國土皆為臣隷，王無所憂。",
        "from": "T08n0225_004:0492b25_7",
        "context_with_next_sentence": true
    },
    {
        "source_sentence": "佛法、緣一覺法、應儀法皆從中出。",
        "from": "T08n0225_004:0492b26_8",
        "context_with_next_sentence": true
    },
    {
        "source_sentence": "立五陰不受不入，溝港、頻來、不還、應儀、緣一覺、一切智道，不受不入。」",
        "from": "T08n0225_004:0492b27_9",
        "context_with_next_sentence": true
    },
    {
        "source_sentence": "善業問：「何等一切智不受不入？」",
        "from": "T08n0225_004:0492b28_10",
        "context_with_next_sentence": true
    },
    {
        "source_sentence": "佛言：「云何，若見應儀等所入不？」",
        "from": "T08n0225_004:0492b29_11",
        "context_with_next_sentence": true
    },
    {
        "source_sentence": "對曰：「不見也，天中天！」",
        "from": "T08n0225_004:0492c01_12",
        "context_with_next_sentence": true
    },
    {
        "source_sentence": "佛言：「善哉，善哉！",
        "from": "T08n0225_004:0492c01_13",
        "context_with_next_sentence": true
    },
    {
        "source_sentence": "我亦不見如來所入處。",
        "from": "T08n0225_004:0492c02_14",
        "context_with_next_sentence": true
    },
    {
        "source_sentence": "如我無所入，一切智亦無所入。」",
        "from": "T08n0225_004:0492c02_15",
        "context_with_next_sentence": true
    },
    {
        "source_sentence": "愛欲天子、梵天子俱白佛言：「甚深，天中天！",
        "from": "T08n0225_004:0492c03_16",
        "context_with_next_sentence": true
    },
    {
        "source_sentence": "明度難了也。",
        "from": "T08n0225_004:0492c04_17",
        "context_with_next_sentence": true
    },
    {
        "source_sentence": "正使三千國土人民，過去佛時所作功德，一切皆信已具足過一劫，方是深明度中樂一日念不可量，深出彼德有餘。」",
        "from": "T08n0225_004:0492c04_18",
        "context_with_next_sentence": true
    },
    {
        "source_sentence": "佛告諸天子：「正使復有賢人，聞是深法已得證，疾使彼輩所信樂過一劫，其功德不及是也。」",
        "from": "T08n0225_004:0492c07_19",
        "context_with_next_sentence": true
    },
    {
        "source_sentence": "諸天子聞是，頭面著佛足，繞稍稍却遠，俱不復現，各自還去。",
        "from": "T08n0225_004:0492c09_20",
        "context_with_next_sentence": true
    },
    {
        "source_sentence": "善業白佛：「若有闓士大士信是明度者，從何所來生？」",
        "from": "T08n0225_004:0492c10_21",
        "context_with_next_sentence": true
    },
    {
        "source_sentence": "佛言：「譬如新生犢子不離母，如是闓士大士聞明度已，終不離經師，為從人道中來生。」",
        "from": "T08n0225_004:0492c11_22",
        "context_with_next_sentence": true
    },
    {
        "source_sentence": "善業白言：「若有逮是功德，有從他方佛剎來生者無？」",
        "from": "T08n0225_004:0492c13_23",
        "context_with_next_sentence": true
    },
    {
        "source_sentence": "佛言：「有他方佛剎供養已，從彼來生。",
        "from": "T08n0225_004:0492c15_0",
        "context_with_next_sentence": true
    },
    {
        "source_sentence": "若於兜術天上從慈氏闓士問慧，今欲求是法不懈，持是功德，復還得是經。",
        "from": "T08n0225_004:0492c15_1",
        "context_with_next_sentence": true
    },
    {
        "source_sentence": "若有前世時聞，不問中慧，今生聞是經，於中有疑、厭、不信樂，其人前世不從師問中事。",
        "from": "T08n0225_004:0492c17_2",
        "context_with_next_sentence": true
    },
    {
        "source_sentence": "復次，闓士大士前世時聞是，問其中慧，若一日二三日至五日，持是功德，今復還得是經，便信樂之。",
        "from": "T08n0225_004:0492c19_3",
        "context_with_next_sentence": true
    },
    {
        "source_sentence": "若有欲樂聞時，用是亂故，其心數轉，如稱乍低乍仰，從新學來，如是少信樂，當墮兩處——應儀、緣一覺道中。」",
        "from": "T08n0225_004:0492c21_4",
        "context_with_next_sentence": true
    },
    {
        "source_sentence": "譬喻品第十二",
        "from": "T08n0225_004:0492c24_0",
        "context_with_next_sentence": true
    },
    {
        "source_sentence": "佛告善業：「譬若大海中船卒壞，其船中人不取板檣，不能得渡，必於水死。",
        "from": "T08n0225_004:0492c25_0",
        "context_with_next_sentence": true
    },
    {
        "source_sentence": "若得板若檣，有健者乘騎，便不死。",
        "from": "T08n0225_004:0492c26_1",
        "context_with_next_sentence": true
    },
    {
        "source_sentence": "當知順隨海水出也。",
        "from": "T08n0225_004:0492c27_2",
        "context_with_next_sentence": true
    },
    {
        "source_sentence": "闓士大士有信樂、有定行、有精進，欲得無上正真道而不得明度，變謀明慧不得學，當中道得應儀、緣一覺道。",
        "from": "T08n0225_004:0492c27_3",
        "context_with_next_sentence": true
    },
    {
        "source_sentence": "其有信樂、定行、精進，欲逮無上正真道，得學明度權慧者，終不中道懈，過出應儀、緣一覺去，正在無上正真道中立。",
        "from": "T08n0225_004:0493a01_4",
        "context_with_next_sentence": true
    },
    {
        "source_sentence": "譬若士女持坏瓶取水，知不久必壞。",
        "from": "T08n0225_004:0493a03_5",
        "context_with_next_sentence": true
    },
    {
        "source_sentence": "所以然者，未成故。",
        "from": "T08n0225_004:0493a04_6",
        "context_with_next_sentence": true
    },
    {
        "source_sentence": "學不逮此深法，終不能逮一切智，便中道厭却，墮二道中。",
        "from": "T08n0225_004:0493a05_7",
        "context_with_next_sentence": true
    },
    {
        "source_sentence": "譬若持瓦瓶行擔水，安隱歸至。",
        "from": "T08n0225_004:0493a06_8",
        "context_with_next_sentence": true
    },
    {
        "source_sentence": "何以故？",
        "from": "T08n0225_004:0493a07_9",
        "context_with_next_sentence": true
    },
    {
        "source_sentence": "已成故。",
        "from": "T08n0225_004:0493a07_10",
        "context_with_next_sentence": true
    },
    {
        "source_sentence": "學得深法，知終不中道息，恣心上無上正真道。",
        "from": "T08n0225_004:0493a07_11",
        "context_with_next_sentence": true
    },
    {
        "source_sentence": "譬若大海中船，不善護，以財物着中，至於道壞，財物離散，亡其重寶。",
        "from": "T08n0225_004:0493a08_12",
        "context_with_next_sentence": true
    },
    {
        "source_sentence": "如是闓士大士正使至意學，不得深法，當知中道厭，便亡名寶，中道懈怠，墮二道中。",
        "from": "T08n0225_004:0493a10_13",
        "context_with_next_sentence": true
    },
    {
        "source_sentence": "譬若有人施張大海中故船，補治，持財物著中，有所至，不中道壞，必到其處。",
        "from": "T08n0225_004:0493a12_14",
        "context_with_next_sentence": true
    },
    {
        "source_sentence": "如是闓士大士有信樂、定行、精進學，又得深法，終不中懈，正上無上正真道中立，終不墮兩道，正向佛門。",
        "from": "T08n0225_004:0493a13_15",
        "context_with_next_sentence": true
    },
    {
        "source_sentence": "譬如人年老而身病。",
        "from": "T08n0225_004:0493a16_16",
        "context_with_next_sentence": true
    },
    {
        "source_sentence": "云何，是人能從床自起不？」",
        "from": "T08n0225_004:0493a16_17",
        "context_with_next_sentence": true
    },
    {
        "source_sentence": "善業言：「不能，天中天！",
        "from": "T08n0225_004:0493a17_18",
        "context_with_next_sentence": true
    },
    {
        "source_sentence": "或時起無力，不能自致，正使病愈能自起，會不能行步。」",
        "from": "T08n0225_004:0493a17_19",
        "context_with_next_sentence": true
    },
    {
        "source_sentence": "佛言：「如是，闓士大士具如上所行學，不得深法而欲逮無上正真道，終不至佛，當中道懈，墮二道中。",
        "from": "T08n0225_004:0493a18_20",
        "context_with_next_sentence": true
    },
    {
        "source_sentence": "譬如老病人除愈，欲起行，有健人來扶持之，告曰：『無恐，我自相送，終不中道相棄，送著所樂處。』",
        "from": "T08n0225_004:0493a21_21",
        "context_with_next_sentence": true
    },
    {
        "source_sentence": "如是，具有上行闓士學得此深明度無極、變謀明慧，當知終不中道懈，必能究竟於中得無上正真道。」",
        "from": "T08n0225_004:0493a23_22",
        "context_with_next_sentence": true
    },
    {
        "source_sentence": "◎◎分別品第十三善業白佛言：「云何阿闍浮闓士學明度無極？」",
        "from": "T08n0225_004:0493a25_23",
        "context_with_next_sentence": true
    },
    {
        "source_sentence": "佛言：「當與善友從事，以善意隨明度教。",
        "from": "T08n0225_004:0493a28_0",
        "context_with_next_sentence": true
    },
    {
        "source_sentence": "何等為隨教所？",
        "from": "T08n0225_004:0493a28_1",
        "context_with_next_sentence": true
    },
    {
        "source_sentence": "布施、持戒、忍辱、精進、棄定、智慧，當施與作無上正真道，莫著五陰。",
        "from": "T08n0225_004:0493a29_2",
        "context_with_next_sentence": true
    },
    {
        "source_sentence": "何以故？",
        "from": "T08n0225_004:0493b01_3",
        "context_with_next_sentence": true
    },
    {
        "source_sentence": "明度一切智無所著。",
        "from": "T08n0225_004:0493b01_4",
        "context_with_next_sentence": true
    },
    {
        "source_sentence": "莫得樂於應儀、緣一覺道。",
        "from": "T08n0225_004:0493b02_5",
        "context_with_next_sentence": true
    },
    {
        "source_sentence": "如是，善業！",
        "from": "T08n0225_004:0493b02_6",
        "context_with_next_sentence": true
    },
    {
        "source_sentence": "阿闍浮闓士稍入明度中。」",
        "from": "T08n0225_004:0493b03_7",
        "context_with_next_sentence": true
    },
    {
        "source_sentence": "善業言：「闓士謙苦，天中天！",
        "from": "T08n0225_004:0493b03_8",
        "context_with_next_sentence": true
    },
    {
        "source_sentence": "欲索無上正真道者。」",
        "from": "T08n0225_004:0493b04_9",
        "context_with_next_sentence": true
    },
    {
        "source_sentence": "佛言：「如是謙苦，安靖於世，為十方護、為自歸、為舍、為度、為臺、為導。",
        "from": "T08n0225_004:0493b04_10",
        "context_with_next_sentence": true
    },
    {
        "source_sentence": "何等為護？",
        "from": "T08n0225_004:0493b06_11",
        "context_with_next_sentence": true
    },
    {
        "source_sentence": "生死勤苦悉護教度脫，是為護。",
        "from": "T08n0225_004:0493b06_12",
        "context_with_next_sentence": true
    },
    {
        "source_sentence": "生老病死悉度之，是為自歸。",
        "from": "T08n0225_004:0493b07_13",
        "context_with_next_sentence": true
    },
    {
        "source_sentence": "得無上正真道最正覺、得如來，為說經，無所著，是為舍。」",
        "from": "T08n0225_004:0493b08_0",
        "context_with_next_sentence": true
    },
    {
        "source_sentence": "又問：「何等無所著？」",
        "from": "T08n0225_004:0493b09_1",
        "context_with_next_sentence": true
    },
    {
        "source_sentence": "佛言：「五陰不著不縛，是五陰無所從生、無所從滅，是為闓士得佛時為世間舍。",
        "from": "T08n0225_004:0493b09_2",
        "context_with_next_sentence": true
    },
    {
        "source_sentence": "何等闓士得無上正真道最正覺，為世間度？",
        "from": "T08n0225_004:0493b11_3",
        "context_with_next_sentence": true
    },
    {
        "source_sentence": "度五陰非五陰，五陰為度，度為諸法。」",
        "from": "T08n0225_004:0493b12_4",
        "context_with_next_sentence": true
    },
    {
        "source_sentence": "善業言：「如佛說度為諸法，諸經得最正覺。",
        "from": "T08n0225_004:0493b13_5",
        "context_with_next_sentence": true
    },
    {
        "source_sentence": "何以故？",
        "from": "T08n0225_004:0493b14_6",
        "context_with_next_sentence": true
    },
    {
        "source_sentence": "無所著故。」",
        "from": "T08n0225_004:0493b14_7",
        "context_with_next_sentence": true
    },
    {
        "source_sentence": "佛言：「如是無所著闓士謙苦，念法不懈，得無上正真道最正覺，因說經如是，為度世間。",
        "from": "T08n0225_004:0493b14_8",
        "context_with_next_sentence": true
    },
    {
        "source_sentence": "何等為世間臺？",
        "from": "T08n0225_004:0493b16_9",
        "context_with_next_sentence": true
    },
    {
        "source_sentence": "譬如水中臺，其水兩避行。",
        "from": "T08n0225_004:0493b16_10",
        "context_with_next_sentence": true
    },
    {
        "source_sentence": "如是五陰，過去當來今現在斷，五陰斷者諸法學亦斷，諸法斷者是為定，是為甘露，為泥洹。",
        "from": "T08n0225_004:0493b17_11",
        "context_with_next_sentence": true
    },
    {
        "source_sentence": "闓士念法如是，便為說法，如是得無上正真道時為世間臺。",
        "from": "T08n0225_004:0493b19_12",
        "context_with_next_sentence": true
    },
    {
        "source_sentence": "何等為道？",
        "from": "T08n0225_004:0493b20_13",
        "context_with_next_sentence": true
    },
    {
        "source_sentence": "如是具得如上說五陰、諸法空，無來原、無去迹，如虛空。",
        "from": "T08n0225_004:0493b21_14",
        "context_with_next_sentence": true
    },
    {
        "source_sentence": "無異無想、無處無識，無所從生，如夢如幻、無邊無異。」",
        "from": "T08n0225_004:0493b22_15",
        "context_with_next_sentence": true
    },
    {
        "source_sentence": "善業白佛言：「甚深，天中天！",
        "from": "T08n0225_004:0493b23_16",
        "context_with_next_sentence": true
    },
    {
        "source_sentence": "誰當了是者？」",
        "from": "T08n0225_004:0493b24_17",
        "context_with_next_sentence": true
    },
    {
        "source_sentence": "佛言：「求佛以來久遠乃信之耳。",
        "from": "T08n0225_004:0493b24_18",
        "context_with_next_sentence": true
    },
    {
        "source_sentence": "過去佛時，於彼所作功德，如是人者乃明之矣。」",
        "from": "T08n0225_004:0493b25_19",
        "context_with_next_sentence": true
    },
    {
        "source_sentence": "又問：「何謂求佛以來久遠？」",
        "from": "T08n0225_004:0493b26_20",
        "context_with_next_sentence": true
    },
    {
        "source_sentence": "佛言：「去離於五陰以來，不復有之，乃明是深法。",
        "from": "T08n0225_004:0493b26_21",
        "context_with_next_sentence": true
    },
    {
        "source_sentence": "如是闓士，為道無量人。」",
        "from": "T08n0225_004:0493b27_22",
        "context_with_next_sentence": true
    },
    {
        "source_sentence": "善業言：「是為人中之導。」",
        "from": "T08n0225_004:0493b28_23",
        "context_with_next_sentence": true
    },
    {
        "source_sentence": "佛言：「然！",
        "from": "T08n0225_004:0493b28_24",
        "context_with_next_sentence": true
    },
    {
        "source_sentence": "闓士得如上所行，為無量人之導，是為大盟誓，為無量之人誓。",
        "from": "T08n0225_004:0493b29_25",
        "context_with_next_sentence": true
    },
    {
        "source_sentence": "不縛於五陰，不縛於應儀、緣一覺者，不捨一切智，不縛於諸法，是故為盟誓。」",
        "from": "T08n0225_004:0493c01_26",
        "context_with_next_sentence": true
    },
    {
        "source_sentence": "善業言：「闓士求深明度，不愛三處——應儀、緣一覺至佛。」",
        "from": "T08n0225_004:0493c03_27",
        "context_with_next_sentence": true
    },
    {
        "source_sentence": "「甚深，天中天！",
        "from": "T08n0225_004:0493c04_28",
        "context_with_next_sentence": true
    },
    {
        "source_sentence": "不有守者、不無守者。",
        "from": "T08n0225_004:0493c04_29",
        "context_with_next_sentence": true
    },
    {
        "source_sentence": "不無守者，從明度中為無所出法，為守定，為不守諸法，為守無所有，為守無極，為守無所著。」",
        "from": "T08n0225_004:0493c05_30",
        "context_with_next_sentence": true
    },
    {
        "source_sentence": "佛言：「如是在明度中者，當如是不退轉。",
        "from": "T08n0225_004:0493c07_31",
        "context_with_next_sentence": true
    },
    {
        "source_sentence": "闓士於明度中無所適著，終不隨凡夫語，不信餘道，不恐不畏不懈怠。",
        "from": "T08n0225_004:0493c08_32",
        "context_with_next_sentence": true
    },
    {
        "source_sentence": "當作是知，其人於過去佛已受斯明也。」",
        "from": "T08n0225_004:0493c10_33",
        "context_with_next_sentence": true
    },
    {
        "source_sentence": "復白佛言：「闓士不恐不畏不懈怠，何緣當念明度中觀視？」",
        "from": "T08n0225_004:0493c11_34",
        "context_with_next_sentence": true
    },
    {
        "source_sentence": "佛言：「心向一切智，是為觀。」",
        "from": "T08n0225_004:0493c12_35",
        "context_with_next_sentence": true
    },
    {
        "source_sentence": "「何謂心向一切智？」",
        "from": "T08n0225_004:0493c13_0",
        "context_with_next_sentence": true
    },
    {
        "source_sentence": "佛言：「心向如空，是為觀視。",
        "from": "T08n0225_004:0493c13_1",
        "context_with_next_sentence": true
    },
    {
        "source_sentence": "不視不可計，一切智如不可計，是為非五陰。",
        "from": "T08n0225_004:0493c14_2",
        "context_with_next_sentence": true
    },
    {
        "source_sentence": "不入、不得、不知，不有知、不無知，無所生、無所敗、無作者，無來原、無去迹，無所見、無所在，如是不可限虛空，不可計一切智亦然。",
        "from": "T08n0225_004:0493c15_3",
        "context_with_next_sentence": true
    },
    {
        "source_sentence": "無作佛、無得佛者，無從五陰中得佛者，亦不從六度得佛。」",
        "from": "T08n0225_004:0493c17_4",
        "context_with_next_sentence": true
    },
    {
        "source_sentence": "愛欲天子、梵天子白佛言：「甚深，天中天！",
        "from": "T08n0225_004:0493c19_5",
        "context_with_next_sentence": true
    },
    {
        "source_sentence": "難曉難知。」",
        "from": "T08n0225_004:0493c20_6",
        "context_with_next_sentence": true
    },
    {
        "source_sentence": "佛語諸天子：「如是如來視，如是安隱甚深。",
        "from": "T08n0225_004:0493c20_7",
        "context_with_next_sentence": true
    },
    {
        "source_sentence": "是知悉知不退轉無上最正覺，亦無最正覺。」",
        "from": "T08n0225_004:0493c21_8",
        "context_with_next_sentence": true
    },
    {
        "source_sentence": "諸天子白佛言：「希有信是經者，愍念世間故說之。",
        "from": "T08n0225_004:0493c22_9",
        "context_with_next_sentence": true
    },
    {
        "source_sentence": "世人所欲皆著。」",
        "from": "T08n0225_004:0493c23_10",
        "context_with_next_sentence": true
    },
    {
        "source_sentence": "佛言：「如是。」",
        "from": "T08n0225_004:0493c23_11",
        "context_with_next_sentence": true
    },
    {
        "source_sentence": "本無品第十四",
        "from": "T08n0225_004:0493c25_0",
        "context_with_next_sentence": true
    },
    {
        "source_sentence": "善業白佛言：「諸法隨次無所著，無想如虛空，是經無所從生，諸法索之無所得。」",
        "from": "T08n0225_004:0493c26_0",
        "context_with_next_sentence": true
    },
    {
        "source_sentence": "愛欲天子、梵天子言：「善業所為，如如來教，但說虛空慧。」",
        "from": "T08n0225_004:0493c27_1",
        "context_with_next_sentence": true
    },
    {
        "source_sentence": "善業言：「如來是隨如來教。",
        "from": "T08n0225_004:0493c29_0",
        "context_with_next_sentence": true
    },
    {
        "source_sentence": "何謂隨教？",
        "from": "T08n0225_004:0493c29_1",
        "context_with_next_sentence": true
    },
    {
        "source_sentence": "如法無所從生為隨教，是為本無，無來原亦無去迹。",
        "from": "T08n0225_004:0493c29_2",
        "context_with_next_sentence": true
    },
    {
        "source_sentence": "諸法本無，如來亦本無無異。",
        "from": "T08n0225_004:0494a02_3",
        "context_with_next_sentence": true
    },
    {
        "source_sentence": "隨本無，是為隨如來本無。",
        "from": "T08n0225_004:0494a02_4",
        "context_with_next_sentence": true
    },
    {
        "source_sentence": "如來本無立，為隨如來教。",
        "from": "T08n0225_004:0494a03_5",
        "context_with_next_sentence": true
    },
    {
        "source_sentence": "與諸法不異，無異本無。",
        "from": "T08n0225_004:0494a03_6",
        "context_with_next_sentence": true
    },
    {
        "source_sentence": "無作者，一切皆本無，亦復無本無，等無異。",
        "from": "T08n0225_004:0494a04_7",
        "context_with_next_sentence": true
    },
    {
        "source_sentence": "於真法中本無，諸法本無，無過去當來今現在，如來亦爾，是為真本無。",
        "from": "T08n0225_004:0494a05_8",
        "context_with_next_sentence": true
    },
    {
        "source_sentence": "闓士得本無如來名，地為六震，是為如來說本無，是為弟子善業隨如來教。",
        "from": "T08n0225_004:0494a06_9",
        "context_with_next_sentence": true
    },
    {
        "source_sentence": "復次，五陰、溝港、頻來、不還、應儀、緣一覺不受，是為隨教。」",
        "from": "T08n0225_004:0494a08_10",
        "context_with_next_sentence": true
    },
    {
        "source_sentence": "秋露子白佛言：「本無甚深，天中天！」",
        "from": "T08n0225_004:0494a09_11",
        "context_with_next_sentence": true
    },
    {
        "source_sentence": "當說本無時，二百比丘得應儀，五百比丘尼得溝港道，五百諸天人皆得無所從生法樂於中立，六十闓士新學得應儀道。",
        "from": "T08n0225_004:0494a10_12",
        "context_with_next_sentence": true
    },
    {
        "source_sentence": "佛語秋露子：「是六十人過世時，各供養五百佛，皆布施、持戒、忍辱、精進、棄定、不知空。",
        "from": "T08n0225_004:0494a13_13",
        "context_with_next_sentence": true
    },
    {
        "source_sentence": "雖空，不得明度、變謀明慧之護，今皆墮應儀道中。",
        "from": "T08n0225_004:0494a15_14",
        "context_with_next_sentence": true
    },
    {
        "source_sentence": "闓士有道得空，無色無願，不得明度、變謀明慧，便中墮彼兩道。",
        "from": "T08n0225_004:0494a16_15",
        "context_with_next_sentence": true
    },
    {
        "source_sentence": "譬若大鳥，其身二萬里，無翅，從天上自投，中欲還，寧能不？」",
        "from": "T08n0225_004:0494a17_16",
        "context_with_next_sentence": true
    },
    {
        "source_sentence": "對曰：「不能。」",
        "from": "T08n0225_004:0494a19_17",
        "context_with_next_sentence": true
    },
    {
        "source_sentence": "「至地，欲令身不痛，寧能不痛乎？」",
        "from": "T08n0225_004:0494a19_18",
        "context_with_next_sentence": true
    },
    {
        "source_sentence": "對曰：「不能。",
        "from": "T08n0225_004:0494a20_19",
        "context_with_next_sentence": true
    },
    {
        "source_sentence": "或悶、或死。",
        "from": "T08n0225_004:0494a20_20",
        "context_with_next_sentence": true
    },
    {
        "source_sentence": "何以故？",
        "from": "T08n0225_004:0494a20_21",
        "context_with_next_sentence": true
    },
    {
        "source_sentence": "其身大而無翅。",
        "from": "T08n0225_004:0494a20_22",
        "context_with_next_sentence": true
    },
    {
        "source_sentence": "正使闓士如恒沙劫作布施、持戒、忍辱、精進、求色定，不入空、不入明度，不得變謀明慧，心大起索佛道，一切欲作佛，便中道得應儀、緣一覺。",
        "from": "T08n0225_004:0494a21_23",
        "context_with_next_sentence": true
    },
    {
        "source_sentence": "若於佛所，具如上行，又聞佛一切智，皆念求如色，是為不持如來戒定慧，不知一切智，但聞聲心相，如聞耳，便從是作無上平等最正覺，會不能得，便中道墮彼。",
        "from": "T08n0225_004:0494a24_24",
        "context_with_next_sentence": true
    },
    {
        "source_sentence": "何以故？",
        "from": "T08n0225_004:0494a28_25",
        "context_with_next_sentence": true
    },
    {
        "source_sentence": "不得深法故。」",
        "from": "T08n0225_004:0494a28_26",
        "context_with_next_sentence": true
    },
    {
        "source_sentence": "秋露子白佛言：「如佛所說，念中慧闓士離深法，便得應儀、緣一覺。",
        "from": "T08n0225_004:0494a28_27",
        "context_with_next_sentence": true
    },
    {
        "source_sentence": "若真欲得無上正真道最正覺者，當學明度、變謀明慧。」",
        "from": "T08n0225_004:0494b01_0",
        "context_with_next_sentence": true
    },
    {
        "source_sentence": "愛欲天子、梵天子白佛言：「難曉明度無上正真道。」",
        "from": "T08n0225_004:0494b02_1",
        "context_with_next_sentence": true
    },
    {
        "source_sentence": "善業言：「難了，天中天！",
        "from": "T08n0225_004:0494b03_2",
        "context_with_next_sentence": true
    },
    {
        "source_sentence": "如我念是惠者，無上正真道易得耳。",
        "from": "T08n0225_004:0494b03_3",
        "context_with_next_sentence": true
    },
    {
        "source_sentence": "何以故？",
        "from": "T08n0225_004:0494b04_4",
        "context_with_next_sentence": true
    },
    {
        "source_sentence": "無有，當何從得佛。",
        "from": "T08n0225_004:0494b04_5",
        "context_with_next_sentence": true
    },
    {
        "source_sentence": "何以故？",
        "from": "T08n0225_004:0494b05_6",
        "context_with_next_sentence": true
    },
    {
        "source_sentence": "諸法皆空，索法不可得。",
        "from": "T08n0225_004:0494b05_7",
        "context_with_next_sentence": true
    },
    {
        "source_sentence": "當作佛者，索法無所得。",
        "from": "T08n0225_004:0494b05_8",
        "context_with_next_sentence": true
    },
    {
        "source_sentence": "是求佛易得耳。」",
        "from": "T08n0225_004:0494b06_9",
        "context_with_next_sentence": true
    },
    {
        "source_sentence": "秋露子言：「如所說者難得。",
        "from": "T08n0225_004:0494b06_10",
        "context_with_next_sentence": true
    },
    {
        "source_sentence": "何以故？",
        "from": "T08n0225_004:0494b07_11",
        "context_with_next_sentence": true
    },
    {
        "source_sentence": "空不念當作佛。",
        "from": "T08n0225_004:0494b07_12",
        "context_with_next_sentence": true
    },
    {
        "source_sentence": "是法如虛空，設易得者，何以恒沙闓士皆逮？」",
        "from": "T08n0225_004:0494b07_13",
        "context_with_next_sentence": true
    },
    {
        "source_sentence": "報言：「云何，用五陰逮乎？」",
        "from": "T08n0225_004:0494b09_0",
        "context_with_next_sentence": true
    },
    {
        "source_sentence": "曰：「不也。」",
        "from": "T08n0225_004:0494b09_1",
        "context_with_next_sentence": true
    },
    {
        "source_sentence": "「離五陰逮乎？」",
        "from": "T08n0225_004:0494b09_2",
        "context_with_next_sentence": true
    },
    {
        "source_sentence": "「不也。」",
        "from": "T08n0225_004:0494b10_3",
        "context_with_next_sentence": true
    },
    {
        "source_sentence": "「云何？」",
        "from": "T08n0225_004:0494b10_4",
        "context_with_next_sentence": true
    },
    {
        "source_sentence": "秋露子曰：「五陰本無，寧逮乎？」",
        "from": "T08n0225_004:0494b10_5",
        "context_with_next_sentence": true
    },
    {
        "source_sentence": "曰：「不也。」",
        "from": "T08n0225_004:0494b11_0",
        "context_with_next_sentence": true
    },
    {
        "source_sentence": "「離之有法逮者不？」",
        "from": "T08n0225_004:0494b11_1",
        "context_with_next_sentence": true
    },
    {
        "source_sentence": "曰：「不也。」",
        "from": "T08n0225_004:0494b11_2",
        "context_with_next_sentence": true
    },
    {
        "source_sentence": "「云何，是本無使逮不？」",
        "from": "T08n0225_004:0494b11_3",
        "context_with_next_sentence": true
    },
    {
        "source_sentence": "曰：「不也。」",
        "from": "T08n0225_004:0494b12_4",
        "context_with_next_sentence": true
    },
    {
        "source_sentence": "「離之有法使逮不？」",
        "from": "T08n0225_004:0494b12_5",
        "context_with_next_sentence": true
    },
    {
        "source_sentence": "曰：「不也。",
        "from": "T08n0225_004:0494b12_6",
        "context_with_next_sentence": true
    },
    {
        "source_sentence": "是法不得何所法使逮者。」",
        "from": "T08n0225_004:0494b13_7",
        "context_with_next_sentence": true
    },
    {
        "source_sentence": "秋露子曰：「如子所說，大士等遊都無逮者。",
        "from": "T08n0225_004:0494b13_8",
        "context_with_next_sentence": true
    },
    {
        "source_sentence": "佛說三有德之人求應儀、緣一覺、至佛道。",
        "from": "T08n0225_004:0494b14_9",
        "context_with_next_sentence": true
    },
    {
        "source_sentence": "於三不計三，為求一道。",
        "from": "T08n0225_004:0494b15_10",
        "context_with_next_sentence": true
    },
    {
        "source_sentence": "如善業所說。」",
        "from": "T08n0225_004:0494b16_11",
        "context_with_next_sentence": true
    },
    {
        "source_sentence": "滿祝子語秋露子：「善業說一道，當問。」",
        "from": "T08n0225_004:0494b16_12",
        "context_with_next_sentence": true
    },
    {
        "source_sentence": "秋露子言：「說一道，我用是故問。」",
        "from": "T08n0225_004:0494b17_13",
        "context_with_next_sentence": true
    },
    {
        "source_sentence": "答曰：「云何，於本無中見三道耶？」",
        "from": "T08n0225_004:0494b17_14",
        "context_with_next_sentence": true
    },
    {
        "source_sentence": "曰：「不見也。",
        "from": "T08n0225_004:0494b18_15",
        "context_with_next_sentence": true
    },
    {
        "source_sentence": "何以故？",
        "from": "T08n0225_004:0494b18_16",
        "context_with_next_sentence": true
    },
    {
        "source_sentence": "從本無中不可得三事。」",
        "from": "T08n0225_004:0494b19_17",
        "context_with_next_sentence": true
    },
    {
        "source_sentence": "善業言：「本無一事得乎？」",
        "from": "T08n0225_004:0494b19_18",
        "context_with_next_sentence": true
    },
    {
        "source_sentence": "曰：「不也。」",
        "from": "T08n0225_004:0494b20_19",
        "context_with_next_sentence": true
    },
    {
        "source_sentence": "「於本無中得一道乎？」",
        "from": "T08n0225_004:0494b20_20",
        "context_with_next_sentence": true
    },
    {
        "source_sentence": "曰：「不也。」",
        "from": "T08n0225_004:0494b20_21",
        "context_with_next_sentence": true
    },
    {
        "source_sentence": "善業言：「設是諦不可得者，何故復說應儀、緣一覺、佛？",
        "from": "T08n0225_004:0494b20_22",
        "context_with_next_sentence": true
    },
    {
        "source_sentence": "如所說道，本無無異，聞本無心不懈怠，是必得最正覺。」",
        "from": "T08n0225_004:0494b22_23",
        "context_with_next_sentence": true
    },
    {
        "source_sentence": "佛言：「如爾無異，持佛威神，使若說本無等無異。」",
        "from": "T08n0225_004:0494b23_24",
        "context_with_next_sentence": true
    },
    {
        "source_sentence": "秋露子問：「何等為覺？」",
        "from": "T08n0225_004:0494b24_25",
        "context_with_next_sentence": true
    },
    {
        "source_sentence": "佛言：「無上正真道即是也。」",
        "from": "T08n0225_004:0494b24_26",
        "context_with_next_sentence": true
    },
    {
        "source_sentence": "善業問佛：「何等為成就於闓士？」",
        "from": "T08n0225_004:0494b25_27",
        "context_with_next_sentence": true
    },
    {
        "source_sentence": "佛言：「一切人皆等視，慈心加哀，不得瞋恚。",
        "from": "T08n0225_004:0494b26_28",
        "context_with_next_sentence": true
    },
    {
        "source_sentence": "作是立，當作是學。」",
        "from": "T08n0225_004:0494b27_29",
        "context_with_next_sentence": true
    },
    {
        "source_sentence": "不退轉品第十五",
        "from": "T08n0225_004:0494b28_0",
        "context_with_next_sentence": true
    },
    {
        "source_sentence": "善業問佛：「不退轉闓士大士，當何以比觀其行相知是？」",
        "from": "T08n0225_004:0494b29_0",
        "context_with_next_sentence": true
    },
    {
        "source_sentence": "佛言：「如逮得禪者不動不搖，如應儀地，如緣一覺地，如佛地，如本無終不動。",
        "from": "T08n0225_004:0494c01_1",
        "context_with_next_sentence": true
    },
    {
        "source_sentence": "佛說本無。",
        "from": "T08n0225_004:0494c03_0",
        "context_with_next_sentence": true
    },
    {
        "source_sentence": "聞者不言非虛空本無，本無是所有，本無如本亦不言非。",
        "from": "T08n0225_004:0494c03_1",
        "context_with_next_sentence": true
    },
    {
        "source_sentence": "如聞已，若轉於餘處聞，終不疑、不言是非。",
        "from": "T08n0225_004:0494c04_2",
        "context_with_next_sentence": true
    },
    {
        "source_sentence": "如本無立，其所言誠而重，不說不軌凡夫，逆道之作不觀視。",
        "from": "T08n0225_004:0494c05_3",
        "context_with_next_sentence": true
    },
    {
        "source_sentence": "用是比相行具足知，是不退轉大士。",
        "from": "T08n0225_004:0494c06_4",
        "context_with_next_sentence": true
    },
    {
        "source_sentence": "復次，不形相沙門梵志面貌。",
        "from": "T08n0225_004:0494c07_5",
        "context_with_next_sentence": true
    },
    {
        "source_sentence": "是別之諦知諦見，終不詞拜華香施天，亦不教他人。",
        "from": "T08n0225_004:0494c08_6",
        "context_with_next_sentence": true
    },
    {
        "source_sentence": "為用是比相行具足知。",
        "from": "T08n0225_004:0494c09_7",
        "context_with_next_sentence": true
    },
    {
        "source_sentence": "又終不生惡處，不作婦人身，用是比相行具足知。",
        "from": "T08n0225_004:0494c10_8",
        "context_with_next_sentence": true
    },
    {
        "source_sentence": "又不退轉大士持戒，身自不殺、教人不殺，身自不盜、教人不盜，身自不婬、教人不婬，身自不兩舌、惡口、妄言、綺語，嫉妬、恚、癡。",
        "from": "T08n0225_004:0494c11_9",
        "context_with_next_sentence": true
    },
    {
        "source_sentence": "是十戒皆自持，復教彼守行，夢中自護十戒，面見如是，用是比相行具足知。",
        "from": "T08n0225_004:0494c14_10",
        "context_with_next_sentence": true
    },
    {
        "source_sentence": "又學諸法，用是心學是法，令群生安隱為說經，持是經受令分德，願群生令得斯淨定以明自立，用是比相行具足知。",
        "from": "T08n0225_004:0494c15_11",
        "context_with_next_sentence": true
    },
    {
        "source_sentence": "又大士深法說時，終不疑不言不信亦不恐，所言軟美。",
        "from": "T08n0225_004:0494c18_12",
        "context_with_next_sentence": true
    },
    {
        "source_sentence": "少睡臥行步，出入不亂，心徐行安諦，擇地而行。",
        "from": "T08n0225_004:0494c19_13",
        "context_with_next_sentence": true
    },
    {
        "source_sentence": "被服衣中常清淨，無蚤虱塵垢亦無憂，身中無八十種虫。",
        "from": "T08n0225_004:0494c20_14",
        "context_with_next_sentence": true
    },
    {
        "source_sentence": "所以然者？",
        "from": "T08n0225_004:0494c22_15",
        "context_with_next_sentence": true
    },
    {
        "source_sentence": "闓士大士六度功德過於賢聖，稍欲成滿，身心淨潔悉受高志。」",
        "from": "T08n0225_004:0494c22_16",
        "context_with_next_sentence": true
    },
    {
        "source_sentence": "善業白佛言：「云何，天中天！",
        "from": "T08n0225_004:0494c23_17",
        "context_with_next_sentence": true
    },
    {
        "source_sentence": "闓士大士心淨潔？」",
        "from": "T08n0225_004:0494c24_18",
        "context_with_next_sentence": true
    },
    {
        "source_sentence": "佛言：「所作功德轉增稍上，心無所礙，功德悉逮，是心淨潔過應儀、緣一覺上，用是比相行具足知。",
        "from": "T08n0225_004:0494c24_19",
        "context_with_next_sentence": true
    },
    {
        "source_sentence": "又有來供遺者，不起喜。",
        "from": "T08n0225_004:0494c26_20",
        "context_with_next_sentence": true
    },
    {
        "source_sentence": "一切無慳，於深經說未常有厭，深入智中。",
        "from": "T08n0225_004:0494c27_21",
        "context_with_next_sentence": true
    },
    {
        "source_sentence": "若餘處欲聞經者，持是明度為說之。",
        "from": "T08n0225_004:0494c28_22",
        "context_with_next_sentence": true
    },
    {
        "source_sentence": "其有餘道所不正者，持明度為正之。",
        "from": "T08n0225_004:0494c29_23",
        "context_with_next_sentence": true
    },
    {
        "source_sentence": "經中所出法，悉持無常之事以語之，諸世間經書所不能解者，持是明度為解之，用是相行具足知。",
        "from": "T08n0225_004:0495a01_0",
        "context_with_next_sentence": true
    },
    {
        "source_sentence": "是弊邪稍稍來到其所，便於邊化作八大地獄，中有諸闓士，便指言：『斯人皆從前佛受決為不退轉。",
        "from": "T08n0225_004:0495a03_1",
        "context_with_next_sentence": true
    },
    {
        "source_sentence": "今皆墮地獄中。",
        "from": "T08n0225_004:0495a05_2",
        "context_with_next_sentence": true
    },
    {
        "source_sentence": "佛為授，若地獄耳。",
        "from": "T08n0225_004:0495a05_3",
        "context_with_next_sentence": true
    },
    {
        "source_sentence": "若當疾悔之，言：「我非不退轉。」",
        "from": "T08n0225_004:0495a06_4",
        "context_with_next_sentence": true
    },
    {
        "source_sentence": "設若言爾者，不復入地獄中，當生天上。』」",
        "from": "T08n0225_004:0495a06_5",
        "context_with_next_sentence": true
    },
    {
        "source_sentence": "佛言：「設是心不動者，知是不退轉，用是相行具足知。",
        "from": "T08n0225_004:0495a07_6",
        "context_with_next_sentence": true
    },
    {
        "source_sentence": "邪復化作師，被服往至其所：『若前從我聞，所受悉棄之，皆不可用。",
        "from": "T08n0225_004:0495a09_0",
        "context_with_next_sentence": true
    },
    {
        "source_sentence": "若疾悔之，隨我言者，我日來問訊。",
        "from": "T08n0225_004:0495a10_1",
        "context_with_next_sentence": true
    },
    {
        "source_sentence": "不用我言，終不復來。",
        "from": "T08n0225_004:0495a11_2",
        "context_with_next_sentence": true
    },
    {
        "source_sentence": "莫復說此事，我不欲聞。",
        "from": "T08n0225_004:0495a11_3",
        "context_with_next_sentence": true
    },
    {
        "source_sentence": "前說皆外事耳，更受我言，是佛所說也。』」",
        "from": "T08n0225_004:0495a12_4",
        "context_with_next_sentence": true
    },
    {
        "source_sentence": "佛言：「聞是，設令動轉者，當知其人不從過去佛受決，未升大士舉中在不退轉地。",
        "from": "T08n0225_004:0495a13_5",
        "context_with_next_sentence": true
    },
    {
        "source_sentence": "設令不動轉，念是經，虛空所致，作是思惟，不信邪言。",
        "from": "T08n0225_004:0495a15_0",
        "context_with_next_sentence": true
    },
    {
        "source_sentence": "譬如比丘得應儀不受邪言，眼見經證，是為空所致，終不可動。",
        "from": "T08n0225_004:0495a16_1",
        "context_with_next_sentence": true
    },
    {
        "source_sentence": "如應儀、緣一覺所念法，終不復還，是大士向佛亦然矣。",
        "from": "T08n0225_004:0495a17_2",
        "context_with_next_sentence": true
    },
    {
        "source_sentence": "正在不退轉地立，是為極度，用是相行具足知。",
        "from": "T08n0225_004:0495a18_3",
        "context_with_next_sentence": true
    },
    {
        "source_sentence": "弊邪復往到其所，更作異人言：『若所求者，為求苦耳，非求佛法也。",
        "from": "T08n0225_004:0495a19_4",
        "context_with_next_sentence": true
    },
    {
        "source_sentence": "若負斯難用之為求，若在惡道歷世彌久，適得為人，不嘗思惟自患厭耶？",
        "from": "T08n0225_004:0495a21_5",
        "context_with_next_sentence": true
    },
    {
        "source_sentence": "當於何所更索是軀？",
        "from": "T08n0225_004:0495a23_0",
        "context_with_next_sentence": true
    },
    {
        "source_sentence": "何不早取應儀，用佛為求乎？』」",
        "from": "T08n0225_004:0495a23_1",
        "context_with_next_sentence": true
    },
    {
        "source_sentence": "佛言：「設不轉者，邪復捨去。",
        "from": "T08n0225_004:0495a24_2",
        "context_with_next_sentence": true
    },
    {
        "source_sentence": "更作方便，化作若干闓士在其邊立，復往指言：『若見是闓士，皆供養如恒沙佛衣、食、臥具、醫藥，具足受法問慧，當所行所求悉學，如法住如法求，皆入中作斯學行，常不得佛。",
        "from": "T08n0225_004:0495a24_3",
        "context_with_next_sentence": true
    },
    {
        "source_sentence": "汝緣得乎？』」",
        "from": "T08n0225_004:0495a28_4",
        "context_with_next_sentence": true
    },
    {
        "source_sentence": "佛言：「設是不動者，邪去不遠，化作比丘輩言：『是應儀過世時皆求闓士道，取應儀已，若何從得佛？』」",
        "from": "T08n0225_004:0495a28_5",
        "context_with_next_sentence": true
    },
    {
        "source_sentence": "佛言：「用是故，闓士大士作是行，從他處聞，心不轉不異，於是中復覺知邪，為佛所語無異，求大明植志。",
        "from": "T08n0225_004:0495b02_6",
        "context_with_next_sentence": true
    },
    {
        "source_sentence": "若茲者，設不得佛，佛語為謬。",
        "from": "T08n0225_004:0495b04_7",
        "context_with_next_sentence": true
    },
    {
        "source_sentence": "佛語不欺，當作是學，當作是求，諦護是教心不動轉，從中覺邪。",
        "from": "T08n0225_004:0495b05_0",
        "context_with_next_sentence": true
    },
    {
        "source_sentence": "用是相行具足知，是不退轉矣。",
        "from": "T08n0225_004:0495b06_1",
        "context_with_next_sentence": true
    },
    {
        "source_sentence": "又邪嬈言：『佛如虛空，是經行無邊不可得極。",
        "from": "T08n0225_004:0495b07_2",
        "context_with_next_sentence": true
    },
    {
        "source_sentence": "何以故？",
        "from": "T08n0225_004:0495b08_3",
        "context_with_next_sentence": true
    },
    {
        "source_sentence": "是經義可知，觀其所趣皆虛空矣，為中勤苦不當，覺知邪事邪作是經耳。",
        "from": "T08n0225_004:0495b08_4",
        "context_with_next_sentence": true
    },
    {
        "source_sentence": "云何欲得佛？",
        "from": "T08n0225_004:0495b09_5",
        "context_with_next_sentence": true
    },
    {
        "source_sentence": "是非佛所說。』」",
        "from": "T08n0225_004:0495b10_6",
        "context_with_next_sentence": true
    },
    {
        "source_sentence": "佛言：「夫賢士女視明慮長，諦議自議：『妖邪多巧，以逆為順。",
        "from": "T08n0225_004:0495b10_7",
        "context_with_next_sentence": true
    },
    {
        "source_sentence": "怪來不傾，牢如須彌。』",
        "from": "T08n0225_004:0495b11_8",
        "context_with_next_sentence": true
    },
    {
        "source_sentence": "用是相行具足知，是不退轉也。",
        "from": "T08n0225_004:0495b12_9",
        "context_with_next_sentence": true
    },
    {
        "source_sentence": "作一禪、二禪、三禪、四禪，是定隨是四禪不錄禪是所禪，作是定用入欲中故，不退轉闓士大士不隨定教，淨過定上，用是相行具足知。",
        "from": "T08n0225_004:0495b13_10",
        "context_with_next_sentence": true
    },
    {
        "source_sentence": "又有共稱其名德者，不以喜，心不動亂，常正心。",
        "from": "T08n0225_004:0495b16_0",
        "context_with_next_sentence": true
    },
    {
        "source_sentence": "設在家不有重婬，若時有欲，如過大空澤中飲食時，恐怖畏盜賊欲疾去，自念：『我何時當出是空澤中？",
        "from": "T08n0225_004:0495b17_1",
        "context_with_next_sentence": true
    },
    {
        "source_sentence": "念婦人惡露不淨，非我淨法。』",
        "from": "T08n0225_004:0495b19_2",
        "context_with_next_sentence": true
    },
    {
        "source_sentence": "當作是念。",
        "from": "T08n0225_004:0495b20_0",
        "context_with_next_sentence": true
    },
    {
        "source_sentence": "何以故？",
        "from": "T08n0225_004:0495b20_1",
        "context_with_next_sentence": true
    },
    {
        "source_sentence": "念使十方人安隱故。」",
        "from": "T08n0225_004:0495b20_2",
        "context_with_next_sentence": true
    },
    {
        "source_sentence": "佛言：「如是其福具足，得明度威神力，使作是念，用是相行具足知。",
        "from": "T08n0225_004:0495b20_3",
        "context_with_next_sentence": true
    },
    {
        "source_sentence": "又惒夷洹翼從防衛，餘鬼神不敢附，不失心志，不妄起心，身無瘡厲，六情雅具，聖雄而不自顯，不誘他婦女，若符呪藥不行之，亦不教人婬穢行，不以歷口，非法惡念無由生哉。",
        "from": "T08n0225_004:0495b22_4",
        "context_with_next_sentence": true
    },
    {
        "source_sentence": "用是相行具足知。",
        "from": "T08n0225_004:0495b26_5",
        "context_with_next_sentence": true
    },
    {
        "source_sentence": "「復次，善業！",
        "from": "T08n0225_004:0495b26_6",
        "context_with_next_sentence": true
    },
    {
        "source_sentence": "將以何行名為不退轉？",
        "from": "T08n0225_004:0495b26_7",
        "context_with_next_sentence": true
    },
    {
        "source_sentence": "不退轉者，不與無道主佞孽臣賊盜偷寇軍謀殘生，非法士女蠱道婬妷，錢穀屠酒祀，繒綵香熏倡優調戲，入海投難求榮採利，如斯之徒終始不友。",
        "from": "T08n0225_004:0495b27_8",
        "context_with_next_sentence": true
    },
    {
        "source_sentence": "闓士從事不離一切智，常譽賢者以為談首，遠愚近聖，尊戴三寶。",
        "from": "T08n0225_004:0495c01_9",
        "context_with_next_sentence": true
    },
    {
        "source_sentence": "爾故誓曰：『不退轉闓士常願生異方佛剎。』",
        "from": "T08n0225_004:0495c03_10",
        "context_with_next_sentence": true
    },
    {
        "source_sentence": "願高誓重，必獲往生。",
        "from": "T08n0225_004:0495c04_11",
        "context_with_next_sentence": true
    },
    {
        "source_sentence": "用是故，常見佛得供養。",
        "from": "T08n0225_004:0495c04_12",
        "context_with_next_sentence": true
    },
    {
        "source_sentence": "如是願從欲處、色處、空處，從彼來生中國，於闓士家大明卿八正談抱義典，逆事不豫，遠邊地無佛處，性淨真不犯法。",
        "from": "T08n0225_004:0495c05_13",
        "context_with_next_sentence": true
    },
    {
        "source_sentence": "如是相行具足知為不退轉。",
        "from": "T08n0225_004:0495c07_14",
        "context_with_next_sentence": true
    },
    {
        "source_sentence": "不退轉闓士不言我是、不疑我非、不中疑。",
        "from": "T08n0225_004:0495c08_15",
        "context_with_next_sentence": true
    },
    {
        "source_sentence": "譬如得溝港道，於其地終不疑。",
        "from": "T08n0225_004:0495c09_16",
        "context_with_next_sentence": true
    },
    {
        "source_sentence": "邪事適起即覺知，寧殞命而不佪心，自於其地終不疑不懈。",
        "from": "T08n0225_004:0495c10_17",
        "context_with_next_sentence": true
    },
    {
        "source_sentence": "無應儀、緣一覺心，心不念佛難得安住。",
        "from": "T08n0225_004:0495c11_18",
        "context_with_next_sentence": true
    },
    {
        "source_sentence": "其地心大無表、勇而無勝。",
        "from": "T08n0225_004:0495c12_19",
        "context_with_next_sentence": true
    },
    {
        "source_sentence": "何以故？",
        "from": "T08n0225_004:0495c13_20",
        "context_with_next_sentence": true
    },
    {
        "source_sentence": "如是住，無能過者。",
        "from": "T08n0225_004:0495c13_21",
        "context_with_next_sentence": true
    },
    {
        "source_sentence": "用是故，邪愁毒，便化作佛身，往謂之曰：『若於是可取應儀證，若未受無上正真道最正覺決。",
        "from": "T08n0225_004:0495c13_22",
        "context_with_next_sentence": true
    },
    {
        "source_sentence": "何以故？",
        "from": "T08n0225_004:0495c15_23",
        "context_with_next_sentence": true
    },
    {
        "source_sentence": "若不得是相行，何因得乎？』",
        "from": "T08n0225_004:0495c15_24",
        "context_with_next_sentence": true
    },
    {
        "source_sentence": "知非佛也，是邪耳。",
        "from": "T08n0225_004:0495c16_25",
        "context_with_next_sentence": true
    },
    {
        "source_sentence": "如佛所說思惟視之，是邪所為欲使我轉。」",
        "from": "T08n0225_004:0495c16_26",
        "context_with_next_sentence": true
    },
    {
        "source_sentence": "佛言：「設不動者，知已於過去佛受無上正真道最正覺決，其悉知法行忠正者，代不惜身命一切法，悉受往古來今諸佛明法，悉護持之。",
        "from": "T08n0225_004:0495c17_27",
        "context_with_next_sentence": true
    },
    {
        "source_sentence": "用是故，不惜身命，未常懈，無厭時。",
        "from": "T08n0225_004:0495c20_28",
        "context_with_next_sentence": true
    },
    {
        "source_sentence": "如來及諸弟子說經時不疑言非。",
        "from": "T08n0225_004:0495c21_29",
        "context_with_next_sentence": true
    },
    {
        "source_sentence": "何以故？",
        "from": "T08n0225_004:0495c22_30",
        "context_with_next_sentence": true
    },
    {
        "source_sentence": "逮得無所從生法樂於中立，持是功德，悉具足知是不退轉闓士大士。」",
        "from": "T08n0225_004:0495c22_31",
        "context_with_next_sentence": true
    },
    {
        "source_sentence": "◎恒竭清信女品第十六",
        "from": "T08n0225_004:0495c25_0",
        "context_with_next_sentence": true
    },
    {
        "source_sentence": "善業白佛言：「不退轉闓士從大功德起，當為說明度令入深法。」",
        "from": "T08n0225_004:0495c26_0",
        "context_with_next_sentence": true
    },
    {
        "source_sentence": "佛言：「善哉，善哉！",
        "from": "T08n0225_004:0495c27_1",
        "context_with_next_sentence": true
    },
    {
        "source_sentence": "居內闓士使入深法。",
        "from": "T08n0225_004:0495c27_2",
        "context_with_next_sentence": true
    },
    {
        "source_sentence": "何等為深？",
        "from": "T08n0225_004:0495c28_3",
        "context_with_next_sentence": true
    },
    {
        "source_sentence": "空為深，無想、無願、無識、無生滅，泥洹是為限。」",
        "from": "T08n0225_004:0495c28_4",
        "context_with_next_sentence": true
    },
    {
        "source_sentence": "又白佛言：「泥洹是限，非是諸法。」",
        "from": "T08n0225_004:0495c29_5",
        "context_with_next_sentence": true
    },
    {
        "source_sentence": "佛言：「諸法甚深，色痛痒思想生死識甚深。",
        "from": "T08n0225_004:0496a01_6",
        "context_with_next_sentence": true
    },
    {
        "source_sentence": "何等為五陰甚深？",
        "from": "T08n0225_004:0496a02_7",
        "context_with_next_sentence": true
    },
    {
        "source_sentence": "如本無爾故甚深。」",
        "from": "T08n0225_004:0496a02_8",
        "context_with_next_sentence": true
    },
    {
        "source_sentence": "善業言：「難及，天中天！",
        "from": "T08n0225_004:0496a03_0",
        "context_with_next_sentence": true
    },
    {
        "source_sentence": "安稍去色便為泥洹。」",
        "from": "T08n0225_004:0496a03_1",
        "context_with_next_sentence": true
    },
    {
        "source_sentence": "佛言：「是與明度相應，當作是住，如明教學。",
        "from": "T08n0225_004:0496a03_2",
        "context_with_next_sentence": true
    },
    {
        "source_sentence": "闓士隨是行思惟念一日，如夢中教却幾劫生死。」",
        "from": "T08n0225_004:0496a04_3",
        "context_with_next_sentence": true
    },
    {
        "source_sentence": "佛言：「譬如婬士寶彼女色，與之期會。",
        "from": "T08n0225_004:0496a06_4",
        "context_with_next_sentence": true
    },
    {
        "source_sentence": "女不自由，妷夫寧有盛想不？」",
        "from": "T08n0225_004:0496a06_5",
        "context_with_next_sentence": true
    },
    {
        "source_sentence": "善業言：「士以色故，想彼面會展其愚情。」",
        "from": "T08n0225_004:0496a07_6",
        "context_with_next_sentence": true
    },
    {
        "source_sentence": "佛言：「一日之中有幾意念？」",
        "from": "T08n0225_004:0496a08_7",
        "context_with_next_sentence": true
    },
    {
        "source_sentence": "對曰：「甚多，天中天！」",
        "from": "T08n0225_004:0496a09_0",
        "context_with_next_sentence": true
    },
    {
        "source_sentence": "佛言：「如彼人念一日心轉多，闓士如是欲學淨行一日，為去惡於罪甚多，若離明度，正使布施如恒沙劫，不如也。",
        "from": "T08n0225_004:0496a09_1",
        "context_with_next_sentence": true
    },
    {
        "source_sentence": "又使壽如恒沙劫等，并前行溝港、頻來、不還、應儀、緣一覺至佛，不得明度行，不如中教，皆不如此行如中教闓士。",
        "from": "T08n0225_004:0496a11_2",
        "context_with_next_sentence": true
    },
    {
        "source_sentence": "又復壽如前，布施、持戒具足，若求明度念起說經，其德出彼上。",
        "from": "T08n0225_004:0496a14_3",
        "context_with_next_sentence": true
    },
    {
        "source_sentence": "以經布施作無上正真道，自深入教，其德轉高。",
        "from": "T08n0225_004:0496a15_4",
        "context_with_next_sentence": true
    },
    {
        "source_sentence": "自深入者，為明度所護，未常離時，其德甚多。」",
        "from": "T08n0225_004:0496a16_5",
        "context_with_next_sentence": true
    },
    {
        "source_sentence": "善業問：「所識、有著者，天中天！",
        "from": "T08n0225_004:0496a17_6",
        "context_with_next_sentence": true
    },
    {
        "source_sentence": "此二，何功德為多者？」",
        "from": "T08n0225_004:0496a18_7",
        "context_with_next_sentence": true
    },
    {
        "source_sentence": "佛言：「闓士所識，若求明度，樂於無所有、樂盡、樂無常念，是為不離明度，得德不可計稱數。」",
        "from": "T08n0225_004:0496a19_8",
        "context_with_next_sentence": true
    },
    {
        "source_sentence": "善業問佛：「不可計，復言稱數。",
        "from": "T08n0225_004:0496a21_9",
        "context_with_next_sentence": true
    },
    {
        "source_sentence": "將有何異乎？」",
        "from": "T08n0225_004:0496a21_10",
        "context_with_next_sentence": true
    },
    {
        "source_sentence": "佛言：「稱數者，其數無盡。",
        "from": "T08n0225_004:0496a22_11",
        "context_with_next_sentence": true
    },
    {
        "source_sentence": "不可計者，謂無邊量也。",
        "from": "T08n0225_004:0496a22_12",
        "context_with_next_sentence": true
    },
    {
        "source_sentence": "爾故，為不可計稱數。」",
        "from": "T08n0225_004:0496a23_13",
        "context_with_next_sentence": true
    },
    {
        "source_sentence": "善業言：「佛說不可計，五陰亦然。」",
        "from": "T08n0225_004:0496a23_14",
        "context_with_next_sentence": true
    },
    {
        "source_sentence": "佛言：「若所問者，有所因使五陰不可計量。」",
        "from": "T08n0225_004:0496a24_15",
        "context_with_next_sentence": true
    },
    {
        "source_sentence": "善業問佛：「何等為無量？」",
        "from": "T08n0225_004:0496a25_16",
        "context_with_next_sentence": true
    },
    {
        "source_sentence": "佛言：「於空中計之，是法不可計。」",
        "from": "T08n0225_004:0496a25_17",
        "context_with_next_sentence": true
    },
    {
        "source_sentence": "佛言：「云何，善業！",
        "from": "T08n0225_004:0496a26_18",
        "context_with_next_sentence": true
    },
    {
        "source_sentence": "我不嘗言諸法空？」",
        "from": "T08n0225_004:0496a26_19",
        "context_with_next_sentence": true
    },
    {
        "source_sentence": "對曰：「如是，天中天！",
        "from": "T08n0225_004:0496a27_20",
        "context_with_next_sentence": true
    },
    {
        "source_sentence": "如來所說悉空。」",
        "from": "T08n0225_004:0496a27_21",
        "context_with_next_sentence": true
    },
    {
        "source_sentence": "佛言：「如是諸法悉空，不可盡計。",
        "from": "T08n0225_004:0496a28_22",
        "context_with_next_sentence": true
    },
    {
        "source_sentence": "經慧無有，各為異流，如來但分別說耳。",
        "from": "T08n0225_004:0496a28_23",
        "context_with_next_sentence": true
    },
    {
        "source_sentence": "不可盡量是空、是想、是願、是識、是滅度，隨所喜說，作是說示現教化。",
        "from": "T08n0225_004:0496a29_24",
        "context_with_next_sentence": true
    },
    {
        "source_sentence": "如來如是。」",
        "from": "T08n0225_004:0496b02_25",
        "context_with_next_sentence": true
    },
    {
        "source_sentence": "善業白佛言：「難及，天中天！",
        "from": "T08n0225_004:0496b02_26",
        "context_with_next_sentence": true
    },
    {
        "source_sentence": "經本空耳。",
        "from": "T08n0225_004:0496b03_27",
        "context_with_next_sentence": true
    },
    {
        "source_sentence": "云何復於空中說經？",
        "from": "T08n0225_004:0496b03_28",
        "context_with_next_sentence": true
    },
    {
        "source_sentence": "是經不可逮，如我了佛諸法不可逮。」",
        "from": "T08n0225_004:0496b03_29",
        "context_with_next_sentence": true
    },
    {
        "source_sentence": "佛言：「如是！",
        "from": "T08n0225_004:0496b04_30",
        "context_with_next_sentence": true
    },
    {
        "source_sentence": "諸法不可逮，計法空耳。」",
        "from": "T08n0225_004:0496b04_31",
        "context_with_next_sentence": true
    },
    {
        "source_sentence": "「如佛所說，本不可逮。",
        "from": "T08n0225_004:0496b05_32",
        "context_with_next_sentence": true
    },
    {
        "source_sentence": "願解不可逮慧有增有減？」",
        "from": "T08n0225_004:0496b05_33",
        "context_with_next_sentence": true
    },
    {
        "source_sentence": "佛言：「不也。」",
        "from": "T08n0225_004:0496b06_34",
        "context_with_next_sentence": true
    },
    {
        "source_sentence": "善業言：「不可逮慧不增不減，六度等然。",
        "from": "T08n0225_004:0496b06_35",
        "context_with_next_sentence": true
    },
    {
        "source_sentence": "若其不增，何因闓士近無上正真道得為正學？",
        "from": "T08n0225_004:0496b07_36",
        "context_with_next_sentence": true
    },
    {
        "source_sentence": "設不減者？",
        "from": "T08n0225_004:0496b08_37",
        "context_with_next_sentence": true
    },
    {
        "source_sentence": "闓士求守明度變謀明慧，不念布施，增之與減不作是念，是但名布施度無極耳。",
        "from": "T08n0225_004:0496b08_38",
        "context_with_next_sentence": true
    },
    {
        "source_sentence": "所施與念，持是功德與作無上正真道。",
        "from": "T08n0225_004:0496b10_39",
        "context_with_next_sentence": true
    },
    {
        "source_sentence": "戒、忍辱、精、禪皆如是。",
        "from": "T08n0225_004:0496b11_40",
        "context_with_next_sentence": true
    },
    {
        "source_sentence": "闓士求明度守之，得變謀明慧，不作是念增減，皆但名耳。",
        "from": "T08n0225_004:0496b12_41",
        "context_with_next_sentence": true
    },
    {
        "source_sentence": "念發心如無上正真道，我作是施與。",
        "from": "T08n0225_004:0496b13_42",
        "context_with_next_sentence": true
    },
    {
        "source_sentence": "何謂無上正真道？」",
        "from": "T08n0225_004:0496b14_43",
        "context_with_next_sentence": true
    },
    {
        "source_sentence": "佛言：「本無是也。",
        "from": "T08n0225_004:0496b14_44",
        "context_with_next_sentence": true
    },
    {
        "source_sentence": "本無不增不減，常隨是念不離，為近矣。」",
        "from": "T08n0225_004:0496b15_45",
        "context_with_next_sentence": true
    },
    {
        "source_sentence": "善業問言：「闓士以初意近無上正真道耶？",
        "from": "T08n0225_004:0496b16_0",
        "context_with_next_sentence": true
    },
    {
        "source_sentence": "以後來意近乎？",
        "from": "T08n0225_004:0496b16_1",
        "context_with_next_sentence": true
    },
    {
        "source_sentence": "斯兩意無對，何等功德出生長大之者？」",
        "from": "T08n0225_004:0496b17_2",
        "context_with_next_sentence": true
    },
    {
        "source_sentence": "佛言：「譬如燈炷然，用初出明燒炷乎，後來明耶？」",
        "from": "T08n0225_004:0496b18_3",
        "context_with_next_sentence": true
    },
    {
        "source_sentence": "善業言：「非初明亦不離初明，非後明亦不離後明。」",
        "from": "T08n0225_004:0496b19_4",
        "context_with_next_sentence": true
    },
    {
        "source_sentence": "佛言：「如是！",
        "from": "T08n0225_004:0496b20_5",
        "context_with_next_sentence": true
    },
    {
        "source_sentence": "不用初意得無上正真道，亦不離初意，非後意亦不離後意得，是為得正覺。",
        "from": "T08n0225_004:0496b20_6",
        "context_with_next_sentence": true
    },
    {
        "source_sentence": "云何，心前滅後復生乎？」",
        "from": "T08n0225_004:0496b22_7",
        "context_with_next_sentence": true
    },
    {
        "source_sentence": "善業言：「不也，天中天！」",
        "from": "T08n0225_004:0496b22_8",
        "context_with_next_sentence": true
    },
    {
        "source_sentence": "「云何，心初生可滅乎？」",
        "from": "T08n0225_004:0496b23_9",
        "context_with_next_sentence": true
    },
    {
        "source_sentence": "對曰：「不可。」",
        "from": "T08n0225_004:0496b23_10",
        "context_with_next_sentence": true
    },
    {
        "source_sentence": "云：「當所滅者，寧可使不滅乎？」",
        "from": "T08n0225_004:0496b24_11",
        "context_with_next_sentence": true
    },
    {
        "source_sentence": "對曰：「不可。」",
        "from": "T08n0225_004:0496b24_12",
        "context_with_next_sentence": true
    },
    {
        "source_sentence": "佛言：「寧可住本無乎？」",
        "from": "T08n0225_004:0496b24_13",
        "context_with_next_sentence": true
    },
    {
        "source_sentence": "對曰：「欲住本無，當如本無住。」",
        "from": "T08n0225_004:0496b25_14",
        "context_with_next_sentence": true
    },
    {
        "source_sentence": "佛言：「設令在本無中住，寧可使久堅乎？」",
        "from": "T08n0225_004:0496b26_15",
        "context_with_next_sentence": true
    },
    {
        "source_sentence": "對曰：「不。」",
        "from": "T08n0225_004:0496b26_16",
        "context_with_next_sentence": true
    },
    {
        "source_sentence": "「本無甚深。」",
        "from": "T08n0225_004:0496b27_17",
        "context_with_next_sentence": true
    },
    {
        "source_sentence": "曰：「本無寧有心也？」",
        "from": "T08n0225_004:0496b27_18",
        "context_with_next_sentence": true
    },
    {
        "source_sentence": "曰：「離本無寧有心乎？」",
        "from": "T08n0225_004:0496b27_19",
        "context_with_next_sentence": true
    },
    {
        "source_sentence": "對曰：「不也。」",
        "from": "T08n0225_004:0496b28_20",
        "context_with_next_sentence": true
    },
    {
        "source_sentence": "曰：「見本無乎？」",
        "from": "T08n0225_004:0496b28_21",
        "context_with_next_sentence": true
    },
    {
        "source_sentence": "對曰：「不見。」",
        "from": "T08n0225_004:0496b28_22",
        "context_with_next_sentence": true
    },
    {
        "source_sentence": "「作是求為深求乎？」",
        "from": "T08n0225_004:0496b29_23",
        "context_with_next_sentence": true
    },
    {
        "source_sentence": "對曰：「不也，天中天！",
        "from": "T08n0225_004:0496b29_24",
        "context_with_next_sentence": true
    },
    {
        "source_sentence": "作是求，無所求。",
        "from": "T08n0225_004:0496b29_25",
        "context_with_next_sentence": true
    },
    {
        "source_sentence": "何以故？",
        "from": "T08n0225_004:0496c01_26",
        "context_with_next_sentence": true
    },
    {
        "source_sentence": "是法了不可得見。」",
        "from": "T08n0225_004:0496c01_27",
        "context_with_next_sentence": true
    },
    {
        "source_sentence": "佛言：「闓士大士求明度，為求何等？」",
        "from": "T08n0225_004:0496c01_28",
        "context_with_next_sentence": true
    },
    {
        "source_sentence": "對曰：「為求空。」",
        "from": "T08n0225_004:0496c02_29",
        "context_with_next_sentence": true
    },
    {
        "source_sentence": "「求空為求何等？」",
        "from": "T08n0225_004:0496c02_30",
        "context_with_next_sentence": true
    },
    {
        "source_sentence": "「為求無想。」",
        "from": "T08n0225_004:0496c03_31",
        "context_with_next_sentence": true
    },
    {
        "source_sentence": "曰：「為去想乎？」",
        "from": "T08n0225_004:0496c03_32",
        "context_with_next_sentence": true
    },
    {
        "source_sentence": "對曰：「不。」",
        "from": "T08n0225_004:0496c03_33",
        "context_with_next_sentence": true
    },
    {
        "source_sentence": "「云何想不去？」",
        "from": "T08n0225_004:0496c04_0",
        "context_with_next_sentence": true
    },
    {
        "source_sentence": "善業言：「闓士不作是求妄想。",
        "from": "T08n0225_004:0496c04_1",
        "context_with_next_sentence": true
    },
    {
        "source_sentence": "天中天！",
        "from": "T08n0225_004:0496c05_0",
        "context_with_next_sentence": true
    },
    {
        "source_sentence": "何以故？",
        "from": "T08n0225_004:0496c05_1",
        "context_with_next_sentence": true
    },
    {
        "source_sentence": "闓士求想盡滅者？",
        "from": "T08n0225_004:0496c05_2",
        "context_with_next_sentence": true
    },
    {
        "source_sentence": "即可得應儀。",
        "from": "T08n0225_004:0496c05_3",
        "context_with_next_sentence": true
    },
    {
        "source_sentence": "闓士變謀明慧，不滅想得證，向無想，隨是教矣。」",
        "from": "T08n0225_004:0496c06_4",
        "context_with_next_sentence": true
    },
    {
        "source_sentence": "秋露子謂善業：「有三事向定守定門。",
        "from": "T08n0225_004:0496c07_5",
        "context_with_next_sentence": true
    },
    {
        "source_sentence": "空、不願、無想是為三。",
        "from": "T08n0225_004:0496c08_0",
        "context_with_next_sentence": true
    },
    {
        "source_sentence": "有益於明度，不但晝益，夜於夢中亦復益。",
        "from": "T08n0225_004:0496c08_1",
        "context_with_next_sentence": true
    },
    {
        "source_sentence": "何以故？",
        "from": "T08n0225_004:0496c09_2",
        "context_with_next_sentence": true
    },
    {
        "source_sentence": "晝日夜夢中，佛說等無異。」",
        "from": "T08n0225_004:0496c09_3",
        "context_with_next_sentence": true
    },
    {
        "source_sentence": "善業語秋露子：「若闓士晝日有益，夜於夢中亦有益。」",
        "from": "T08n0225_004:0496c10_4",
        "context_with_next_sentence": true
    },
    {
        "source_sentence": "又問：「夢中所作寧有所得不？",
        "from": "T08n0225_004:0496c11_5",
        "context_with_next_sentence": true
    },
    {
        "source_sentence": "如經等之。」",
        "from": "T08n0225_004:0496c12_0",
        "context_with_next_sentence": true
    },
    {
        "source_sentence": "善業曰：「夢中作善者喜為益，惡者慍慼為減。",
        "from": "T08n0225_004:0496c12_1",
        "context_with_next_sentence": true
    },
    {
        "source_sentence": "設於夢中殺人，覺已喜歎快之。",
        "from": "T08n0225_004:0496c13_2",
        "context_with_next_sentence": true
    },
    {
        "source_sentence": "云何？」",
        "from": "T08n0225_004:0496c14_0",
        "context_with_next_sentence": true
    },
    {
        "source_sentence": "善業言：「心不枯爾，皆有所緣。",
        "from": "T08n0225_004:0496c14_1",
        "context_with_next_sentence": true
    },
    {
        "source_sentence": "若見聞、若念為因緣，是故知耳。",
        "from": "T08n0225_004:0496c14_2",
        "context_with_next_sentence": true
    },
    {
        "source_sentence": "從是中令人心有所著或無所著，是為不妄爾，皆有所緣。」",
        "from": "T08n0225_004:0496c15_3",
        "context_with_next_sentence": true
    },
    {
        "source_sentence": "秋露子言：「所作為空耳。",
        "from": "T08n0225_004:0496c16_4",
        "context_with_next_sentence": true
    },
    {
        "source_sentence": "何因心有所緣？」",
        "from": "T08n0225_004:0496c17_5",
        "context_with_next_sentence": true
    },
    {
        "source_sentence": "善業言：「心想因緣，即因緣興矣。」",
        "from": "T08n0225_004:0496c17_6",
        "context_with_next_sentence": true
    },
    {
        "source_sentence": "秋露子言：「闓士夢中布施，持是施與作無上正真道。",
        "from": "T08n0225_004:0496c18_7",
        "context_with_next_sentence": true
    },
    {
        "source_sentence": "有施與者無也？」",
        "from": "T08n0225_004:0496c19_8",
        "context_with_next_sentence": true
    },
    {
        "source_sentence": "報言：「彌勒闓士近在前，旦暮當補佛處。",
        "from": "T08n0225_004:0496c20_0",
        "context_with_next_sentence": true
    },
    {
        "source_sentence": "子欲知，當從問。」",
        "from": "T08n0225_004:0496c20_1",
        "context_with_next_sentence": true
    },
    {
        "source_sentence": "秋露子問彌勒。",
        "from": "T08n0225_004:0496c21_2",
        "context_with_next_sentence": true
    },
    {
        "source_sentence": "彌勒言：「如我字彌勒，當色解慧耶？",
        "from": "T08n0225_004:0496c21_3",
        "context_with_next_sentence": true
    },
    {
        "source_sentence": "當痛痒思想生死識解乎？",
        "from": "T08n0225_004:0496c22_4",
        "context_with_next_sentence": true
    },
    {
        "source_sentence": "持是身解乎？",
        "from": "T08n0225_004:0496c23_0",
        "context_with_next_sentence": true
    },
    {
        "source_sentence": "若空五陰，解五陰空無力。",
        "from": "T08n0225_004:0496c23_1",
        "context_with_next_sentence": true
    },
    {
        "source_sentence": "當所解法不見，亦不見當所解人得道者。」",
        "from": "T08n0225_004:0496c23_2",
        "context_with_next_sentence": true
    },
    {
        "source_sentence": "秋露子曰：「所說為有證不？」",
        "from": "T08n0225_004:0496c24_3",
        "context_with_next_sentence": true
    },
    {
        "source_sentence": "答曰：「我所說不得證。」",
        "from": "T08n0225_004:0496c25_4",
        "context_with_next_sentence": true
    },
    {
        "source_sentence": "秋露子便作是念：「彌勒所入慧，甚深，甚深！",
        "from": "T08n0225_004:0496c25_5",
        "context_with_next_sentence": true
    },
    {
        "source_sentence": "何以故？",
        "from": "T08n0225_004:0496c26_6",
        "context_with_next_sentence": true
    },
    {
        "source_sentence": "行明度以來久遠。」",
        "from": "T08n0225_004:0496c27_7",
        "context_with_next_sentence": true
    },
    {
        "source_sentence": "佛言：「云何，見若作應儀不乎？」",
        "from": "T08n0225_004:0496c27_8",
        "context_with_next_sentence": true
    },
    {
        "source_sentence": "曰：「不也，天中天！」",
        "from": "T08n0225_004:0496c28_9",
        "context_with_next_sentence": true
    },
    {
        "source_sentence": "佛言：「闓士不作是念：『我受決是法。』",
        "from": "T08n0225_004:0496c28_10",
        "context_with_next_sentence": true
    },
    {
        "source_sentence": "若於法中得正覺，亦無得正覺者。",
        "from": "T08n0225_004:0496c29_11",
        "context_with_next_sentence": true
    },
    {
        "source_sentence": "作是行，為求明度，不恐我不得正覺。",
        "from": "T08n0225_004:0497a01_12",
        "context_with_next_sentence": true
    },
    {
        "source_sentence": "隨是法中教，是故勇無所畏。",
        "from": "T08n0225_004:0497a01_13",
        "context_with_next_sentence": true
    },
    {
        "source_sentence": "至大劇處虎狼中念：『設有噉我者，為當布施。",
        "from": "T08n0225_004:0497a02_14",
        "context_with_next_sentence": true
    },
    {
        "source_sentence": "行布施度無極，近無上正真道。",
        "from": "T08n0225_004:0497a03_15",
        "context_with_next_sentence": true
    },
    {
        "source_sentence": "願我作佛時，令我剎中無禽獸道。』",
        "from": "T08n0225_004:0497a04_16",
        "context_with_next_sentence": true
    },
    {
        "source_sentence": "至賊中，設於中死。",
        "from": "T08n0225_004:0497a05_0",
        "context_with_next_sentence": true
    },
    {
        "source_sentence": "心念言：『我身會當棄捐，設殺我，我不當瞋恚，為具足行忍辱度無極近佛道。",
        "from": "T08n0225_004:0497a05_1",
        "context_with_next_sentence": true
    },
    {
        "source_sentence": "我作佛時，令我剎中無賊盜。』",
        "from": "T08n0225_004:0497a07_2",
        "context_with_next_sentence": true
    },
    {
        "source_sentence": "至無水漿處，心念言：『人民無德使爾。",
        "from": "T08n0225_004:0497a07_3",
        "context_with_next_sentence": true
    },
    {
        "source_sentence": "我作佛時，令我剎中人民皆得一切、知八味。",
        "from": "T08n0225_004:0497a08_4",
        "context_with_next_sentence": true
    },
    {
        "source_sentence": "用一切故，當精進。』",
        "from": "T08n0225_004:0497a09_5",
        "context_with_next_sentence": true
    },
    {
        "source_sentence": "至穀貴處，念：『當精進取佛。』",
        "from": "T08n0225_004:0497a10_6",
        "context_with_next_sentence": true
    },
    {
        "source_sentence": "願曰：『吾作佛時，令我剎中無穀貴處，皆使人民在所願所索，食悉在前，如忉利天上所有。』",
        "from": "T08n0225_004:0497a10_7",
        "context_with_next_sentence": true
    },
    {
        "source_sentence": "用眾生故，當精進。",
        "from": "T08n0225_004:0497a12_8",
        "context_with_next_sentence": true
    },
    {
        "source_sentence": "有惡歲，正使身遭惡歲死，我心無異，必當降伏邪官屬，行精進索佛道：『我作佛時，令我剎中人民無惡歲死亡者。",
        "from": "T08n0225_004:0497a13_9",
        "context_with_next_sentence": true
    },
    {
        "source_sentence": "我所語，後我作佛時無異。』",
        "from": "T08n0225_004:0497a15_10",
        "context_with_next_sentence": true
    },
    {
        "source_sentence": "復次，秋露子！",
        "from": "T08n0225_004:0497a16_11",
        "context_with_next_sentence": true
    },
    {
        "source_sentence": "闓士聞是，便呼無上正真道。",
        "from": "T08n0225_004:0497a16_12",
        "context_with_next_sentence": true
    },
    {
        "source_sentence": "或却後久遠乃得佛者，亦不恐怖。",
        "from": "T08n0225_004:0497a17_13",
        "context_with_next_sentence": true
    },
    {
        "source_sentence": "從本際以來呼，如一意轉頃。",
        "from": "T08n0225_004:0497a17_14",
        "context_with_next_sentence": true
    },
    {
        "source_sentence": "何以故？",
        "from": "T08n0225_004:0497a18_15",
        "context_with_next_sentence": true
    },
    {
        "source_sentence": "無本際乃得佛者。",
        "from": "T08n0225_004:0497a18_16",
        "context_with_next_sentence": true
    },
    {
        "source_sentence": "心安然、不恐怖。」",
        "from": "T08n0225_004:0497a19_17",
        "context_with_next_sentence": true
    },
    {
        "source_sentence": "時有清信女從坐起，前至佛所，作禮長跪言：「我聞是不怖，必除恐怖之處索佛道，得佛已當說經。」",
        "from": "T08n0225_004:0497a19_18",
        "context_with_next_sentence": true
    },
    {
        "source_sentence": "佛笑，口中金光出，清信女即持金花散佛上，佛威神故花不墮地。",
        "from": "T08n0225_004:0497a21_19",
        "context_with_next_sentence": true
    },
    {
        "source_sentence": "阿難從坐起，更奮袈裟，前作禮，長跪言：「佛不妄笑。",
        "from": "T08n0225_004:0497a23_20",
        "context_with_next_sentence": true
    },
    {
        "source_sentence": "既笑，當有所說。」",
        "from": "T08n0225_004:0497a24_21",
        "context_with_next_sentence": true
    },
    {
        "source_sentence": "佛語阿難：「是恒竭清信女，却後當來劫，劫名星宿，中有佛名金花。",
        "from": "T08n0225_004:0497a24_22",
        "context_with_next_sentence": true
    },
    {
        "source_sentence": "是清信女後於此時，棄女為男，後當生無怒佛剎，從一剎生一佛剎。",
        "from": "T08n0225_004:0497a26_23",
        "context_with_next_sentence": true
    },
    {
        "source_sentence": "譬如金輪聖王從一觀遊一觀，從生至終足不蹈地。",
        "from": "T08n0225_004:0497a27_24",
        "context_with_next_sentence": true
    },
    {
        "source_sentence": "是清信女如是，從一佛剎到一佛剎，未常不見佛，足不蹈地，自致得佛。」",
        "from": "T08n0225_004:0497a28_25",
        "context_with_next_sentence": true
    },
    {
        "source_sentence": "阿難心念：「如無怒佛剎諸闓士會者，是為佛會耳。」",
        "from": "T08n0225_004:0497b01_26",
        "context_with_next_sentence": true
    },
    {
        "source_sentence": "佛即知阿難心所念，曰：「然，阿難！",
        "from": "T08n0225_004:0497b02_27",
        "context_with_next_sentence": true
    },
    {
        "source_sentence": "諸會者，悉度生死已。",
        "from": "T08n0225_004:0497b03_28",
        "context_with_next_sentence": true
    },
    {
        "source_sentence": "清信女後作佛，名金花佛。",
        "from": "T08n0225_004:0497b03_29",
        "context_with_next_sentence": true
    },
    {
        "source_sentence": "度不可計應儀，令三毒盡。",
        "from": "T08n0225_004:0497b04_30",
        "context_with_next_sentence": true
    },
    {
        "source_sentence": "剎中無禽獸賊盜斷水穀處病瘦，及餘惡事悉無有。」",
        "from": "T08n0225_004:0497b04_31",
        "context_with_next_sentence": true
    },
    {
        "source_sentence": "又問佛：「清信女從何佛作功德？」",
        "from": "T08n0225_004:0497b06_32",
        "context_with_next_sentence": true
    },
    {
        "source_sentence": "佛言：「於定光佛所作功德。",
        "from": "T08n0225_004:0497b06_33",
        "context_with_next_sentence": true
    },
    {
        "source_sentence": "初發意求佛時，亦持金花散佛上，願持是功德施與作無上正真道。」",
        "from": "T08n0225_004:0497b07_34",
        "context_with_next_sentence": true
    },
    {
        "source_sentence": "佛言：「如我持五花散定光佛上，即逮得無所從生法樂於中立，佛即授我決：『却後九十一劫，若當作佛，名釋迦文。』",
        "from": "T08n0225_004:0497b08_35",
        "context_with_next_sentence": true
    },
    {
        "source_sentence": "是清信女爾時見我從佛受決，其心念：『我當受決，得無上正真道。』」",
        "from": "T08n0225_004:0497b11_36",
        "context_with_next_sentence": true
    },
    {
        "source_sentence": "阿難白佛言：「是清信女所求已度。」",
        "from": "T08n0225_004:0497b12_37",
        "context_with_next_sentence": true
    },
    {
        "source_sentence": "守空品第十七",
        "from": "T08n0225_004:0497b14_0",
        "context_with_next_sentence": true
    },
    {
        "source_sentence": "善業白佛言：「闓士大士行明度無極，何等為入空？",
        "from": "T08n0225_004:0497b15_0",
        "context_with_next_sentence": true
    },
    {
        "source_sentence": "為空定？」",
        "from": "T08n0225_004:0497b16_1",
        "context_with_next_sentence": true
    },
    {
        "source_sentence": "佛言：「色痛痒思想生死識空，觀一心，作是觀，不見法。",
        "from": "T08n0225_004:0497b16_2",
        "context_with_next_sentence": true
    },
    {
        "source_sentence": "於法中不作證。」",
        "from": "T08n0225_004:0497b17_3",
        "context_with_next_sentence": true
    },
    {
        "source_sentence": "「佛所說不於空中作證，云何闓士於定中立而不得證？」",
        "from": "T08n0225_004:0497b17_4",
        "context_with_next_sentence": true
    },
    {
        "source_sentence": "佛言：「是闓士悉具足念空不得證，作是觀，不取證。",
        "from": "T08n0225_004:0497b19_5",
        "context_with_next_sentence": true
    },
    {
        "source_sentence": "觀入處甫欲向，是時不取證。",
        "from": "T08n0225_004:0497b20_6",
        "context_with_next_sentence": true
    },
    {
        "source_sentence": "不入定心，所著不失。",
        "from": "T08n0225_004:0497b20_7",
        "context_with_next_sentence": true
    },
    {
        "source_sentence": "闓士法本無中道取證。",
        "from": "T08n0225_004:0497b21_8",
        "context_with_next_sentence": true
    },
    {
        "source_sentence": "何以故？",
        "from": "T08n0225_004:0497b21_9",
        "context_with_next_sentence": true
    },
    {
        "source_sentence": "本願都護眾生，為興弘慈念具功德，不中取證。",
        "from": "T08n0225_004:0497b22_10",
        "context_with_next_sentence": true
    },
    {
        "source_sentence": "闓士大士得明度，證致功德，斯大力矣。",
        "from": "T08n0225_004:0497b23_11",
        "context_with_next_sentence": true
    },
    {
        "source_sentence": "譬如人勇悍，能却敵，為人端正猛健，無所不能。",
        "from": "T08n0225_004:0497b24_12",
        "context_with_next_sentence": true
    },
    {
        "source_sentence": "悉持兵法，六十四奇悉曉習工，為眾人所敬。",
        "from": "T08n0225_004:0497b25_13",
        "context_with_next_sentence": true
    },
    {
        "source_sentence": "所至處，無不得力者。",
        "from": "T08n0225_004:0497b26_14",
        "context_with_next_sentence": true
    },
    {
        "source_sentence": "從是所得者，轉分布與人，其心歡喜。",
        "from": "T08n0225_004:0497b26_15",
        "context_with_next_sentence": true
    },
    {
        "source_sentence": "若有他事，與父母妻子俱去，過大劇道，其人安親曰：『莫有恐怖，今但免難矣。』",
        "from": "T08n0225_004:0497b27_16",
        "context_with_next_sentence": true
    },
    {
        "source_sentence": "重讎雖來，其人多變以濟親害，送歸本土，宗門康休，怨亦無損。",
        "from": "T08n0225_004:0497b29_17",
        "context_with_next_sentence": true
    },
    {
        "source_sentence": "所以然者，以其巧變備矣。",
        "from": "T08n0225_004:0497c01_18",
        "context_with_next_sentence": true
    },
    {
        "source_sentence": "其人勇慧，能幻化，化作士眾。",
        "from": "T08n0225_004:0497c02_19",
        "context_with_next_sentence": true
    },
    {
        "source_sentence": "讎覩恐懼，各自流散。",
        "from": "T08n0225_004:0497c03_0",
        "context_with_next_sentence": true
    },
    {
        "source_sentence": "鄉土稱德，靡不歡喜者。",
        "from": "T08n0225_004:0497c03_1",
        "context_with_next_sentence": true
    },
    {
        "source_sentence": "是闓士大士於眾生行大慈心，過應儀、出緣一覺地去。",
        "from": "T08n0225_004:0497c04_0",
        "context_with_next_sentence": true
    },
    {
        "source_sentence": "於定中立，於眾生悉愍傷，無所見，於是中不取證，入空中深，不作應儀。",
        "from": "T08n0225_004:0497c05_1",
        "context_with_next_sentence": true
    },
    {
        "source_sentence": "作是行向定向泥洹門，不有想，不入空取證，如鳥飛行空虛中無所觸礙。",
        "from": "T08n0225_004:0497c06_2",
        "context_with_next_sentence": true
    },
    {
        "source_sentence": "如是行，甫欲向空至空，向無想至無想，不墮空、無想中，悉欲具佛諸法。",
        "from": "T08n0225_004:0497c08_3",
        "context_with_next_sentence": true
    },
    {
        "source_sentence": "譬如人工射，射空虛中，後箭中前箭，續後射轉中前箭。",
        "from": "T08n0225_004:0497c10_4",
        "context_with_next_sentence": true
    },
    {
        "source_sentence": "其人欲令箭墮，乃爾墮。",
        "from": "T08n0225_004:0497c11_5",
        "context_with_next_sentence": true
    },
    {
        "source_sentence": "如是行明度，為變謀明慧所護，自於其地不中道取證、墮二道行。",
        "from": "T08n0225_004:0497c11_6",
        "context_with_next_sentence": true
    },
    {
        "source_sentence": "以是功德，逮得無上正真道成滿便得佛。",
        "from": "T08n0225_004:0497c13_7",
        "context_with_next_sentence": true
    },
    {
        "source_sentence": "於經本中，觀不取證。」",
        "from": "T08n0225_004:0497c14_8",
        "context_with_next_sentence": true
    },
    {
        "source_sentence": "善業白佛言：「謙苦作是學，不中道取證。」",
        "from": "T08n0225_004:0497c14_9",
        "context_with_next_sentence": true
    },
    {
        "source_sentence": "佛言：「悉護眾生，守定向滅度門，心念分別。",
        "from": "T08n0225_004:0497c15_10",
        "context_with_next_sentence": true
    },
    {
        "source_sentence": "何等為分別？",
        "from": "T08n0225_004:0497c16_11",
        "context_with_next_sentence": true
    },
    {
        "source_sentence": "守空定分別、無想定分別，變謀明慧護使，不中道取證。",
        "from": "T08n0225_004:0497c16_12",
        "context_with_next_sentence": true
    },
    {
        "source_sentence": "何因變謀明慧護之？",
        "from": "T08n0225_004:0497c18_13",
        "context_with_next_sentence": true
    },
    {
        "source_sentence": "心念護眾生。",
        "from": "T08n0225_004:0497c18_14",
        "context_with_next_sentence": true
    },
    {
        "source_sentence": "持是所念，不中道取證。",
        "from": "T08n0225_004:0497c18_15",
        "context_with_next_sentence": true
    },
    {
        "source_sentence": "復次，深入觀苦空定向滅度門，用是故分別久遠以來人民所因緣想中求無上正真道，為說經。",
        "from": "T08n0225_004:0497c19_16",
        "context_with_next_sentence": true
    },
    {
        "source_sentence": "當使棄是因緣，守空定、無想定、無願定，向滅度門，不中道取證。",
        "from": "T08n0225_004:0497c21_17",
        "context_with_next_sentence": true
    },
    {
        "source_sentence": "復次，闓士念久遠人民呼常有想、有我想、有好想，各各求。",
        "from": "T08n0225_004:0497c23_18",
        "context_with_next_sentence": true
    },
    {
        "source_sentence": "我作無上正真道時，有人民故，為說經，使斷是諸想，悉斷求。",
        "from": "T08n0225_004:0497c24_19",
        "context_with_next_sentence": true
    },
    {
        "source_sentence": "云何斷？",
        "from": "T08n0225_004:0497c25_20",
        "context_with_next_sentence": true
    },
    {
        "source_sentence": "是常非常，是樂皆苦，是身非身，是好皆醜。",
        "from": "T08n0225_004:0497c25_21",
        "context_with_next_sentence": true
    },
    {
        "source_sentence": "闓士思念，為變謀明慧守無願定，向滅度門，不中道取證。",
        "from": "T08n0225_004:0497c26_22",
        "context_with_next_sentence": true
    },
    {
        "source_sentence": "若闓士大士心念：『眾生從久遠來求、因緣求、想求、欲求、聚想求、空想求。』",
        "from": "T08n0225_004:0497c28_23",
        "context_with_next_sentence": true
    },
    {
        "source_sentence": "闓士言：『我使眾生無斯想。』",
        "from": "T08n0225_004:0497c29_24",
        "context_with_next_sentence": true
    },
    {
        "source_sentence": "普慈弘至，故得變謀明慧。",
        "from": "T08n0225_004:0498a01_25",
        "context_with_next_sentence": true
    },
    {
        "source_sentence": "是法觀空、想、願、識，無所從生、齊限，不中道取證法。",
        "from": "T08n0225_004:0498a01_26",
        "context_with_next_sentence": true
    },
    {
        "source_sentence": "當作是知。",
        "from": "T08n0225_004:0498a03_0",
        "context_with_next_sentence": true
    },
    {
        "source_sentence": "闓士云何求明度？",
        "from": "T08n0225_004:0498a03_1",
        "context_with_next_sentence": true
    },
    {
        "source_sentence": "曉習法中，心何緣求入守空定，向滅度門。",
        "from": "T08n0225_004:0498a03_2",
        "context_with_next_sentence": true
    },
    {
        "source_sentence": "守無想、無願、無識、無所從生定，向滅度門。",
        "from": "T08n0225_004:0498a04_3",
        "context_with_next_sentence": true
    },
    {
        "source_sentence": "是闓士不得慧故，守空念——無想、無願、無識、無所從生念定意。",
        "from": "T08n0225_004:0498a05_4",
        "context_with_next_sentence": true
    },
    {
        "source_sentence": "有來問者，不即持不可計心為解者，知是非不退轉闓士也。",
        "from": "T08n0225_004:0498a06_5",
        "context_with_next_sentence": true
    },
    {
        "source_sentence": "何故？",
        "from": "T08n0225_004:0498a08_6",
        "context_with_next_sentence": true
    },
    {
        "source_sentence": "不退轉闓士心，無央數悉知。",
        "from": "T08n0225_004:0498a08_7",
        "context_with_next_sentence": true
    },
    {
        "source_sentence": "用是行不具足知，未得不退轉之明矣。」",
        "from": "T08n0225_004:0498a09_8",
        "context_with_next_sentence": true
    },
    {
        "source_sentence": "善業言：「不可計人求闓士道，少有能解者。」",
        "from": "T08n0225_004:0498a09_9",
        "context_with_next_sentence": true
    },
    {
        "source_sentence": "佛言：「作是解者已受決，於功德中極殊。",
        "from": "T08n0225_004:0498a10_10",
        "context_with_next_sentence": true
    },
    {
        "source_sentence": "所知法，應儀、緣一覺、諸天人鬼龍質諒神所不能及。」",
        "from": "T08n0225_004:0498a11_11",
        "context_with_next_sentence": true
    },
    {
        "source_sentence": "◎明度經卷第四",
        "from": "T08n0225_004:0498a12_12",
        "context_with_next_sentence": false
    }
]