[
    {
        "source_sentence": "阿毘達磨集異門足論卷第七",
        "from": "T26n1536_007:0393c09_0",
        "context_with_next_sentence": true
    },
    {
        "source_sentence": "尊者舍利子說",
        "from": "T26n1536_007:0393c11_0",
        "context_with_next_sentence": true
    },
    {
        "source_sentence": "三藏法師玄奘奉　詔譯",
        "from": "T26n1536_007:0393c12_0",
        "context_with_next_sentence": true
    },
    {
        "source_sentence": "四法品第五之二",
        "from": "T26n1536_007:0393c13_0",
        "context_with_next_sentence": true
    },
    {
        "source_sentence": "四智者，謂法智、類智、他心智、世俗智。",
        "from": "T26n1536_007:0393c14_0",
        "context_with_next_sentence": true
    },
    {
        "source_sentence": "法智云何？",
        "from": "T26n1536_007:0393c14_1",
        "context_with_next_sentence": true
    },
    {
        "source_sentence": "答：緣欲界行諸無漏智、緣欲界行因諸無漏智、緣欲界行滅諸無漏智、緣欲界行能斷道諸無漏智。",
        "from": "T26n1536_007:0393c15_2",
        "context_with_next_sentence": true
    },
    {
        "source_sentence": "復次緣法智及緣法智地諸無漏智，是名法智。",
        "from": "T26n1536_007:0393c17_3",
        "context_with_next_sentence": true
    },
    {
        "source_sentence": "類智云何？",
        "from": "T26n1536_007:0393c18_4",
        "context_with_next_sentence": true
    },
    {
        "source_sentence": "答：緣色無色界行諸無漏智、緣色無色界行因諸無漏智、緣色無色界行滅諸無漏智、緣色無色界行能斷道諸無漏智。",
        "from": "T26n1536_007:0393c18_5",
        "context_with_next_sentence": true
    },
    {
        "source_sentence": "復次緣類智及緣類智地諸無漏智，是名類智。",
        "from": "T26n1536_007:0393c21_6",
        "context_with_next_sentence": true
    },
    {
        "source_sentence": "他心智云何？",
        "from": "T26n1536_007:0393c22_7",
        "context_with_next_sentence": true
    },
    {
        "source_sentence": "答：若智修所成是修果，依止修已得不失，能知欲色界和合現前他心心所及一分無漏他心心所，是名他心智。",
        "from": "T26n1536_007:0393c22_8",
        "context_with_next_sentence": true
    },
    {
        "source_sentence": "世俗智云何？",
        "from": "T26n1536_007:0393c25_9",
        "context_with_next_sentence": true
    },
    {
        "source_sentence": "答：諸有漏慧，是名世俗智。",
        "from": "T26n1536_007:0393c25_10",
        "context_with_next_sentence": true
    },
    {
        "source_sentence": "復有四智，謂苦智、集智、滅智、道智。",
        "from": "T26n1536_007:0393c27_0",
        "context_with_next_sentence": true
    },
    {
        "source_sentence": "苦智云何？",
        "from": "T26n1536_007:0393c27_1",
        "context_with_next_sentence": true
    },
    {
        "source_sentence": "答於五取蘊思惟非常、苦、空、非我所起無漏智，是名苦智。",
        "from": "T26n1536_007:0393c28_0",
        "context_with_next_sentence": true
    },
    {
        "source_sentence": "集智云何？",
        "from": "T26n1536_007:0393c29_1",
        "context_with_next_sentence": true
    },
    {
        "source_sentence": "答：於有漏因思惟因、集、生、緣所起無漏智，是名集智。",
        "from": "T26n1536_007:0393c29_2",
        "context_with_next_sentence": true
    },
    {
        "source_sentence": "滅智云何？",
        "from": "T26n1536_007:0394a01_3",
        "context_with_next_sentence": true
    },
    {
        "source_sentence": "答：於諸擇滅思惟滅、靜、妙、離所起無漏智，是名滅智。",
        "from": "T26n1536_007:0394a01_4",
        "context_with_next_sentence": true
    },
    {
        "source_sentence": "道智云何？",
        "from": "T26n1536_007:0394a03_5",
        "context_with_next_sentence": true
    },
    {
        "source_sentence": "答：於無漏道思惟道、如、行、出所起無漏智，是名道智。",
        "from": "T26n1536_007:0394a03_6",
        "context_with_next_sentence": true
    },
    {
        "source_sentence": "四力者，一、信力；二、精進力；三、定力；四、慧力。",
        "from": "T26n1536_007:0394a05_0",
        "context_with_next_sentence": true
    },
    {
        "source_sentence": "信力云何？",
        "from": "T26n1536_007:0394a06_0",
        "context_with_next_sentence": true
    },
    {
        "source_sentence": "答：依諸如來、應、正等覺所殖淨信，是有根生安立堅固，一切沙門及婆羅門諸天魔梵若餘世間皆無有能如法牽奪，是名信力。",
        "from": "T26n1536_007:0394a06_1",
        "context_with_next_sentence": true
    },
    {
        "source_sentence": "精進力云何？",
        "from": "T26n1536_007:0394a09_2",
        "context_with_next_sentence": true
    },
    {
        "source_sentence": "答：為令已生惡不善法斷故，起欲發勤精進策心持心；為令未生惡不善法不生故，起欲發勤精進策心持心；為令未生善法生故，起欲發勤精進策心持心；為令已生善法堅住不忘修滿倍增廣大智作證故，起欲發勤精進策心持心，是名精進力。",
        "from": "T26n1536_007:0394a09_3",
        "context_with_next_sentence": true
    },
    {
        "source_sentence": "定力云何？",
        "from": "T26n1536_007:0394a14_4",
        "context_with_next_sentence": true
    },
    {
        "source_sentence": "答：離欲惡不善法，有尋有伺離生喜樂入初靜慮具足住，廣說乃至入第四靜慮具足住，是名定力。",
        "from": "T26n1536_007:0394a15_5",
        "context_with_next_sentence": true
    },
    {
        "source_sentence": "慧力云何？",
        "from": "T26n1536_007:0394a17_6",
        "context_with_next_sentence": true
    },
    {
        "source_sentence": "答：如實了知是苦聖諦、如實了知是苦集聖諦、如實了知是苦滅聖諦、如實了知是趣苦滅道聖諦，是名慧力。",
        "from": "T26n1536_007:0394a17_7",
        "context_with_next_sentence": true
    },
    {
        "source_sentence": "問：何故名力？",
        "from": "T26n1536_007:0394a20_8",
        "context_with_next_sentence": true
    },
    {
        "source_sentence": "答：以因此力、依此力、住此力，能斷能碎能破一切結縛隨眠隨煩惱纏，故名為力。",
        "from": "T26n1536_007:0394a20_9",
        "context_with_next_sentence": true
    },
    {
        "source_sentence": "四處者，一、慧處；二、諦處；三、捨處；四、寂靜處。",
        "from": "T26n1536_007:0394a23_0",
        "context_with_next_sentence": true
    },
    {
        "source_sentence": "慧處云何？",
        "from": "T26n1536_007:0394a24_0",
        "context_with_next_sentence": true
    },
    {
        "source_sentence": "答：如薄伽梵於《辯六界記別經》中為具壽池堅說：苾芻當知，最勝慧處謂漏盡智，是故苾芻應成就漏盡智。",
        "from": "T26n1536_007:0394a24_1",
        "context_with_next_sentence": true
    },
    {
        "source_sentence": "若成就漏盡智，說名成就最勝慧處。",
        "from": "T26n1536_007:0394a26_2",
        "context_with_next_sentence": true
    },
    {
        "source_sentence": "是名慧處。",
        "from": "T26n1536_007:0394a27_3",
        "context_with_next_sentence": true
    },
    {
        "source_sentence": "諦處云何？",
        "from": "T26n1536_007:0394a27_4",
        "context_with_next_sentence": true
    },
    {
        "source_sentence": "答：如薄伽梵於《辯六界記別經》中為具壽池堅說：苾芻當知，最勝諦處謂不動解脫。",
        "from": "T26n1536_007:0394a27_5",
        "context_with_next_sentence": true
    },
    {
        "source_sentence": "諦者謂如實法，誑者謂虛妄法。",
        "from": "T26n1536_007:0394a29_6",
        "context_with_next_sentence": true
    },
    {
        "source_sentence": "是故苾芻應成就不動解脫。",
        "from": "T26n1536_007:0394b01_7",
        "context_with_next_sentence": true
    },
    {
        "source_sentence": "若成就不動解脫，說名成就最勝諦處。",
        "from": "T26n1536_007:0394b02_8",
        "context_with_next_sentence": true
    },
    {
        "source_sentence": "是名諦處。",
        "from": "T26n1536_007:0394b03_9",
        "context_with_next_sentence": true
    },
    {
        "source_sentence": "捨處云何？",
        "from": "T26n1536_007:0394b03_10",
        "context_with_next_sentence": true
    },
    {
        "source_sentence": "答：如薄伽梵於《辯六界記別經》中為具壽池堅說：苾芻當知，先所執受無智無明越正路法，今時應捨應變、吐應除棄。",
        "from": "T26n1536_007:0394b03_11",
        "context_with_next_sentence": true
    },
    {
        "source_sentence": "苾芻當知，最勝捨處謂棄捨一切依愛盡離染永滅涅槃，是故苾芻應成就此涅槃。",
        "from": "T26n1536_007:0394b06_12",
        "context_with_next_sentence": true
    },
    {
        "source_sentence": "若成就此涅槃，說名成就最勝捨處。",
        "from": "T26n1536_007:0394b08_13",
        "context_with_next_sentence": true
    },
    {
        "source_sentence": "是名捨處。",
        "from": "T26n1536_007:0394b08_14",
        "context_with_next_sentence": true
    },
    {
        "source_sentence": "寂靜處云何？",
        "from": "T26n1536_007:0394b09_15",
        "context_with_next_sentence": true
    },
    {
        "source_sentence": "答：如薄伽梵於《辯六界記別經》中為具壽池堅說：苾芻當知，貪染惱心令不解脫、瞋染惱心令不解脫、癡染惱心令不解脫。",
        "from": "T26n1536_007:0394b09_16",
        "context_with_next_sentence": true
    },
    {
        "source_sentence": "苾芻當知，此貪瞋癡無餘永斷變吐除棄愛盡離染永滅靜沒名真寂靜，是故苾芻應成就真寂靜。",
        "from": "T26n1536_007:0394b12_17",
        "context_with_next_sentence": true
    },
    {
        "source_sentence": "若成就真寂靜，說名成就最勝寂靜處。",
        "from": "T26n1536_007:0394b14_18",
        "context_with_next_sentence": true
    },
    {
        "source_sentence": "是名寂靜處。",
        "from": "T26n1536_007:0394b15_19",
        "context_with_next_sentence": true
    },
    {
        "source_sentence": "四蘊者，一、戒蘊；二、定蘊；三、慧蘊；四、解脫蘊。",
        "from": "T26n1536_007:0394b16_0",
        "context_with_next_sentence": true
    },
    {
        "source_sentence": "戒蘊云何？",
        "from": "T26n1536_007:0394b16_1",
        "context_with_next_sentence": true
    },
    {
        "source_sentence": "答：如薄伽梵於《辯三蘊記別經》中作如是說：苾芻當知，我說學戒、若無學戒、若一切善非學非無學戒，皆是戒蘊。",
        "from": "T26n1536_007:0394b17_2",
        "context_with_next_sentence": true
    },
    {
        "source_sentence": "是名戒蘊。",
        "from": "T26n1536_007:0394b19_3",
        "context_with_next_sentence": true
    },
    {
        "source_sentence": "定蘊云何？",
        "from": "T26n1536_007:0394b19_4",
        "context_with_next_sentence": true
    },
    {
        "source_sentence": "答：如薄伽梵於《辯三蘊記別經》中作如是說：苾芻當知，我說學定、若無學定、若一切善非學非無學定，皆是定蘊。",
        "from": "T26n1536_007:0394b20_5",
        "context_with_next_sentence": true
    },
    {
        "source_sentence": "是名定蘊。",
        "from": "T26n1536_007:0394b22_6",
        "context_with_next_sentence": true
    },
    {
        "source_sentence": "慧蘊云何？",
        "from": "T26n1536_007:0394b22_7",
        "context_with_next_sentence": true
    },
    {
        "source_sentence": "答：如薄伽梵於《辯三蘊記別經》中作如是說：苾芻當知，我說學慧、若無學慧、若一切善非學非無學慧，皆是慧蘊。",
        "from": "T26n1536_007:0394b23_8",
        "context_with_next_sentence": true
    },
    {
        "source_sentence": "是名慧蘊。",
        "from": "T26n1536_007:0394b25_9",
        "context_with_next_sentence": true
    },
    {
        "source_sentence": "解脫蘊云何？",
        "from": "T26n1536_007:0394b25_10",
        "context_with_next_sentence": true
    },
    {
        "source_sentence": "答：如薄伽梵於《辯三蘊記別經》中作如是說：苾芻當知，我說學解脫、若無學解脫、若一切善非學非無學解脫，皆是解脫蘊。",
        "from": "T26n1536_007:0394b26_11",
        "context_with_next_sentence": true
    },
    {
        "source_sentence": "是名解脫蘊。",
        "from": "T26n1536_007:0394b29_0",
        "context_with_next_sentence": true
    },
    {
        "source_sentence": "四依者，一、思擇一法應遠避；二、思擇一法應受用；三、思擇一法應除遣；四、思擇一法應忍受。",
        "from": "T26n1536_007:0394c01_0",
        "context_with_next_sentence": true
    },
    {
        "source_sentence": "云何思擇一法應遠避？",
        "from": "T26n1536_007:0394c03_1",
        "context_with_next_sentence": true
    },
    {
        "source_sentence": "答：如薄伽梵於《防諸漏記別經》中作如是說：汝等苾芻，應審思擇，惡象惡馬惡牛惡狗惡水牛等當遠避之。",
        "from": "T26n1536_007:0394c03_2",
        "context_with_next_sentence": true
    },
    {
        "source_sentence": "應審思擇，株杌毒刺坑塹崖谷井廁河等當遠避之。",
        "from": "T26n1536_007:0394c06_0",
        "context_with_next_sentence": true
    },
    {
        "source_sentence": "應審思擇，惡行惡威儀、惡友惡伴侶、惡行處惡臥具等當遠避之。",
        "from": "T26n1536_007:0394c07_1",
        "context_with_next_sentence": true
    },
    {
        "source_sentence": "惡臥具者，謂若受用如是臥具，為諸有智同梵行者，不應分別處而生分別、不應測量處而生測量、不應猜疑處而生猜疑，如是臥具我說為惡，汝等苾芻應當遠避。",
        "from": "T26n1536_007:0394c08_2",
        "context_with_next_sentence": true
    },
    {
        "source_sentence": "是名思擇一法應遠避。",
        "from": "T26n1536_007:0394c12_3",
        "context_with_next_sentence": true
    },
    {
        "source_sentence": "云何思擇一法應受用？",
        "from": "T26n1536_007:0394c12_4",
        "context_with_next_sentence": true
    },
    {
        "source_sentence": "答：如薄伽梵於《防諸漏記別經》中作如是說：汝等苾芻，應審思擇，如法衣服當受用之，不為勇健、不為傲逸、不為顏貌、不為端嚴，但為遮防蚊虻寒熱蛇蠍等觸，及為覆蔽深可羞恥醜陋身形。",
        "from": "T26n1536_007:0394c13_5",
        "context_with_next_sentence": true
    },
    {
        "source_sentence": "應審思擇，如法飲食當受用之，不為勇健、不為傲逸、不為顏貌、不為端嚴，但為此身暫住存濟、止息飢渴攝受梵行，為斷故受不起新受，無罪存濟力樂安住。",
        "from": "T26n1536_007:0394c17_6",
        "context_with_next_sentence": true
    },
    {
        "source_sentence": "應審思擇，如法臥具當受用之，不為勇健、不為傲逸、不為顏貌、不為端嚴，但為遮防寒熱風雨，及得最勝安隱寂靜。",
        "from": "T26n1536_007:0394c21_7",
        "context_with_next_sentence": true
    },
    {
        "source_sentence": "應審思擇，如法醫藥當受用之，不為勇健、不為傲逸、不為顏貌、不為端嚴，但為止息未起已起所有疾病得修善業。",
        "from": "T26n1536_007:0394c23_8",
        "context_with_next_sentence": true
    },
    {
        "source_sentence": "是名思擇一法應受用。",
        "from": "T26n1536_007:0394c26_9",
        "context_with_next_sentence": true
    },
    {
        "source_sentence": "云何思擇一法應除遣？",
        "from": "T26n1536_007:0394c27_0",
        "context_with_next_sentence": true
    },
    {
        "source_sentence": "答：如薄伽梵於《防諸漏記別經》中作如是說：汝等苾芻，已起欲尋恚尋害尋，不應韞畜，應速斷滅變吐除遣。",
        "from": "T26n1536_007:0394c27_1",
        "context_with_next_sentence": true
    },
    {
        "source_sentence": "是名思擇一法應除遣。",
        "from": "T26n1536_007:0395a01_0",
        "context_with_next_sentence": true
    },
    {
        "source_sentence": "云何思擇一法應忍受？",
        "from": "T26n1536_007:0395a01_1",
        "context_with_next_sentence": true
    },
    {
        "source_sentence": "答：如薄伽梵於《防諸漏記別經》中作如是說：汝等苾芻應起精進，有勢有勤、勇悍堅猛不捨善軛。",
        "from": "T26n1536_007:0395a02_2",
        "context_with_next_sentence": true
    },
    {
        "source_sentence": "假使我身血肉枯竭，唯皮筋骨連拄而存，若本所求勝法未獲，終不止息所起精進。",
        "from": "T26n1536_007:0395a04_3",
        "context_with_next_sentence": true
    },
    {
        "source_sentence": "又精進時身心疲惓，終不由斯而生懈怠。",
        "from": "T26n1536_007:0395a06_4",
        "context_with_next_sentence": true
    },
    {
        "source_sentence": "應深忍受寒熱飢渴蛇蠍蚊虻風雨等觸，又應忍受他人所發能生身中猛利辛楚奪命苦受毀辱語言。",
        "from": "T26n1536_007:0395a07_5",
        "context_with_next_sentence": true
    },
    {
        "source_sentence": "是名思擇一法應忍受。",
        "from": "T26n1536_007:0395a09_6",
        "context_with_next_sentence": true
    },
    {
        "source_sentence": "四法迹者，一、無貪法迹；二、無瞋法迹；三、正念法迹；四、正定法迹。",
        "from": "T26n1536_007:0395a10_0",
        "context_with_next_sentence": true
    },
    {
        "source_sentence": "云何無貪法迹？",
        "from": "T26n1536_007:0395a11_1",
        "context_with_next_sentence": true
    },
    {
        "source_sentence": "答：無貪者，謂於欲境諸不貪不等貪，廣說乃至非貪類非貪生，是名無貪。",
        "from": "T26n1536_007:0395a11_2",
        "context_with_next_sentence": true
    },
    {
        "source_sentence": "法迹者，謂即無貪亦名為法、亦名為迹、亦名法迹，是故名為無貪法迹。",
        "from": "T26n1536_007:0395a13_3",
        "context_with_next_sentence": true
    },
    {
        "source_sentence": "云何無瞋法迹？",
        "from": "T26n1536_007:0395a15_4",
        "context_with_next_sentence": true
    },
    {
        "source_sentence": "答：無瞋者，謂於有情不欲損害、不懷栽杌、不欲擾惱，廣說乃至非已為過患、非當為過患、非現為過患，是名無瞋。",
        "from": "T26n1536_007:0395a15_5",
        "context_with_next_sentence": true
    },
    {
        "source_sentence": "法迹者，謂即無瞋亦名為法、亦名為迹、亦名法迹，是故名為無瞋法迹。",
        "from": "T26n1536_007:0395a18_0",
        "context_with_next_sentence": true
    },
    {
        "source_sentence": "云何正念法迹？",
        "from": "T26n1536_007:0395a19_1",
        "context_with_next_sentence": true
    },
    {
        "source_sentence": "答：正念者，謂依出離遠離所生善法，諸念隨念，廣說乃至心明記性，是名正念。",
        "from": "T26n1536_007:0395a19_2",
        "context_with_next_sentence": true
    },
    {
        "source_sentence": "法迹者，謂即正念亦名為法、亦名為迹、亦名法迹，是故名為正念法迹。",
        "from": "T26n1536_007:0395a21_3",
        "context_with_next_sentence": true
    },
    {
        "source_sentence": "云何正定法迹？",
        "from": "T26n1536_007:0395a23_4",
        "context_with_next_sentence": true
    },
    {
        "source_sentence": "答：正定者，謂依出離遠離所生善法，諸定令心住，廣說乃至心一境性，是名正定。",
        "from": "T26n1536_007:0395a23_5",
        "context_with_next_sentence": true
    },
    {
        "source_sentence": "法迹者，謂即正定亦名為法、亦名為迹、亦名法迹，是故名為正定法迹。",
        "from": "T26n1536_007:0395a25_6",
        "context_with_next_sentence": true
    },
    {
        "source_sentence": "四應證法者，謂或有法是身應證、或復有法是念應證、或復有法是眼應證、或復有法是慧應證。",
        "from": "T26n1536_007:0395a28_0",
        "context_with_next_sentence": true
    },
    {
        "source_sentence": "云何有法是身應證？",
        "from": "T26n1536_007:0395b01_1",
        "context_with_next_sentence": true
    },
    {
        "source_sentence": "答：謂八解脫，是身應證。",
        "from": "T26n1536_007:0395b01_2",
        "context_with_next_sentence": true
    },
    {
        "source_sentence": "云何有法是念應證？",
        "from": "T26n1536_007:0395b02_3",
        "context_with_next_sentence": true
    },
    {
        "source_sentence": "答：謂宿住事，是念應證。",
        "from": "T26n1536_007:0395b02_4",
        "context_with_next_sentence": true
    },
    {
        "source_sentence": "云何有法是眼應證？",
        "from": "T26n1536_007:0395b03_5",
        "context_with_next_sentence": true
    },
    {
        "source_sentence": "答：謂死生事，是眼應證。",
        "from": "T26n1536_007:0395b03_6",
        "context_with_next_sentence": true
    },
    {
        "source_sentence": "云何有法是慧應證？",
        "from": "T26n1536_007:0395b04_7",
        "context_with_next_sentence": true
    },
    {
        "source_sentence": "答：謂諸漏盡，是慧應證。",
        "from": "T26n1536_007:0395b04_8",
        "context_with_next_sentence": true
    },
    {
        "source_sentence": "第三嗢拕南曰：　三四法有九，　　行修業受軛，　離繫與瀑流，　　取繫各四種。",
        "from": "T26n1536_007:0395b06_0",
        "context_with_next_sentence": true
    },
    {
        "source_sentence": "有四行、四修定、四業、四法受、四軛、四離繫、四瀑流、四取、四身繫。",
        "from": "T26n1536_007:0395b09_0",
        "context_with_next_sentence": true
    },
    {
        "source_sentence": "四行者，一、苦遲通行；二、苦速通行；三、樂遲通行；四、樂速通行。",
        "from": "T26n1536_007:0395b11_0",
        "context_with_next_sentence": true
    },
    {
        "source_sentence": "云何苦遲通行？",
        "from": "T26n1536_007:0395b12_1",
        "context_with_next_sentence": true
    },
    {
        "source_sentence": "答：靜慮不攝下品五根，是名苦遲通行。",
        "from": "T26n1536_007:0395b12_2",
        "context_with_next_sentence": true
    },
    {
        "source_sentence": "云何苦速通行？",
        "from": "T26n1536_007:0395b13_3",
        "context_with_next_sentence": true
    },
    {
        "source_sentence": "答：靜慮不攝上品五根，是名苦速通行。",
        "from": "T26n1536_007:0395b13_4",
        "context_with_next_sentence": true
    },
    {
        "source_sentence": "云何樂遲通行？",
        "from": "T26n1536_007:0395b14_5",
        "context_with_next_sentence": true
    },
    {
        "source_sentence": "答：靜慮所攝下品五根，是名樂遲通行。",
        "from": "T26n1536_007:0395b15_6",
        "context_with_next_sentence": true
    },
    {
        "source_sentence": "云何樂速通行？",
        "from": "T26n1536_007:0395b16_7",
        "context_with_next_sentence": true
    },
    {
        "source_sentence": "答：靜慮所攝上品五根，是名樂速通行。",
        "from": "T26n1536_007:0395b16_8",
        "context_with_next_sentence": true
    },
    {
        "source_sentence": "復有四行：一、不堪忍行；二、堪忍行；三、調伏行；四、寂靜行。",
        "from": "T26n1536_007:0395b18_0",
        "context_with_next_sentence": true
    },
    {
        "source_sentence": "云何不堪忍行？",
        "from": "T26n1536_007:0395b19_1",
        "context_with_next_sentence": true
    },
    {
        "source_sentence": "答：謂不堪忍寒熱飢渴蛇蠍蚊虻風雨等觸，又不堪忍他人所發能生身中辛楚猛利奪命苦受罵辱語言，如是種類，是名不堪忍行。",
        "from": "T26n1536_007:0395b19_2",
        "context_with_next_sentence": true
    },
    {
        "source_sentence": "云何堪忍行？",
        "from": "T26n1536_007:0395b22_3",
        "context_with_next_sentence": true
    },
    {
        "source_sentence": "答：謂能堪忍寒熱飢渴蛇蠍蚊虻風雨等觸，又能堪忍他人所發能生身中辛楚猛利奪命苦受罵辱語言，如是種類，是名堪忍行。",
        "from": "T26n1536_007:0395b22_4",
        "context_with_next_sentence": true
    },
    {
        "source_sentence": "云何調伏行？",
        "from": "T26n1536_007:0395b25_5",
        "context_with_next_sentence": true
    },
    {
        "source_sentence": "答：眼見色時，專意繫念，防護眼根、調伏其心，不令發起煩惱惡業。",
        "from": "T26n1536_007:0395b26_6",
        "context_with_next_sentence": true
    },
    {
        "source_sentence": "耳聞聲時、鼻嗅香時、舌嘗味時、身覺觸時、意了法時，專意繫念防護耳根廣說乃至防護意根，調伏其心，不令發起煩惱惡業，是名調伏行。",
        "from": "T26n1536_007:0395b27_7",
        "context_with_next_sentence": true
    },
    {
        "source_sentence": "云何寂靜行？",
        "from": "T26n1536_007:0395c01_8",
        "context_with_next_sentence": true
    },
    {
        "source_sentence": "答：謂四念住、四正斷、四神足、五根五力、七等覺支、八聖道支、四通行、四法迹、奢摩他、毘鉢舍那，是名寂靜行。",
        "from": "T26n1536_007:0395c01_9",
        "context_with_next_sentence": true
    },
    {
        "source_sentence": "問：何故說此名寂靜行？",
        "from": "T26n1536_007:0395c04_10",
        "context_with_next_sentence": true
    },
    {
        "source_sentence": "答：以於此行若習若修若多所作，能令已生貪欲瞋恚愚癡慢等，寂靜、等寂靜、最極寂靜，是故說此名寂靜行。",
        "from": "T26n1536_007:0395c04_11",
        "context_with_next_sentence": true
    },
    {
        "source_sentence": "四修定者，一、有修定若習若修若多所作，為能獲得現法樂住；二、有修定若習若修若多所作，為能獲得最勝知見；三、有修定若習若修若多所作，為能獲得勝分別慧；四、有修定若習若修若多所作，為能獲得諸漏永盡。",
        "from": "T26n1536_007:0395c08_0",
        "context_with_next_sentence": true
    },
    {
        "source_sentence": "云何修定若習若修若多所作為能獲得現法樂住？",
        "from": "T26n1536_007:0395c12_1",
        "context_with_next_sentence": true
    },
    {
        "source_sentence": "答：於初靜慮所攝離生喜樂俱行心一境性，若習若修堅作常作精勤修習，是名修定若習若修若多所作為能獲得現法樂住。",
        "from": "T26n1536_007:0395c14_2",
        "context_with_next_sentence": true
    },
    {
        "source_sentence": "云何修定若習若修若多所作為能獲得最勝知見？",
        "from": "T26n1536_007:0395c16_3",
        "context_with_next_sentence": true
    },
    {
        "source_sentence": "答：於光明想俱行心一境性，若習若修堅作常作精勤修習，是名修定若習若修若多所作為能獲得最勝知見。",
        "from": "T26n1536_007:0395c18_4",
        "context_with_next_sentence": true
    },
    {
        "source_sentence": "云何修定若習若修若多所作為能獲得勝分別慧？",
        "from": "T26n1536_007:0395c20_5",
        "context_with_next_sentence": true
    },
    {
        "source_sentence": "答：於受想尋觀俱行心一境性，若習若修堅作常作精勤修習，是名修定若習若修若多所作為能獲得勝分別慧。",
        "from": "T26n1536_007:0395c21_6",
        "context_with_next_sentence": true
    },
    {
        "source_sentence": "云何修定若習若修若多所作為能獲得諸漏永盡？",
        "from": "T26n1536_007:0395c24_7",
        "context_with_next_sentence": true
    },
    {
        "source_sentence": "答：於第四靜慮所攝清淨捨念俱行阿羅漢果無間道攝心一境性，若習若修堅作常作精勤修習，是名修定若習若修若多所作為能獲得諸漏永盡。",
        "from": "T26n1536_007:0395c25_8",
        "context_with_next_sentence": true
    },
    {
        "source_sentence": "如薄伽梵於波羅衍拏起問中說：「斷欲想憂怖，　　離惛沈睡眠，　及惡作掉舉，　　得捨念清淨。",
        "from": "T26n1536_007:0395c28_9",
        "context_with_next_sentence": true
    },
    {
        "source_sentence": "　法輪為上首，　　得正智解脫，　我說斷無明，　　得勝分別慧。」",
        "from": "T26n1536_007:0396a03_0",
        "context_with_next_sentence": true
    },
    {
        "source_sentence": "四業者，一、黑黑異熟業；二、白白異熟業；三、黑白黑白異熟業；四、非黑非白無異熟業能盡諸業。",
        "from": "T26n1536_007:0396a05_0",
        "context_with_next_sentence": true
    },
    {
        "source_sentence": "云何黑黑異熟業？",
        "from": "T26n1536_007:0396a07_1",
        "context_with_next_sentence": true
    },
    {
        "source_sentence": "答：如世尊為持俱胝牛戒布剌拏說：圓滿當知，世有一類補特伽羅，造有損害身語意行。",
        "from": "T26n1536_007:0396a07_2",
        "context_with_next_sentence": true
    },
    {
        "source_sentence": "彼造有損害身語意行已，積集增長有損害法。",
        "from": "T26n1536_007:0396a09_3",
        "context_with_next_sentence": true
    },
    {
        "source_sentence": "彼積集增長有損害法已，感得有損害自體。",
        "from": "T26n1536_007:0396a10_4",
        "context_with_next_sentence": true
    },
    {
        "source_sentence": "彼感得有損害自體已，生有損害世間。",
        "from": "T26n1536_007:0396a11_5",
        "context_with_next_sentence": true
    },
    {
        "source_sentence": "彼生有損害世間已，觸有損害觸。",
        "from": "T26n1536_007:0396a12_6",
        "context_with_next_sentence": true
    },
    {
        "source_sentence": "彼觸有損害觸已，受有損害受，一向不可愛、一向不可樂、一向不可喜、一向不可意，如那落伽諸有情類。",
        "from": "T26n1536_007:0396a13_7",
        "context_with_next_sentence": true
    },
    {
        "source_sentence": "彼由此類有此類生，生已復觸如是類觸，是故我說彼諸有情隨自造業。",
        "from": "T26n1536_007:0396a15_8",
        "context_with_next_sentence": true
    },
    {
        "source_sentence": "圓滿當知，是名黑黑異熟業。",
        "from": "T26n1536_007:0396a17_9",
        "context_with_next_sentence": true
    },
    {
        "source_sentence": "造有損害身語意行者，謂造不善身語意行，於此義中意說不善身語意行，名有損害身語意行。",
        "from": "T26n1536_007:0396a18_0",
        "context_with_next_sentence": true
    },
    {
        "source_sentence": "彼造有損害身語意行已，積集增長有損害法者。",
        "from": "T26n1536_007:0396a20_1",
        "context_with_next_sentence": true
    },
    {
        "source_sentence": "謂造不善身語意行已，造作增長不遠離法，於此義中意說造作增長不遠離法，名積集增長有損害法。",
        "from": "T26n1536_007:0396a21_2",
        "context_with_next_sentence": true
    },
    {
        "source_sentence": "彼積集增長有損害法已，感得有損害自體者，謂造作增長不遠離法已，感得地獄中有，於此義中意說地獄中有，名有損害自體。",
        "from": "T26n1536_007:0396a23_3",
        "context_with_next_sentence": true
    },
    {
        "source_sentence": "所以者何？",
        "from": "T26n1536_007:0396a26_4",
        "context_with_next_sentence": true
    },
    {
        "source_sentence": "謂住彼中有中，眼所見色、耳所聞聲、鼻所嗅香、舌所嘗味、身所覺觸、意所了法，一切不可意非可意、不悅意非悅意、不可意相非可意相、不平等相非平等相，彼由此緣純受憂苦。",
        "from": "T26n1536_007:0396a26_5",
        "context_with_next_sentence": true
    },
    {
        "source_sentence": "彼感得有損害自體已生有損害世間者，謂感得地獄中有已生地獄趣，於此義中意說地獄趣，名有損害世間。",
        "from": "T26n1536_007:0396b01_6",
        "context_with_next_sentence": true
    },
    {
        "source_sentence": "所以者何？",
        "from": "T26n1536_007:0396b04_7",
        "context_with_next_sentence": true
    },
    {
        "source_sentence": "謂生地獄趣已，眼所見色乃至意所了法，一切不可意非可意，廣說乃至不平等相非平等相，彼由此緣純受憂苦。",
        "from": "T26n1536_007:0396b04_8",
        "context_with_next_sentence": true
    },
    {
        "source_sentence": "彼生有損害世間已觸有損害觸者，謂生地獄趣已觸地獄觸，於此義中意說地獄觸，名有損害觸。",
        "from": "T26n1536_007:0396b07_9",
        "context_with_next_sentence": true
    },
    {
        "source_sentence": "彼觸有損害觸已受有損害受者，謂觸如是類觸，定受如是類受，觸順苦受觸時必受苦受，由此故說觸有損害觸已受有損害受。",
        "from": "T26n1536_007:0396b09_10",
        "context_with_next_sentence": true
    },
    {
        "source_sentence": "一向不可愛、一向不可樂、一向不可喜、一向不可意者，謂彼苦受，一切有情皆共不愛不樂不憙亦不可意，由此故說一向不可愛乃至不可意。",
        "from": "T26n1536_007:0396b12_11",
        "context_with_next_sentence": true
    },
    {
        "source_sentence": "如那落迦諸有情類者，謂顯趣向地獄世間諸有情類，由此故說如那落迦諸有情類。",
        "from": "T26n1536_007:0396b15_12",
        "context_with_next_sentence": true
    },
    {
        "source_sentence": "彼由此類有此類生者，謂彼有情有所依事有因有緣而生於彼，由此故說彼由此類有此類生。",
        "from": "T26n1536_007:0396b17_13",
        "context_with_next_sentence": true
    },
    {
        "source_sentence": "生已復觸如是類觸者，謂生地獄已復觸地獄觸，由此故說生已復觸如是類觸。",
        "from": "T26n1536_007:0396b19_14",
        "context_with_next_sentence": true
    },
    {
        "source_sentence": "是故我說彼諸有情隨自造業者，謂設若造有損害身語意行、若不造有損害身語意行，俱積集增長有損害法、或俱不積集增長有損害法；若積集增長有損害法、若不積集增長有損害法，俱感得有損害自體、或俱不感得有損害自體；若感得有損害自體、若不感得有損害自體，俱生有損害世間、或俱不生有損害世間；若生有損害世間、若不生有損害世間，俱觸有損害觸、或俱不觸有損害觸；若觸有損害觸、若不觸有損害觸，俱受有損害受、或俱不受有損害受，則不應言是故我說彼諸有情隨自造業，以若造有損害身語意行，則積集增長有損害法；若不造有損害身語意行，則不積集增長有損害法。",
        "from": "T26n1536_007:0396b21_15",
        "context_with_next_sentence": true
    },
    {
        "source_sentence": "若積集增長有損害法，則感得有損害自體；若不積集增長有損害法，則不感得有損害自體。",
        "from": "T26n1536_007:0396c06_16",
        "context_with_next_sentence": true
    },
    {
        "source_sentence": "若感得有損害自體，則生有損害世間；若不感得有損害自體，則不生有損害世間。",
        "from": "T26n1536_007:0396c08_17",
        "context_with_next_sentence": true
    },
    {
        "source_sentence": "若生有損害世間，則觸有損害觸；若不生有損害世間，則不觸有損害觸。",
        "from": "T26n1536_007:0396c10_18",
        "context_with_next_sentence": true
    },
    {
        "source_sentence": "若觸有損害觸，則受有損害受；若不觸有損害觸，則不受有損害受。",
        "from": "T26n1536_007:0396c12_19",
        "context_with_next_sentence": true
    },
    {
        "source_sentence": "由此應言，是故我說彼諸有情隨自造業。",
        "from": "T26n1536_007:0396c13_20",
        "context_with_next_sentence": true
    },
    {
        "source_sentence": "是名黑黑異熟業者，謂此業是不善感非愛異熟。",
        "from": "T26n1536_007:0396c14_21",
        "context_with_next_sentence": true
    },
    {
        "source_sentence": "云何白白異熟業？",
        "from": "T26n1536_007:0396c15_22",
        "context_with_next_sentence": true
    },
    {
        "source_sentence": "答：如世尊為持俱胝牛戒補剌拏說：圓滿當知，世有一類補特伽羅，造無損害身語意行。",
        "from": "T26n1536_007:0396c16_23",
        "context_with_next_sentence": true
    },
    {
        "source_sentence": "彼造無損害身語意行已，積集增長無損害法。",
        "from": "T26n1536_007:0396c18_24",
        "context_with_next_sentence": true
    },
    {
        "source_sentence": "彼積集增長無損害法已，感得無損害自體。",
        "from": "T26n1536_007:0396c19_25",
        "context_with_next_sentence": true
    },
    {
        "source_sentence": "彼感得無損害自體已，生無損害世間。",
        "from": "T26n1536_007:0396c20_26",
        "context_with_next_sentence": true
    },
    {
        "source_sentence": "彼生無損害世間已，觸無損害觸。",
        "from": "T26n1536_007:0396c21_0",
        "context_with_next_sentence": true
    },
    {
        "source_sentence": "彼觸無損害觸已，受無損害受，一向可愛、一向可樂、一向可喜、一向可意，如超段食天諸有情類，彼由此類有此類生，生已復觸如是類觸。",
        "from": "T26n1536_007:0396c21_1",
        "context_with_next_sentence": true
    },
    {
        "source_sentence": "是故我說，彼諸有情隨自造業。",
        "from": "T26n1536_007:0396c24_2",
        "context_with_next_sentence": true
    },
    {
        "source_sentence": "圓滿當知，是名白白異熟業。",
        "from": "T26n1536_007:0396c25_3",
        "context_with_next_sentence": true
    },
    {
        "source_sentence": "造無損害身語意行者，謂造善身語意行，於此義中意說善身語意行，名無損害身語意行。",
        "from": "T26n1536_007:0396c26_4",
        "context_with_next_sentence": true
    },
    {
        "source_sentence": "彼造無損害身語意行已，積集增長無損害法者，謂造善身語意行已，造作增長遠離法，於此義中意說造作增長遠離法，名積集增長無損害法。",
        "from": "T26n1536_007:0396c28_5",
        "context_with_next_sentence": true
    },
    {
        "source_sentence": "彼積集增長無損害法已，感得無損害自體者，謂造作增長遠離法已，感得色界中有，於此義中意說色界中有，名無損害自體。",
        "from": "T26n1536_007:0397a02_6",
        "context_with_next_sentence": true
    },
    {
        "source_sentence": "所以者何？",
        "from": "T26n1536_007:0397a05_7",
        "context_with_next_sentence": true
    },
    {
        "source_sentence": "謂住彼中有中，眼所見色、耳所聞聲、身所覺觸、意所了法，一切可意非不可意、悅意非不悅意、可意相非不可意相、平等相非不平等相，彼由此緣純受喜樂。",
        "from": "T26n1536_007:0397a05_8",
        "context_with_next_sentence": true
    },
    {
        "source_sentence": "彼感得無損害自體已，生無損害世間者，謂感得色界中有已，生色界天趣，於此義中意說色界天趣，名無損害世間。",
        "from": "T26n1536_007:0397a09_9",
        "context_with_next_sentence": true
    },
    {
        "source_sentence": "所以者何？",
        "from": "T26n1536_007:0397a11_10",
        "context_with_next_sentence": true
    },
    {
        "source_sentence": "生色界天趣已，眼所見色乃至意所了法，一切可意非不可意，廣說乃至平等相非不平等相，彼由此緣純受喜樂。",
        "from": "T26n1536_007:0397a12_11",
        "context_with_next_sentence": true
    },
    {
        "source_sentence": "彼生無損害世間已，觸無損害觸者，謂生色界天趣已，觸色界天觸，於此義中意說色界天觸，名無損害觸。",
        "from": "T26n1536_007:0397a14_12",
        "context_with_next_sentence": true
    },
    {
        "source_sentence": "彼觸無損害觸已，受無損害受者，謂觸如是類觸，定受如是類受。",
        "from": "T26n1536_007:0397a17_13",
        "context_with_next_sentence": true
    },
    {
        "source_sentence": "觸順樂受觸時必受樂受，由此故說觸無損害觸已，受無損害受。",
        "from": "T26n1536_007:0397a18_14",
        "context_with_next_sentence": true
    },
    {
        "source_sentence": "一向可愛、一向可樂、一向可喜、一向可意者，謂彼樂受，無量有情皆共可愛可樂可喜可意，由此故說一向可愛乃至可意。",
        "from": "T26n1536_007:0397a20_15",
        "context_with_next_sentence": true
    },
    {
        "source_sentence": "如超段食天諸有情類者，謂顯趣向色界世間，由此故說如超段食天諸有情類。",
        "from": "T26n1536_007:0397a22_16",
        "context_with_next_sentence": true
    },
    {
        "source_sentence": "彼由此類有此類生者，謂彼有情有所依事、有因有緣而生於彼，由此故說彼由此類有此類生。",
        "from": "T26n1536_007:0397a24_17",
        "context_with_next_sentence": true
    },
    {
        "source_sentence": "生已復觸如是類觸者，謂生色界已復觸色界觸，由此故說生已復觸如是類觸。",
        "from": "T26n1536_007:0397a26_18",
        "context_with_next_sentence": true
    },
    {
        "source_sentence": "是故我說彼諸有情隨自造業者，謂設若造無損害身語意行、若不造無損害身語意行，俱積集增長無損害法、或俱不積集增長無損害法。",
        "from": "T26n1536_007:0397a28_19",
        "context_with_next_sentence": true
    },
    {
        "source_sentence": "若積集增長無損害法、若不積集增長無損害法，俱感得無損害自體、或俱不感得無損害自體。",
        "from": "T26n1536_007:0397b02_20",
        "context_with_next_sentence": true
    },
    {
        "source_sentence": "若感得無損害自體、若不感得無損害自體，俱生無損害世間、或俱不生無損害世間。",
        "from": "T26n1536_007:0397b04_21",
        "context_with_next_sentence": true
    },
    {
        "source_sentence": "若生無損害世間、若不生無損害世間，俱觸無損害觸、或俱不觸無損害觸。",
        "from": "T26n1536_007:0397b06_22",
        "context_with_next_sentence": true
    },
    {
        "source_sentence": "若觸無損害觸、若不觸無損害觸，俱受無損害受、或俱不受無損害受。",
        "from": "T26n1536_007:0397b08_23",
        "context_with_next_sentence": true
    },
    {
        "source_sentence": "則不應言，是故我說彼諸有情隨自造業，以若造無損害身語意行，則積集增長無損害法；若不造無損害身語意行，則不積集增長無損害法。",
        "from": "T26n1536_007:0397b10_24",
        "context_with_next_sentence": true
    },
    {
        "source_sentence": "若積集增長無損害法，則感得無損害自體；若不積集增長無損害法，則不感得無損害自體；若感得無損害自體，則生無損害世間；若不感得無損害自體，則不生無損害世間。",
        "from": "T26n1536_007:0397b13_25",
        "context_with_next_sentence": true
    },
    {
        "source_sentence": "若生無損害世間，則觸無損害觸；若不生無損害世間，則不觸無損害觸。",
        "from": "T26n1536_007:0397b17_26",
        "context_with_next_sentence": true
    },
    {
        "source_sentence": "若觸無損害觸，則受無損害受；若不觸無損害觸，則不受無損害受。",
        "from": "T26n1536_007:0397b19_27",
        "context_with_next_sentence": true
    },
    {
        "source_sentence": "由此應言，是故我說彼諸有情隨自造業。",
        "from": "T26n1536_007:0397b20_28",
        "context_with_next_sentence": true
    },
    {
        "source_sentence": "是名白白異熟業者，謂此業是善感可愛異熟。",
        "from": "T26n1536_007:0397b21_29",
        "context_with_next_sentence": true
    },
    {
        "source_sentence": "云何黑白黑白異熟業？",
        "from": "T26n1536_007:0397b22_30",
        "context_with_next_sentence": true
    },
    {
        "source_sentence": "答：如世尊為持俱胝牛戒補剌拏說：圓滿當知，世有一類補特伽羅，造有損害無損害身語意行。",
        "from": "T26n1536_007:0397b23_31",
        "context_with_next_sentence": true
    },
    {
        "source_sentence": "彼造有損害無損害身語意行已，積集增長有損害無損害法。",
        "from": "T26n1536_007:0397b25_32",
        "context_with_next_sentence": true
    },
    {
        "source_sentence": "彼積集增長有損害無損害法已，感得有損害無損害自體。",
        "from": "T26n1536_007:0397b26_33",
        "context_with_next_sentence": true
    },
    {
        "source_sentence": "彼感得有損害無損害自體已，生有損害無損害世間。",
        "from": "T26n1536_007:0397b28_34",
        "context_with_next_sentence": true
    },
    {
        "source_sentence": "彼生有損害無損害世間已，觸有損害無損害觸。",
        "from": "T26n1536_007:0397b29_35",
        "context_with_next_sentence": true
    },
    {
        "source_sentence": "彼觸有損害無損害觸已，受有損害無損害受相間相雜，如人及一分天諸有情類。",
        "from": "T26n1536_007:0397c01_36",
        "context_with_next_sentence": true
    },
    {
        "source_sentence": "彼由此類有此類生，生已復觸如是類觸。",
        "from": "T26n1536_007:0397c03_37",
        "context_with_next_sentence": true
    },
    {
        "source_sentence": "是故我說，彼諸有情隨自造業。",
        "from": "T26n1536_007:0397c04_38",
        "context_with_next_sentence": true
    },
    {
        "source_sentence": "圓滿當知，是名黑白黑白異熟業。",
        "from": "T26n1536_007:0397c04_39",
        "context_with_next_sentence": true
    },
    {
        "source_sentence": "造有損害無損害身語意行者，謂造善不善身語意行，於此義中意說善不善身語意行，名有損害無損害身語意行。",
        "from": "T26n1536_007:0397c05_40",
        "context_with_next_sentence": true
    },
    {
        "source_sentence": "彼造有損害無損害身語意行已，積集增長有損害無損害法者，謂造善不善身語意行已，造作增長遠離不遠離法，於此義中意說造作增長遠離不遠離法，名積集增長有損害無損害法。",
        "from": "T26n1536_007:0397c08_41",
        "context_with_next_sentence": true
    },
    {
        "source_sentence": "彼積集增長有損害無損害法已，感得有損害無損害自體者，謂造作增長遠離不遠離法已，感得人及欲界天中有，於此義中意說人及欲界天中有，名有損害無損害自體。",
        "from": "T26n1536_007:0397c12_42",
        "context_with_next_sentence": true
    },
    {
        "source_sentence": "所以者何？",
        "from": "T26n1536_007:0397c16_43",
        "context_with_next_sentence": true
    },
    {
        "source_sentence": "謂住彼中有中，眼所見色、耳所聞聲、鼻所嗅香、舌所甞味、身所覺觸、意所了法，一切可意亦不可意、悅意亦不悅意、可意相亦不可意相、平等相亦不平等相，彼由此緣雜受苦樂。",
        "from": "T26n1536_007:0397c16_44",
        "context_with_next_sentence": true
    },
    {
        "source_sentence": "彼感得有損害無損害自體已，生有損害無損害世間者，謂感得人及欲界天中有已，生人及欲界天趣，於此義中意說人及欲界天趣，名有損害無損害世間。",
        "from": "T26n1536_007:0397c20_45",
        "context_with_next_sentence": true
    },
    {
        "source_sentence": "所以者何？",
        "from": "T26n1536_007:0397c24_46",
        "context_with_next_sentence": true
    },
    {
        "source_sentence": "謂生人及欲界天趣已，眼所見色乃至意所了法，一切可意亦不可意，廣說乃至平等相亦不平等相，彼由此緣雜受苦樂。",
        "from": "T26n1536_007:0397c24_47",
        "context_with_next_sentence": true
    },
    {
        "source_sentence": "彼生有損害無損害世間已，觸有損害無損害觸者，謂生人及欲界天趣已，觸人及欲界天觸，於此義中意說人及欲界天觸，名有損害無損害觸。",
        "from": "T26n1536_007:0397c27_48",
        "context_with_next_sentence": true
    },
    {
        "source_sentence": "彼觸有損害無損害觸已，受有損害無損害受者，謂觸如是類觸，定受如是類受。",
        "from": "T26n1536_007:0398a01_49",
        "context_with_next_sentence": true
    },
    {
        "source_sentence": "觸順苦樂觸時，必受苦樂受，由此故說觸有損害無損害觸已，受有損害無損害受。",
        "from": "T26n1536_007:0398a03_50",
        "context_with_next_sentence": true
    },
    {
        "source_sentence": "相間相雜者，謂苦樂受相間相雜而現在前，由此故說相間相雜。",
        "from": "T26n1536_007:0398a05_51",
        "context_with_next_sentence": true
    },
    {
        "source_sentence": "彼由此類有此類生者，謂彼有情有所依事、有因有緣而生於彼，由此故說彼由此類有此類生。",
        "from": "T26n1536_007:0398a06_52",
        "context_with_next_sentence": true
    },
    {
        "source_sentence": "生已復觸如是類觸者，謂生人及欲界天已，復觸人及欲界天觸，由此故說生已復觸如是類觸。",
        "from": "T26n1536_007:0398a09_53",
        "context_with_next_sentence": true
    },
    {
        "source_sentence": "是故我說彼諸有情隨自造業者，謂設若造有損害無損害身語意行、若不造有損害無損害身語意行，俱積集增長有損害無損害法、或俱不積集增長有損害無損害法；若積集增長有損害無損害法、若不積集有損害無損害法，俱感得有損害無損害自體、或俱不感得有損害無損害自體；若感得有損害無損害自體、若不感得有損害無損害自體，俱生有損害無損害世間、或俱不生有損害無損害世間；若生有損害無損害世間、若不生有損害無損害世間，俱觸有損害無損害觸、或俱不觸有損害無損害觸；若觸有損害無損害觸、若不觸有損害無損害觸，俱受有損害無損害受、或俱不受有損害無損害受，則不應言，是故我說彼諸有情隨自造業。",
        "from": "T26n1536_007:0398a11_54",
        "context_with_next_sentence": true
    },
    {
        "source_sentence": "說一切有部集異門足論卷第七",
        "from": "T26n1536_007:0398a27_0",
        "context_with_next_sentence": false
    }
]