[
    {
        "source_sentence": "根本說一切有部毘奈耶卷第四",
        "from": "T23n1442_044:0866c02_0",
        "context_with_next_sentence": true
    },
    {
        "source_sentence": "十四",
        "from": "T23n1442_044:0866c03_0",
        "context_with_next_sentence": true
    },
    {
        "source_sentence": "三藏法師義淨奉　制譯",
        "from": "T23n1442_044:0866c05_0",
        "context_with_next_sentence": true
    },
    {
        "source_sentence": "入王宮門學處第八十二之一",
        "from": "T23n1442_044:0866c06_0",
        "context_with_next_sentence": true
    },
    {
        "source_sentence": "初總攝頌曰：　初首二難陀，　　七日并善與；　五人四希有，　　勝鬘教大王。",
        "from": "T23n1442_044:0866c07_0",
        "context_with_next_sentence": true
    },
    {
        "source_sentence": "　二城有盛衰，　　月光於夜白；　仙道出家已，　　影勝問伽他。",
        "from": "T23n1442_044:0866c10_0",
        "context_with_next_sentence": true
    },
    {
        "source_sentence": "　頂髻害父命，　　當生無間中；　受二佞臣言，　　謗無兩羅漢。",
        "from": "T23n1442_044:0866c12_0",
        "context_with_next_sentence": true
    },
    {
        "source_sentence": "　二臣收寶去，　　塵沙遍滿城；　大臣以女男，　　各付於師主。",
        "from": "T23n1442_044:0866c14_0",
        "context_with_next_sentence": true
    },
    {
        "source_sentence": "　紺顏隨師去，　　仙道等因緣；　善財造寺緣，　　准陀論七福。",
        "from": "T23n1442_044:0866c16_0",
        "context_with_next_sentence": true
    },
    {
        "source_sentence": "　壯士曠野手，　　紺容證不還；　無比打針人，　　廣陳師子事。",
        "from": "T23n1442_044:0866c18_0",
        "context_with_next_sentence": true
    },
    {
        "source_sentence": "　二人說善惡，　　紺容皆被燒；　曲脊供僧人，　　入王宮為後。",
        "from": "T23n1442_044:0866c20_0",
        "context_with_next_sentence": true
    },
    {
        "source_sentence": "難陀鄔波難陀者，佛在室羅伐城逝多林給孤獨園。",
        "from": "T23n1442_044:0866c22_0",
        "context_with_next_sentence": true
    },
    {
        "source_sentence": "爾時世尊告諸苾芻曰：「汝等當於蘭若樹下、或空室中、或山崖坎窟、或草[卄/積]內、或居露地、或在屍林、或餘林中、或住邊房受麁弊臥具，向如是處簡息外緣，端心靜慮求斷煩惱，勿為放逸後置憂悔，此即是我真實教誡。」",
        "from": "T23n1442_044:0866c23_1",
        "context_with_next_sentence": true
    },
    {
        "source_sentence": "如是世尊為諸苾芻說思惟事令棄憒閙。",
        "from": "T23n1442_044:0866c28_0",
        "context_with_next_sentence": true
    },
    {
        "source_sentence": "時有苾芻得世俗通者，便往妙高山而修靜慮。",
        "from": "T23n1442_044:0866c28_1",
        "context_with_next_sentence": true
    },
    {
        "source_sentence": "佛告諸苾芻：「妙高山王者下從金輪與海水齊，有八萬踰繕那，從水上高出亦復如是。",
        "from": "T23n1442_044:0867a01_0",
        "context_with_next_sentence": true
    },
    {
        "source_sentence": "其形畟方四面，各有二千踰繕那，人天樂觀相狀端正，上有三十三天四寶所成：東面水精、南面吠琉璃、西面白銀、北面黃金。",
        "from": "T23n1442_044:0867a02_1",
        "context_with_next_sentence": true
    },
    {
        "source_sentence": "於此山下大海之中有龍王宮，亦四寶所成受用無闕。",
        "from": "T23n1442_044:0867a05_2",
        "context_with_next_sentence": true
    },
    {
        "source_sentence": "有二龍王：名難陀、鄔波難陀，而住於此，各有八萬四千諸龍以為眷屬。",
        "from": "T23n1442_044:0867a07_0",
        "context_with_next_sentence": true
    },
    {
        "source_sentence": "此二龍王，假使金翅鳥王不能損害，所有飲食皆同諸天上妙供養。",
        "from": "T23n1442_044:0867a08_1",
        "context_with_next_sentence": true
    },
    {
        "source_sentence": "時二龍王由貪愛故，各以其身遶山七匝，舉首而住，俱作是念：『此等受用皆悉是我福業所招。』",
        "from": "T23n1442_044:0867a10_2",
        "context_with_next_sentence": true
    },
    {
        "source_sentence": "以惱嫉心故每日三時吐其毒氣，齊二百五十踰繕那內，所有鳥獸聞毒氣者並皆喪命。",
        "from": "T23n1442_044:0867a12_3",
        "context_with_next_sentence": true
    },
    {
        "source_sentence": "龍吐氣已遂便睡著。」",
        "from": "T23n1442_044:0867a14_4",
        "context_with_next_sentence": true
    },
    {
        "source_sentence": "時諸苾芻修靜慮者，由龍毒氣皮肉變色憔悴萎黃。",
        "from": "T23n1442_044:0867a14_5",
        "context_with_next_sentence": true
    },
    {
        "source_sentence": "如世尊說：「汝等苾芻欲求戒淨，可於半月為褒灑陀，求除罪故為隨意事。」",
        "from": "T23n1442_044:0867a15_6",
        "context_with_next_sentence": true
    },
    {
        "source_sentence": "時彼苾芻至長淨日皆來集會，時舊住者怪而問曰：「何故仁等顏狀異常萎黃若此？」",
        "from": "T23n1442_044:0867a17_7",
        "context_with_next_sentence": true
    },
    {
        "source_sentence": "其靜慮苾芻以緣具告，諸苾芻曰：「龍為惱害何不調伏？」",
        "from": "T23n1442_044:0867a19_8",
        "context_with_next_sentence": true
    },
    {
        "source_sentence": "答曰：「此唯世尊及大聲聞方能制伏，非我所堪。」",
        "from": "T23n1442_044:0867a20_9",
        "context_with_next_sentence": true
    },
    {
        "source_sentence": "時諸苾芻以緣白佛，佛作是念：「我諸弟子誰堪降彼二大龍王？」",
        "from": "T23n1442_044:0867a21_10",
        "context_with_next_sentence": true
    },
    {
        "source_sentence": "佛知大目乾連定能摧伏，便告大目乾連曰：「汝當觀察難陀、鄔波難陀二大龍王。」",
        "from": "T23n1442_044:0867a23_0",
        "context_with_next_sentence": true
    },
    {
        "source_sentence": "時大目乾連唯然受教，即作如是方便入定，從室羅伐城沒、於妙高山出，在龍身上經行。",
        "from": "T23n1442_044:0867a24_1",
        "context_with_next_sentence": true
    },
    {
        "source_sentence": "龍睡不覺，復行頂上，亦不覺知。",
        "from": "T23n1442_044:0867a26_2",
        "context_with_next_sentence": true
    },
    {
        "source_sentence": "目連即入其腹振大雷霆，睡仍不覺。",
        "from": "T23n1442_044:0867a27_3",
        "context_with_next_sentence": true
    },
    {
        "source_sentence": "爾時尊者便作是念：「龍有二緣方可降伏。",
        "from": "T23n1442_044:0867a28_4",
        "context_with_next_sentence": true
    },
    {
        "source_sentence": "云何為二？",
        "from": "T23n1442_044:0867a29_5",
        "context_with_next_sentence": true
    },
    {
        "source_sentence": "一者令其瞋怒，二者發恐怖心。",
        "from": "T23n1442_044:0867a29_6",
        "context_with_next_sentence": true
    },
    {
        "source_sentence": "我若遣彼生瞋怒者，令贍部洲悉皆震動。",
        "from": "T23n1442_044:0867b01_7",
        "context_with_next_sentence": true
    },
    {
        "source_sentence": "我今應可使其驚怖。」",
        "from": "T23n1442_044:0867b02_8",
        "context_with_next_sentence": true
    },
    {
        "source_sentence": "即化作龍身大彼三倍，身遶二龍周圍七匝，舉首而住。",
        "from": "T23n1442_044:0867b02_9",
        "context_with_next_sentence": true
    },
    {
        "source_sentence": "龍覺身重即便唾寤，見彼大身極生驚恐憂惶失計，作如是念：「所居之處今被欺奪。」",
        "from": "T23n1442_044:0867b03_10",
        "context_with_next_sentence": true
    },
    {
        "source_sentence": "遂化作小身棄宮逃竄。",
        "from": "T23n1442_044:0867b05_11",
        "context_with_next_sentence": true
    },
    {
        "source_sentence": "尊者大目連即復本形，遮彼龍前整容而住，問曰：「汝二龍王欲何所作答？」",
        "from": "T23n1442_044:0867b06_12",
        "context_with_next_sentence": true
    },
    {
        "source_sentence": "曰：「有大德龍來至住處，欲害我命奪所居宮，有此難緣逃向餘處。」",
        "from": "T23n1442_044:0867b07_13",
        "context_with_next_sentence": true
    },
    {
        "source_sentence": "尊者報曰：「我於向者到汝宮中不見斯事。」",
        "from": "T23n1442_044:0867b09_14",
        "context_with_next_sentence": true
    },
    {
        "source_sentence": "龍曰：「我等親見。」",
        "from": "T23n1442_044:0867b10_15",
        "context_with_next_sentence": true
    },
    {
        "source_sentence": "尊者曰：「汝可還宮示我形狀。」",
        "from": "T23n1442_044:0867b10_16",
        "context_with_next_sentence": true
    },
    {
        "source_sentence": "龍曰：「大德！",
        "from": "T23n1442_044:0867b11_17",
        "context_with_next_sentence": true
    },
    {
        "source_sentence": "豈復欲殺我耶？」",
        "from": "T23n1442_044:0867b11_18",
        "context_with_next_sentence": true
    },
    {
        "source_sentence": "尊者曰：「我共往看，誰敢相殺？",
        "from": "T23n1442_044:0867b11_19",
        "context_with_next_sentence": true
    },
    {
        "source_sentence": "宜可迴去示彼形容。」",
        "from": "T23n1442_044:0867b12_20",
        "context_with_next_sentence": true
    },
    {
        "source_sentence": "龍與尊者覆還住處，但覩空宮更無餘物。",
        "from": "T23n1442_044:0867b12_21",
        "context_with_next_sentence": true
    },
    {
        "source_sentence": "二龍問曰：「將非聖者見我憍暴現驚恐耶？」",
        "from": "T23n1442_044:0867b13_22",
        "context_with_next_sentence": true
    },
    {
        "source_sentence": "尊者曰：「或容如是。」",
        "from": "T23n1442_044:0867b14_23",
        "context_with_next_sentence": true
    },
    {
        "source_sentence": "彼龍白言：「聖者！",
        "from": "T23n1442_044:0867b15_24",
        "context_with_next_sentence": true
    },
    {
        "source_sentence": "何緣來此？」",
        "from": "T23n1442_044:0867b15_25",
        "context_with_next_sentence": true
    },
    {
        "source_sentence": "尊者曰：「汝等當聽！",
        "from": "T23n1442_044:0867b15_26",
        "context_with_next_sentence": true
    },
    {
        "source_sentence": "汝於過去作鄙惡業，墮傍生中受斯惡報。",
        "from": "T23n1442_044:0867b16_27",
        "context_with_next_sentence": true
    },
    {
        "source_sentence": "今時更復作猛毒心，殺害有情無悲愍念，從斯沒已除捺洛迦更無生處。」",
        "from": "T23n1442_044:0867b17_28",
        "context_with_next_sentence": true
    },
    {
        "source_sentence": "彼二龍王俱來禮足作如是語：「欲令我等當作何事？」",
        "from": "T23n1442_044:0867b18_29",
        "context_with_next_sentence": true
    },
    {
        "source_sentence": "尊者曰：「汝等今可歸依三寶受五學處，至盡形壽不殺生乃至不飲酒，於妙高山有禽獸等依止住者，施以無畏勿令驚恐。」",
        "from": "T23n1442_044:0867b20_0",
        "context_with_next_sentence": true
    },
    {
        "source_sentence": "彼龍白言：「我等愚癡自無覺慧，幸蒙聖者拔濟苦津，自誓要心謹依言教。",
        "from": "T23n1442_044:0867b22_1",
        "context_with_next_sentence": true
    },
    {
        "source_sentence": "從今已去乃至命存，歸依三寶受五學處，於諸生類不令苦惱，愛同己子除瞋毒心。」",
        "from": "T23n1442_044:0867b24_2",
        "context_with_next_sentence": true
    },
    {
        "source_sentence": "時大目連降二龍已欲還本處，彼二龍王禮尊者足白言：「大德！",
        "from": "T23n1442_044:0867b26_3",
        "context_with_next_sentence": true
    },
    {
        "source_sentence": "我墜迷津蒙恩救濟，至世尊處幸持我語頂禮雙足，『不審世尊少病少惱？",
        "from": "T23n1442_044:0867b27_4",
        "context_with_next_sentence": true
    },
    {
        "source_sentence": "起居輕利氣力安不？』",
        "from": "T23n1442_044:0867b29_5",
        "context_with_next_sentence": true
    },
    {
        "source_sentence": "復更白言：『唯願大師慈悲哀愍，苾芻、苾芻尼等飯食訖，凡說福頌伽他之時，願稱我名以福垂濟，捨此惡業生善趣中。』」",
        "from": "T23n1442_044:0867b29_6",
        "context_with_next_sentence": true
    },
    {
        "source_sentence": "目連告曰：「當為汝白。」",
        "from": "T23n1442_044:0867c03_7",
        "context_with_next_sentence": true
    },
    {
        "source_sentence": "時大目連所為事訖，猶如壯士屈伸臂頃，於妙高山沒逝多林出，詣世尊所禮雙足已，白言：「世尊！",
        "from": "T23n1442_044:0867c03_8",
        "context_with_next_sentence": true
    },
    {
        "source_sentence": "我已降伏二難陀龍，令受三歸并五學處，於妙高山所住有情皆起悲愍。",
        "from": "T23n1442_044:0867c06_9",
        "context_with_next_sentence": true
    },
    {
        "source_sentence": "彼二龍王附申禮敬世尊足下，不審大師少病少惱？",
        "from": "T23n1442_044:0867c07_10",
        "context_with_next_sentence": true
    },
    {
        "source_sentence": "起居輕利氣力安不？",
        "from": "T23n1442_044:0867c08_11",
        "context_with_next_sentence": true
    },
    {
        "source_sentence": "我以惡業墮傍生中受諸苦難，唯願世尊慈悲救濟。」",
        "from": "T23n1442_044:0867c09_12",
        "context_with_next_sentence": true
    },
    {
        "source_sentence": "具陳請意。",
        "from": "T23n1442_044:0867c10_13",
        "context_with_next_sentence": true
    },
    {
        "source_sentence": "世尊聞已讚言：「善哉！",
        "from": "T23n1442_044:0867c10_14",
        "context_with_next_sentence": true
    },
    {
        "source_sentence": "善哉！",
        "from": "T23n1442_044:0867c11_15",
        "context_with_next_sentence": true
    },
    {
        "source_sentence": "彼二龍王能生厭離。」",
        "from": "T23n1442_044:0867c11_16",
        "context_with_next_sentence": true
    },
    {
        "source_sentence": "即告諸苾芻曰：「從今已去我諸弟子苾芻、苾芻尼等，每食了時說鐸敧拏伽他，稱彼二龍王名字為作呪願，令捨惡道生善趣中，當如是作。",
        "from": "T23n1442_044:0867c11_17",
        "context_with_next_sentence": true
    },
    {
        "source_sentence": "若不依我教者得惡作罪。」",
        "from": "T23n1442_044:0867c14_18",
        "context_with_next_sentence": true
    },
    {
        "source_sentence": "是二龍王從斯已後，每至月八日、十五日、二十三日、月盡日，夜復本形，晝為人像，詣世尊所俱申禮敬受八支學。",
        "from": "T23n1442_044:0867c15_19",
        "context_with_next_sentence": true
    },
    {
        "source_sentence": "又每來時從妙高山至室羅伐城，於路左右布列龍兵，彌滿虛空以為侍衛。",
        "from": "T23n1442_044:0867c17_20",
        "context_with_next_sentence": true
    },
    {
        "source_sentence": "後於異時龍作長者形，來詣佛所聽受妙法。",
        "from": "T23n1442_044:0867c19_21",
        "context_with_next_sentence": true
    },
    {
        "source_sentence": "時勝光大王亦於彼時來詣佛所，既至門外命左右曰：「汝往佛所觀有何人？」",
        "from": "T23n1442_044:0867c20_22",
        "context_with_next_sentence": true
    },
    {
        "source_sentence": "時彼左右奉教而去，禮佛足已見二長者，在世尊處聽佛說法，即還王所白言：「大王！",
        "from": "T23n1442_044:0867c22_23",
        "context_with_next_sentence": true
    },
    {
        "source_sentence": "有二長者在世尊處。」",
        "from": "T23n1442_044:0867c24_24",
        "context_with_next_sentence": true
    },
    {
        "source_sentence": "王作是念：「彼二長者是我國人，見我來時敢不恭敬。」",
        "from": "T23n1442_044:0867c24_25",
        "context_with_next_sentence": true
    },
    {
        "source_sentence": "時勝光王欲至佛所，彼二龍王見國主來，白世尊曰：「大德！",
        "from": "T23n1442_044:0867c25_26",
        "context_with_next_sentence": true
    },
    {
        "source_sentence": "既見國主合改常儀，我今為敬法坐聽，為敬王起立。」",
        "from": "T23n1442_044:0867c27_27",
        "context_with_next_sentence": true
    },
    {
        "source_sentence": "世尊告曰：「諸佛世尊及阿羅漢等咸皆敬法。」",
        "from": "T23n1442_044:0867c28_28",
        "context_with_next_sentence": true
    },
    {
        "source_sentence": "以此因緣說三伽他曰：「若過去諸佛，　　及以未來者，　現在諸世尊，　　能斷一切憂。",
        "from": "T23n1442_044:0867c29_29",
        "context_with_next_sentence": true
    },
    {
        "source_sentence": "　皆共尊敬法，　　言說及行住，　常於一切時，　　尊重於正法。",
        "from": "T23n1442_044:0868a03_0",
        "context_with_next_sentence": true
    },
    {
        "source_sentence": "　是故求益者，　　欲希富盛樂，　應當尊敬法，　　常思諸佛教。」",
        "from": "T23n1442_044:0868a05_0",
        "context_with_next_sentence": true
    },
    {
        "source_sentence": "彼二龍王聞佛語已，雖見王來不修敬事。",
        "from": "T23n1442_044:0868a07_0",
        "context_with_next_sentence": true
    },
    {
        "source_sentence": "王既見已便作是念：「此二長者是我國人，見我來至不生敬重。」",
        "from": "T23n1442_044:0868a07_1",
        "context_with_next_sentence": true
    },
    {
        "source_sentence": "便起瞋恨，至世尊所禮雙足已在一面坐。",
        "from": "T23n1442_044:0868a09_2",
        "context_with_next_sentence": true
    },
    {
        "source_sentence": "佛知王意有瞋恚心，別作餘言不為說法。",
        "from": "T23n1442_044:0868a10_3",
        "context_with_next_sentence": true
    },
    {
        "source_sentence": "時勝光王請世尊曰：「唯願大師為我說法。」",
        "from": "T23n1442_044:0868a11_4",
        "context_with_next_sentence": true
    },
    {
        "source_sentence": "佛以此緣說伽他曰：「若無清淨心，　　而懷瞋恨意，　不能解諸佛，　　所說微妙法。",
        "from": "T23n1442_044:0868a12_5",
        "context_with_next_sentence": true
    },
    {
        "source_sentence": "　降伏鬪諍心，　　及以不淨意，　能除於忿害，　　方解諸佛法。」",
        "from": "T23n1442_044:0868a15_0",
        "context_with_next_sentence": true
    },
    {
        "source_sentence": "時勝光王聞伽他已作如是念：「由二長者遂令世尊不時為我演說法要。」",
        "from": "T23n1442_044:0868a17_0",
        "context_with_next_sentence": true
    },
    {
        "source_sentence": "即從座起禮佛而去，命左右曰：「汝可伺彼佛邊長者辭佛去時，待至門外俱斬其首。」",
        "from": "T23n1442_044:0868a18_1",
        "context_with_next_sentence": true
    },
    {
        "source_sentence": "彼二龍王所有部從，見王懷忿作是語已，悉皆驚愕怒而議曰：「我等有力能碎高山傾竭大海，王何勢力敢作此言？」",
        "from": "T23n1442_044:0868a20_2",
        "context_with_next_sentence": true
    },
    {
        "source_sentence": "即卒起重雲震降雷雹，於虛空中皆下刀杖劍輪箭槊。",
        "from": "T23n1442_044:0868a23_3",
        "context_with_next_sentence": true
    },
    {
        "source_sentence": "未至地頃，爾時世尊得無忘念告大目連曰：「汝應速疾念勝光王，及此城中諸有情類。」",
        "from": "T23n1442_044:0868a24_4",
        "context_with_next_sentence": true
    },
    {
        "source_sentence": "時大目連唯然受教即入慈定，纔入定已遍虛空中皆雨天花、俱勿頭等而墮于地，乃至勝光王入宮已來，天花遍落。",
        "from": "T23n1442_044:0868a26_5",
        "context_with_next_sentence": true
    },
    {
        "source_sentence": "王怪奇異歎未曾有，遂告中宮妃后王子大臣，及婆羅門諸士庶等，悉皆總集而下令曰：「我於向者從逝多林迄至宮中，天花灑落曾所未見，不知此事是誰威力？」",
        "from": "T23n1442_044:0868a29_0",
        "context_with_next_sentence": true
    },
    {
        "source_sentence": "時有近王說美言者，白言：「此是大王如法化人不行枉酷，諸天歡喜雨此妙花。」",
        "from": "T23n1442_044:0868b03_1",
        "context_with_next_sentence": true
    },
    {
        "source_sentence": "王曰：「我常以法安人，福力應爾。」",
        "from": "T23n1442_044:0868b05_2",
        "context_with_next_sentence": true
    },
    {
        "source_sentence": "宮內女人作如是語：「我等貞居唯事國主，於餘男子永絕邪心，天神鑒賞慶以祥瑞。」",
        "from": "T23n1442_044:0868b06_3",
        "context_with_next_sentence": true
    },
    {
        "source_sentence": "太子曰：「我於父母盡心孝養，靈祇感應致此嘉祥。」",
        "from": "T23n1442_044:0868b08_4",
        "context_with_next_sentence": true
    },
    {
        "source_sentence": "大臣曰：「王有教令我悉奉行助化國人，致使天花下落。」",
        "from": "T23n1442_044:0868b09_5",
        "context_with_next_sentence": true
    },
    {
        "source_sentence": "婆羅門曰：「我順四時恭祭天地無虧淨行，致此鮮花。」",
        "from": "T23n1442_044:0868b10_6",
        "context_with_next_sentence": true
    },
    {
        "source_sentence": "猛將曰：「國有強叛我先出師為眾安撫，獲斯嘉應。」",
        "from": "T23n1442_044:0868b11_7",
        "context_with_next_sentence": true
    },
    {
        "source_sentence": "國人曰：「我等躬耕供王國稅無爽時節，神明共知表察恭勤祥花普散。」",
        "from": "T23n1442_044:0868b12_8",
        "context_with_next_sentence": true
    },
    {
        "source_sentence": "王聞眾議各述己能，便作是念：「此妙靈奇世所未見，不知是誰福力？",
        "from": "T23n1442_044:0868b14_9",
        "context_with_next_sentence": true
    },
    {
        "source_sentence": "我今宜往請問世尊。",
        "from": "T23n1442_044:0868b15_10",
        "context_with_next_sentence": true
    },
    {
        "source_sentence": "如佛所言我當信受。」",
        "from": "T23n1442_044:0868b16_11",
        "context_with_next_sentence": true
    },
    {
        "source_sentence": "爾時勝光王即以天花盛滿衣裾，乘大象王至給園外，足步而去。",
        "from": "T23n1442_044:0868b17_0",
        "context_with_next_sentence": true
    },
    {
        "source_sentence": "禮世尊已在一面坐，即以上事具白世尊。",
        "from": "T23n1442_044:0868b18_1",
        "context_with_next_sentence": true
    },
    {
        "source_sentence": "佛言：「大王！",
        "from": "T23n1442_044:0868b19_2",
        "context_with_next_sentence": true
    },
    {
        "source_sentence": "此之天花非大王力，亦非內宮及王子臣庶威德所致，是大目連威神之力。",
        "from": "T23n1442_044:0868b19_3",
        "context_with_next_sentence": true
    },
    {
        "source_sentence": "大王！",
        "from": "T23n1442_044:0868b21_4",
        "context_with_next_sentence": true
    },
    {
        "source_sentence": "向使目連不為觀察不興悲愍者，於須臾間室羅伐城王及百姓悉為塵坌。",
        "from": "T23n1442_044:0868b21_5",
        "context_with_next_sentence": true
    },
    {
        "source_sentence": "由彼慈悲甚深定力，遂致天花處處充滿。",
        "from": "T23n1442_044:0868b23_6",
        "context_with_next_sentence": true
    },
    {
        "source_sentence": "是故王及臣庶，於大目連皆應供養。」",
        "from": "T23n1442_044:0868b24_7",
        "context_with_next_sentence": true
    },
    {
        "source_sentence": "時勝光王白言：「世尊！",
        "from": "T23n1442_044:0868b24_8",
        "context_with_next_sentence": true
    },
    {
        "source_sentence": "以何因緣但由聖者目連，令我己身及以宮內國城人等，不為塵坌得存性命？",
        "from": "T23n1442_044:0868b25_9",
        "context_with_next_sentence": true
    },
    {
        "source_sentence": "此之恩力非是世尊非餘弟子。」",
        "from": "T23n1442_044:0868b27_10",
        "context_with_next_sentence": true
    },
    {
        "source_sentence": "佛言：「大王！",
        "from": "T23n1442_044:0868b27_11",
        "context_with_next_sentence": true
    },
    {
        "source_sentence": "非我之力，亦非諸餘聲聞弟子。",
        "from": "T23n1442_044:0868b28_12",
        "context_with_next_sentence": true
    },
    {
        "source_sentence": "但是目連。",
        "from": "T23n1442_044:0868b28_13",
        "context_with_next_sentence": true
    },
    {
        "source_sentence": "王若疑者可以衣裾天花置地。」",
        "from": "T23n1442_044:0868b29_0",
        "context_with_next_sentence": true
    },
    {
        "source_sentence": "王奉佛教棄花於地，悉皆變成刀劍輪槊。",
        "from": "T23n1442_044:0868b29_1",
        "context_with_next_sentence": true
    },
    {
        "source_sentence": "王既見已便大驚怖生怪愕心，白佛言：「世尊！",
        "from": "T23n1442_044:0868c01_2",
        "context_with_next_sentence": true
    },
    {
        "source_sentence": "此之兵仗從何所來？」",
        "from": "T23n1442_044:0868c02_3",
        "context_with_next_sentence": true
    },
    {
        "source_sentence": "佛言：「大王！",
        "from": "T23n1442_044:0868c03_4",
        "context_with_next_sentence": true
    },
    {
        "source_sentence": "王豈不憶，前令左右於難陀、鄔波難陀二龍王處，以瞋毒心出暴惡語遣斷其命。",
        "from": "T23n1442_044:0868c03_5",
        "context_with_next_sentence": true
    },
    {
        "source_sentence": "時彼龍王所有部屬，聞是語已皆發瞋恚，便興密雲於虛空中雨諸刀劍及以箭槊。",
        "from": "T23n1442_044:0868c05_6",
        "context_with_next_sentence": true
    },
    {
        "source_sentence": "時大目連見斯事已即入慈定，勿令王眾并諸國人悉皆磨滅，遂變兵器咸作天花，令眾安樂。」",
        "from": "T23n1442_044:0868c07_7",
        "context_with_next_sentence": true
    },
    {
        "source_sentence": "王言：「世尊！",
        "from": "T23n1442_044:0868c09_8",
        "context_with_next_sentence": true
    },
    {
        "source_sentence": "我不曾見彼二龍王，何得遣人欲斷其命？」",
        "from": "T23n1442_044:0868c09_9",
        "context_with_next_sentence": true
    },
    {
        "source_sentence": "佛言：「王不憶者，我令憶之。",
        "from": "T23n1442_044:0868c10_10",
        "context_with_next_sentence": true
    },
    {
        "source_sentence": "王豈不憶向於我所有二長者見王不起，王便發怒勅諸侍從斷其命耶？」",
        "from": "T23n1442_044:0868c10_11",
        "context_with_next_sentence": true
    },
    {
        "source_sentence": "王言：「我憶。」",
        "from": "T23n1442_044:0868c12_12",
        "context_with_next_sentence": true
    },
    {
        "source_sentence": "佛言：「彼二長者即是龍王，為聽法故化作人形來至我所。」",
        "from": "T23n1442_044:0868c12_13",
        "context_with_next_sentence": true
    },
    {
        "source_sentence": "王曰：「由我肉眼不識神龍，既有罪愆，欲作何事？」",
        "from": "T23n1442_044:0868c14_14",
        "context_with_next_sentence": true
    },
    {
        "source_sentence": "佛言：「就二龍所，而為懺摩。」",
        "from": "T23n1442_044:0868c15_15",
        "context_with_next_sentence": true
    },
    {
        "source_sentence": "王曰：「彼在妙高山，我住摩揭陀國，相去懸遠如何愧謝？」",
        "from": "T23n1442_044:0868c15_16",
        "context_with_next_sentence": true
    },
    {
        "source_sentence": "佛言：「彼二龍王每月八日及長淨日，為聽法故必來我所，王亦須至。",
        "from": "T23n1442_044:0868c17_0",
        "context_with_next_sentence": true
    },
    {
        "source_sentence": "我當示彼龍王之身，王可求謝。」",
        "from": "T23n1442_044:0868c18_1",
        "context_with_next_sentence": true
    },
    {
        "source_sentence": "王曰：「我於彼龍求謝之時，禮其足耶？」",
        "from": "T23n1442_044:0868c19_2",
        "context_with_next_sentence": true
    },
    {
        "source_sentence": "佛言：「大王不應禮足，宜舒右手至彼龍前告言：『二龍王！",
        "from": "T23n1442_044:0868c20_3",
        "context_with_next_sentence": true
    },
    {
        "source_sentence": "我出麁言，幸見容恕。』",
        "from": "T23n1442_044:0868c21_4",
        "context_with_next_sentence": true
    },
    {
        "source_sentence": "彼二龍王共相容忍。」",
        "from": "T23n1442_044:0868c21_5",
        "context_with_next_sentence": true
    },
    {
        "source_sentence": "王曰：「謹奉佛教，當如是作。」",
        "from": "T23n1442_044:0868c22_6",
        "context_with_next_sentence": true
    },
    {
        "source_sentence": "禮佛足已還適本宮。",
        "from": "T23n1442_044:0868c22_7",
        "context_with_next_sentence": true
    },
    {
        "source_sentence": "後至長淨日，龍作人形來詣佛所，王亦復至瞻仰世尊，佛為現相指示龍王。",
        "from": "T23n1442_044:0868c23_8",
        "context_with_next_sentence": true
    },
    {
        "source_sentence": "時勝光王見佛現相，即從座起整理衣服，往二龍所展其右手作如是語：「幸二龍王見相容恕。」",
        "from": "T23n1442_044:0868c25_9",
        "context_with_next_sentence": true
    },
    {
        "source_sentence": "彼二答曰：「善哉大王！",
        "from": "T23n1442_044:0868c27_10",
        "context_with_next_sentence": true
    },
    {
        "source_sentence": "共相容捨。」",
        "from": "T23n1442_044:0868c27_11",
        "context_with_next_sentence": true
    },
    {
        "source_sentence": "七日者，爾時勝光王作是念：「由我麁語惱彼龍兵，致使雲雷雨諸刀劍。",
        "from": "T23n1442_044:0868c28_0",
        "context_with_next_sentence": true
    },
    {
        "source_sentence": "由得聖者大目乾連慈定力故，變作天花存活我等。",
        "from": "T23n1442_044:0868c29_1",
        "context_with_next_sentence": true
    },
    {
        "source_sentence": "我欲酬恩聖者，請佛及僧，於七日中以申供養。」",
        "from": "T23n1442_044:0869a01_2",
        "context_with_next_sentence": true
    },
    {
        "source_sentence": "即從座起頂禮佛足白言：「世尊！",
        "from": "T23n1442_044:0869a02_3",
        "context_with_next_sentence": true
    },
    {
        "source_sentence": "願佛及僧，於七日內至我宅中哀受微供。」",
        "from": "T23n1442_044:0869a03_4",
        "context_with_next_sentence": true
    },
    {
        "source_sentence": "爾時世尊見王請已默然為受。",
        "from": "T23n1442_044:0869a04_5",
        "context_with_next_sentence": true
    },
    {
        "source_sentence": "王見受已禮佛而去，既出外已告大臣曰：「我緣聖者大目連故，請佛及僧於七日中就舍而食，卿等宜應掃飾衢路莊嚴城郭，辦上味食以待佛僧。」",
        "from": "T23n1442_044:0869a05_6",
        "context_with_next_sentence": true
    },
    {
        "source_sentence": "大臣奉命悉皆備辦，從王宮內至逝多林，於此中間寶幢幡蓋香花等遍滿。",
        "from": "T23n1442_044:0869a08_7",
        "context_with_next_sentence": true
    },
    {
        "source_sentence": "既嚴飾已，王令使者往白：「佛僧飲食已辦，願佛眾知時。」",
        "from": "T23n1442_044:0869a10_8",
        "context_with_next_sentence": true
    },
    {
        "source_sentence": "爾時世尊於日初分執持衣鉢，大眾隨從至王宅所詣其食處，於先設座就之而坐。",
        "from": "T23n1442_044:0869a11_9",
        "context_with_next_sentence": true
    },
    {
        "source_sentence": "時勝光王見眾坐已，自持種種清淨上妙飲食奉佛僧眾。",
        "from": "T23n1442_044:0869a13_10",
        "context_with_next_sentence": true
    },
    {
        "source_sentence": "既飯食已澡漱復訖，佛為大王說施頌伽他，并演妙法還歸本處。",
        "from": "T23n1442_044:0869a14_11",
        "context_with_next_sentence": true
    },
    {
        "source_sentence": "初日既然，乃至七日悉皆如是。",
        "from": "T23n1442_044:0869a16_12",
        "context_with_next_sentence": true
    },
    {
        "source_sentence": "聖眾食已為王說法還歸本處。",
        "from": "T23n1442_044:0869a16_13",
        "context_with_next_sentence": true
    },
    {
        "source_sentence": "時勝光王遂於後時夜中失火燒殺大象，王令鳴鼓宣告國人曰：「從今已後不得夜中輒然燈火，若有違者罰六十金錢，其無錢者長繫於獄。」",
        "from": "T23n1442_044:0869a17_14",
        "context_with_next_sentence": true
    },
    {
        "source_sentence": "時諸苾芻咸皆有疑，請世尊曰：「大德！",
        "from": "T23n1442_044:0869a21_0",
        "context_with_next_sentence": true
    },
    {
        "source_sentence": "難陀、鄔波難陀此二龍王，曾作何業墮傍生趣？",
        "from": "T23n1442_044:0869a21_1",
        "context_with_next_sentence": true
    },
    {
        "source_sentence": "又作何業所居宮宅皆四寶成，受用飲食與諸天同類，八萬四千諸龍以為眷屬，假使金翅鳥王亦無傷損？」",
        "from": "T23n1442_044:0869a22_2",
        "context_with_next_sentence": true
    },
    {
        "source_sentence": "佛告諸苾芻：「此二龍王所作之業，還以自身而受其報，無餘代者。」",
        "from": "T23n1442_044:0869a25_3",
        "context_with_next_sentence": true
    },
    {
        "source_sentence": "乃至廣說：「假令經百劫，　　所作業不亡；　因緣會遇時，　　果報還自受。",
        "from": "T23n1442_044:0869a26_4",
        "context_with_next_sentence": true
    },
    {
        "source_sentence": "「汝等應聽！",
        "from": "T23n1442_044:0869b01_0",
        "context_with_next_sentence": true
    },
    {
        "source_sentence": "乃往古昔此賢劫中人壽二萬歲時，有迦攝波如來出現于世，十號具足。",
        "from": "T23n1442_044:0869b01_1",
        "context_with_next_sentence": true
    },
    {
        "source_sentence": "爾時婆羅痆斯城有王化世，名訖粟枳，國土豐樂人民安隱。",
        "from": "T23n1442_044:0869b02_2",
        "context_with_next_sentence": true
    },
    {
        "source_sentence": "時有兄弟二人俱為大臣：一名難陀，二名鄔波難陀，彼二大臣以法非法助王治國。",
        "from": "T23n1442_044:0869b04_3",
        "context_with_next_sentence": true
    },
    {
        "source_sentence": "臣有外甥名曰無憂，於迦攝波佛教法之中而為出家，厭捨塵俗精誠靡懈，未久之間斷一切惑證阿羅漢果。",
        "from": "T23n1442_044:0869b06_4",
        "context_with_next_sentence": true
    },
    {
        "source_sentence": "每日三時向二舅所為其說法，作如是語：『唯願二舅勿以非法助王治國，由此因緣於未來世當受惡報。』",
        "from": "T23n1442_044:0869b08_5",
        "context_with_next_sentence": true
    },
    {
        "source_sentence": "二舅答曰：『聖者！",
        "from": "T23n1442_044:0869b10_6",
        "context_with_next_sentence": true
    },
    {
        "source_sentence": "治國之法，不能純以善事而化於人。』",
        "from": "T23n1442_044:0869b11_7",
        "context_with_next_sentence": true
    },
    {
        "source_sentence": "阿羅漢曰：『若如是者來世資糧可應修集。』",
        "from": "T23n1442_044:0869b12_8",
        "context_with_next_sentence": true
    },
    {
        "source_sentence": "彼二舅報曰：『我於今時欲作何事？』",
        "from": "T23n1442_044:0869b13_9",
        "context_with_next_sentence": true
    },
    {
        "source_sentence": "答曰：『可為僧伽造立住處。』",
        "from": "T23n1442_044:0869b13_10",
        "context_with_next_sentence": true
    },
    {
        "source_sentence": "報曰：『我當修造。』",
        "from": "T23n1442_044:0869b14_11",
        "context_with_next_sentence": true
    },
    {
        "source_sentence": "即造大寺施四方僧，四事無闕，所設供食及非時漿，色香美味悉皆具足。",
        "from": "T23n1442_044:0869b14_12",
        "context_with_next_sentence": true
    },
    {
        "source_sentence": "國內苾芻同王太子無所障礙，諸苾芻尼事同後宮無敢侵擾。",
        "from": "T23n1442_044:0869b16_13",
        "context_with_next_sentence": true
    },
    {
        "source_sentence": "彼二大臣由以法及非法助王治國，有惡業故墮傍生中。",
        "from": "T23n1442_044:0869b17_14",
        "context_with_next_sentence": true
    },
    {
        "source_sentence": "由造寺宇施四方僧，故所有居宅皆四寶所成。",
        "from": "T23n1442_044:0869b19_15",
        "context_with_next_sentence": true
    },
    {
        "source_sentence": "由以上妙飲食供眾僧故，所受飲食皆與天同味。",
        "from": "T23n1442_044:0869b20_16",
        "context_with_next_sentence": true
    },
    {
        "source_sentence": "由於苾芻苾芻尼等令無惱害，得八萬四千諸龍以為眷屬，假使金翅鳥王不為損害。",
        "from": "T23n1442_044:0869b21_17",
        "context_with_next_sentence": true
    },
    {
        "source_sentence": "汝諸苾芻！",
        "from": "T23n1442_044:0869b23_18",
        "context_with_next_sentence": true
    },
    {
        "source_sentence": "若造惡業還招苦報，所有善因當得善果。",
        "from": "T23n1442_044:0869b23_19",
        "context_with_next_sentence": true
    },
    {
        "source_sentence": "汝等當學！」",
        "from": "T23n1442_044:0869b24_20",
        "context_with_next_sentence": true
    },
    {
        "source_sentence": "善與者，室羅伐城有一長者名曰善與，大富多財豐足受用，所有資產與北方毘沙門天王可為儔匹，仁惠無慳給養貧乏，因號善與。",
        "from": "T23n1442_044:0869b25_0",
        "context_with_next_sentence": true
    },
    {
        "source_sentence": "時彼長者曾於一時來詣佛所，禮佛足已在一面坐，聽說妙法從座而起白言：「世尊！",
        "from": "T23n1442_044:0869b28_0",
        "context_with_next_sentence": true
    },
    {
        "source_sentence": "唯願慈悲，佛及僧眾明當就舍受我微供。」",
        "from": "T23n1442_044:0869b29_1",
        "context_with_next_sentence": true
    },
    {
        "source_sentence": "世尊默然而受。",
        "from": "T23n1442_044:0869c01_2",
        "context_with_next_sentence": true
    },
    {
        "source_sentence": "時彼長者見佛受已禮足而去，即於其夜具辦種種上妙飲食，旦令使者往白時至。",
        "from": "T23n1442_044:0869c02_3",
        "context_with_next_sentence": true
    },
    {
        "source_sentence": "爾時世尊著衣持鉢，聖眾隨從至長者家就座而坐。",
        "from": "T23n1442_044:0869c04_4",
        "context_with_next_sentence": true
    },
    {
        "source_sentence": "時彼長者覩眾坐已，自手斟酌種種飲食，眾飽食已澡漱復訖。",
        "from": "T23n1442_044:0869c05_5",
        "context_with_next_sentence": true
    },
    {
        "source_sentence": "長者夫婦即於佛前頂禮佛足長跪而住，世尊觀彼夫婦根性差別隨機說法，即於座上俱見真諦獲預流果，乃至廣說歸依三寶受五學處。",
        "from": "T23n1442_044:0869c06_6",
        "context_with_next_sentence": true
    },
    {
        "source_sentence": "佛及聖眾各還住處，時長者婦得果之日，即於其夜便覺有娠，於時時中供佛僧眾，經九月已請佛及僧就舍而食，佛為說法。",
        "from": "T23n1442_044:0869c09_7",
        "context_with_next_sentence": true
    },
    {
        "source_sentence": "夫婦二人得不還果，即於是日其子誕生，顏貌希奇人所愛樂。",
        "from": "T23n1442_044:0869c12_8",
        "context_with_next_sentence": true
    },
    {
        "source_sentence": "額廣眉長鼻高脩直，頂圓若蓋色美如金，垂手過膝眾所稱歎。",
        "from": "T23n1442_044:0869c14_0",
        "context_with_next_sentence": true
    },
    {
        "source_sentence": "過三七日歡會宗親，其父以兒告諸親曰：「此兒今者當立何名？」",
        "from": "T23n1442_044:0869c15_1",
        "context_with_next_sentence": true
    },
    {
        "source_sentence": "舉眾咸云：「此之孩子父母得果之日，來託母胎，及其生時還得勝果，斯之運會世所未聞。",
        "from": "T23n1442_044:0869c16_2",
        "context_with_next_sentence": true
    },
    {
        "source_sentence": "如有神通，理應嘉讚，應與此子名曰神通。」",
        "from": "T23n1442_044:0869c18_3",
        "context_with_next_sentence": true
    },
    {
        "source_sentence": "長者養育孩兒授八乳母：二供乳餔、二作褓持、二為洗浴、二共歡戲。",
        "from": "T23n1442_044:0869c19_4",
        "context_with_next_sentence": true
    },
    {
        "source_sentence": "供給乳養無有闕乏，廣說如上。",
        "from": "T23n1442_044:0869c21_5",
        "context_with_next_sentence": true
    },
    {
        "source_sentence": "是時神通童子年既長大容貌希奇，於王城下隨路而去。",
        "from": "T23n1442_044:0869c22_6",
        "context_with_next_sentence": true
    },
    {
        "source_sentence": "時有宮人，樓上遙見觀彼容貌染意便生，即以花纓遙擲童子墮其頭上。",
        "from": "T23n1442_044:0869c23_7",
        "context_with_next_sentence": true
    },
    {
        "source_sentence": "有監察人見是事已便去白王：「大王知不？",
        "from": "T23n1442_044:0869c25_0",
        "context_with_next_sentence": true
    },
    {
        "source_sentence": "神通童子於王內人有邪欲想，從城下過，宮人投以花纓。」",
        "from": "T23n1442_044:0869c25_1",
        "context_with_next_sentence": true
    },
    {
        "source_sentence": "王聞是已不審思察，即生忿怒命法官曰：「此之童子與內交通，既犯常刑，當斷其命。」",
        "from": "T23n1442_044:0869c27_2",
        "context_with_next_sentence": true
    },
    {
        "source_sentence": "法官奉教執縛童子，往至屠所便斬其首。",
        "from": "T23n1442_044:0869c29_3",
        "context_with_next_sentence": true
    },
    {
        "source_sentence": "城中人眾見此童子非法枉死，皆出大聲作如是語：「是非法王不審觀察，神通無過枉被屠刑。」",
        "from": "T23n1442_044:0870a01_4",
        "context_with_next_sentence": true
    },
    {
        "source_sentence": "王見諸人說其非理，便自思忖：「是我造次不審刑科，卿等諸人捨斯一過。」",
        "from": "T23n1442_044:0870a03_5",
        "context_with_next_sentence": true
    },
    {
        "source_sentence": "爾時善與長者，見兒死已作如是念：「我有珍財辛苦求覓，咸為神通擬隆家業。",
        "from": "T23n1442_044:0870a04_6",
        "context_with_next_sentence": true
    },
    {
        "source_sentence": "今既身死財何用為？",
        "from": "T23n1442_044:0870a06_7",
        "context_with_next_sentence": true
    },
    {
        "source_sentence": "我今宜應以己珍財，於沙門婆羅門及貧乏者悉皆施與，唯留金錢一文為衣食本。」",
        "from": "T23n1442_044:0870a07_8",
        "context_with_next_sentence": true
    },
    {
        "source_sentence": "作是念已，便於室羅伐城令人擊鼓宣告：「諸君當知，善與長者現有財貨無遮總施，奴婢雜畜並放隨緣，若有須者隨意來取。」",
        "from": "T23n1442_044:0870a08_9",
        "context_with_next_sentence": true
    },
    {
        "source_sentence": "諸人聞已遠近俱集，長者出物悉皆給施，並稱求心歎未曾有。",
        "from": "T23n1442_044:0870a11_10",
        "context_with_next_sentence": true
    },
    {
        "source_sentence": "是時長者以一金錢買諸貨物，他日轉賣常得四錢，每日日中以一金錢買諸香物，磨作香泥塗拭佛殿。",
        "from": "T23n1442_044:0870a13_11",
        "context_with_next_sentence": true
    },
    {
        "source_sentence": "又以一錢日日僧中巡次供養，又以一錢舍內居人用充衣食。",
        "from": "T23n1442_044:0870a15_12",
        "context_with_next_sentence": true
    },
    {
        "source_sentence": "餘有一錢留以為本。",
        "from": "T23n1442_044:0870a16_13",
        "context_with_next_sentence": true
    },
    {
        "source_sentence": "善與長者既家產罄竭財食貧無，諸來乞人隨時給濟，因此號為麁惡善與。",
        "from": "T23n1442_044:0870a17_14",
        "context_with_next_sentence": true
    },
    {
        "source_sentence": "時麁惡長者往詣佛所，禮足已在一面坐。",
        "from": "T23n1442_044:0870a19_15",
        "context_with_next_sentence": true
    },
    {
        "source_sentence": "佛告長者曰：「汝之舍中常能施不？」",
        "from": "T23n1442_044:0870a20_0",
        "context_with_next_sentence": true
    },
    {
        "source_sentence": "長者白言：「世尊！",
        "from": "T23n1442_044:0870a20_1",
        "context_with_next_sentence": true
    },
    {
        "source_sentence": "我比家中雖於日日惠施飲食，然為貧無不能精細，事多麁惡。」",
        "from": "T23n1442_044:0870a21_2",
        "context_with_next_sentence": true
    },
    {
        "source_sentence": "佛告長者：「凡所施物若好、若惡，此二皆當獲異熟果。",
        "from": "T23n1442_044:0870a22_3",
        "context_with_next_sentence": true
    },
    {
        "source_sentence": "長者！",
        "from": "T23n1442_044:0870a23_4",
        "context_with_next_sentence": true
    },
    {
        "source_sentence": "若人施時隨好隨惡，不以信心不生恭敬，不自手、不應時、不清淨，如是之人得報之時，不能如彼大富長者隨意受用，於其舍宅奴婢車乘，飲食衣服床榻臥具，色聲香味觸，而心悋惜不能受用。",
        "from": "T23n1442_044:0870a23_5",
        "context_with_next_sentence": true
    },
    {
        "source_sentence": "長者！",
        "from": "T23n1442_044:0870a28_6",
        "context_with_next_sentence": true
    },
    {
        "source_sentence": "由不信等所行惠施，獲報如是。",
        "from": "T23n1442_044:0870a28_7",
        "context_with_next_sentence": true
    },
    {
        "source_sentence": "長者！",
        "from": "T23n1442_044:0870a29_0",
        "context_with_next_sentence": true
    },
    {
        "source_sentence": "又所施物若好、若惡，以深信心極生恭敬，自手應時以清淨物持惠前人，如是施者得報之時，如大長者隨意受用，於其舍宅奴婢車乘，飲食衣服床榻臥具，色聲香味觸，而心廣愛樂多受用。",
        "from": "T23n1442_044:0870a29_1",
        "context_with_next_sentence": true
    },
    {
        "source_sentence": "由此因緣，長者應聽！",
        "from": "T23n1442_044:0870b04_2",
        "context_with_next_sentence": true
    },
    {
        "source_sentence": "乃往古昔有勝貴族大婆羅門，名薜羅摩。",
        "from": "T23n1442_044:0870b04_3",
        "context_with_next_sentence": true
    },
    {
        "source_sentence": "常於婆羅門處，以八萬四千大象服以金鞍，鈴鐸旗幡悉以金作，於其象上覆蓋金網，持以惠施。",
        "from": "T23n1442_044:0870b05_4",
        "context_with_next_sentence": true
    },
    {
        "source_sentence": "又以八萬四千馬，鞍轡裝挍悉皆以金。",
        "from": "T23n1442_044:0870b08_0",
        "context_with_next_sentence": true
    },
    {
        "source_sentence": "又以八萬四千車乘，各以四寶金銀琉璃頗梨所成，金網幰蓋皆以師子虎豹文彩，皮褥上毯敷置其中。",
        "from": "T23n1442_044:0870b08_1",
        "context_with_next_sentence": true
    },
    {
        "source_sentence": "又以八萬四千諸妙樓觀，亦以四寶所成。",
        "from": "T23n1442_044:0870b11_2",
        "context_with_next_sentence": true
    },
    {
        "source_sentence": "又以八萬四千床榻臥具，亦四寶成。",
        "from": "T23n1442_044:0870b12_3",
        "context_with_next_sentence": true
    },
    {
        "source_sentence": "所有敷設簞席氈褥，皆是諸方珍奇上物，於床兩頭安置丹枕。",
        "from": "T23n1442_044:0870b13_0",
        "context_with_next_sentence": true
    },
    {
        "source_sentence": "又以金鉢八萬四千盛滿銀粟，又以銀鉢八萬四千盛滿金粟。",
        "from": "T23n1442_044:0870b14_1",
        "context_with_next_sentence": true
    },
    {
        "source_sentence": "又以八萬四千雙上妙疊衣，有其四種：謂加尸細疊、芻摩細疊、紵麻細疊、孤呫薄迦細疊。",
        "from": "T23n1442_044:0870b15_2",
        "context_with_next_sentence": true
    },
    {
        "source_sentence": "又以八萬四千牸牛，其角皆盛以金角，咸有犢子俱以疊覆。",
        "from": "T23n1442_044:0870b17_3",
        "context_with_next_sentence": true
    },
    {
        "source_sentence": "又以八萬四千童子，皆用金銀寶物而為瓔珞，如斯等物皆持惠施諸婆羅門，何況所餘上妙飲食種種衣服！",
        "from": "T23n1442_044:0870b19_4",
        "context_with_next_sentence": true
    },
    {
        "source_sentence": "長者當知，彼大潮婆羅門，以如是等八萬四千奇妙之物施婆羅門時所獲福德，不如有人但以飲食供養外道離欲五通仙人其數滿百，此之福德望前福德果報殊勝。",
        "from": "T23n1442_044:0870b21_5",
        "context_with_next_sentence": true
    },
    {
        "source_sentence": "復次長者！",
        "from": "T23n1442_044:0870b25_6",
        "context_with_next_sentence": true
    },
    {
        "source_sentence": "如彼大潮以如是等八萬四千奇妙之物施婆羅門，及施外道一百隱人，不如有人但以飲食施一贍部樹下未離欲染異生菩薩，此之福德望前福德果報殊勝。",
        "from": "T23n1442_044:0870b25_7",
        "context_with_next_sentence": true
    },
    {
        "source_sentence": "復次長者！",
        "from": "T23n1442_044:0870b29_8",
        "context_with_next_sentence": true
    },
    {
        "source_sentence": "如彼大潮以如是等八萬四千奇妙之物施婆羅門，及施外道一百隱人，并施贍部樹下異生菩薩，不如有人但以飲食施一預流向者，此之福德望前福德果報殊勝。",
        "from": "T23n1442_044:0870b29_9",
        "context_with_next_sentence": true
    },
    {
        "source_sentence": "復次長者！",
        "from": "T23n1442_044:0870c04_10",
        "context_with_next_sentence": true
    },
    {
        "source_sentence": "如彼大潮以如是等八萬四千奇妙之物施婆羅門，及施外道一百隱人，并施贍部樹下異生菩薩及預流向，不如有人但以飲食施一預流果者，此之福德望前福德果報殊勝。",
        "from": "T23n1442_044:0870c04_11",
        "context_with_next_sentence": true
    },
    {
        "source_sentence": "如是廣說，一來向、一來果、不還向、不還果、阿羅漢向，不如有人但以飲食施一阿羅漢果，此之福德望前福德果報殊勝(梵本具有，恐煩故略)。",
        "from": "T23n1442_044:0870c08_12",
        "context_with_next_sentence": true
    },
    {
        "source_sentence": "「復次長者！",
        "from": "T23n1442_044:0870c12_0",
        "context_with_next_sentence": true
    },
    {
        "source_sentence": "如彼大潮以如是等勝妙樂具施婆羅門，及一百隱人、異生菩薩，并四向四果，不如有人以妙園圃施四方僧，此之福德望前福德果報殊勝。",
        "from": "T23n1442_044:0870c12_1",
        "context_with_next_sentence": true
    },
    {
        "source_sentence": "復次長者！",
        "from": "T23n1442_044:0870c15_2",
        "context_with_next_sentence": true
    },
    {
        "source_sentence": "如彼大潮以如是等勝妙樂具施婆羅門，及一百隱人、異生菩薩，并四向四果，以妙園圃施四方僧，不如有人於此園中造立寺宇奉施僧伽，此之福德望前福德果報殊勝。",
        "from": "T23n1442_044:0870c15_3",
        "context_with_next_sentence": true
    },
    {
        "source_sentence": "復次長者！",
        "from": "T23n1442_044:0870c19_4",
        "context_with_next_sentence": true
    },
    {
        "source_sentence": "如彼大潮以如是等勝妙樂具施婆羅門，乃至園中造立寺宇，不如有人於此寺中，施以床榻臥具及諸座褥被枕之類，此之福德望前福德果報殊勝。",
        "from": "T23n1442_044:0870c19_5",
        "context_with_next_sentence": true
    },
    {
        "source_sentence": "復次長者！",
        "from": "T23n1442_044:0870c23_6",
        "context_with_next_sentence": true
    },
    {
        "source_sentence": "如彼大潮以如是等勝妙樂具施婆羅門，乃至於彼寺中施以床榻臥具及諸座褥被枕之類，不如有人於此寺中施僧常食，此之福德望前福德果報殊勝。",
        "from": "T23n1442_044:0870c23_7",
        "context_with_next_sentence": true
    },
    {
        "source_sentence": "復次長者！",
        "from": "T23n1442_044:0870c26_8",
        "context_with_next_sentence": true
    },
    {
        "source_sentence": "如彼大潮以如是等勝妙樂具施婆羅門，乃至寺中施僧常食，不如有人盡形壽歸依佛陀、歸依達磨、歸依僧伽，受持戒行，此之福德望前福德果報殊勝。",
        "from": "T23n1442_044:0870c27_9",
        "context_with_next_sentence": true
    },
    {
        "source_sentence": "復次長者！",
        "from": "T23n1442_044:0871a01_10",
        "context_with_next_sentence": true
    },
    {
        "source_sentence": "如彼大潮以如是等勝妙樂具施婆羅門，乃至歸依三寶受持學處，不如有人於一切有情，於少時間修習慈觀，此之福德望前福德果報殊勝。",
        "from": "T23n1442_044:0871a01_11",
        "context_with_next_sentence": true
    },
    {
        "source_sentence": "復次長者！",
        "from": "T23n1442_044:0871a05_12",
        "context_with_next_sentence": true
    },
    {
        "source_sentence": "如彼大潮以如是等勝妙樂具施婆羅門，乃至廣說於一切有情修習慈觀，不如有人於暫時間，了知諸行悉皆無常、悉皆滅壞、是可厭患，修出離想，此之福德望前福德，果報殊勝不可挍量。",
        "from": "T23n1442_044:0871a05_13",
        "context_with_next_sentence": true
    },
    {
        "source_sentence": "由是因緣長者當知，常於諸行修無常等觀求出離行，是要法門，速得解脫。",
        "from": "T23n1442_044:0871a09_14",
        "context_with_next_sentence": true
    },
    {
        "source_sentence": "如是應學、如是應修、勿為放逸。」",
        "from": "T23n1442_044:0871a11_15",
        "context_with_next_sentence": true
    },
    {
        "source_sentence": "爾時善與長者及諸大眾，聞佛說已頂禮雙足，深心歡喜信受奉行從座而去。",
        "from": "T23n1442_044:0871a12_16",
        "context_with_next_sentence": true
    },
    {
        "source_sentence": "爾時長者既至舍已，於其夜中然明燈讀佛教。",
        "from": "T23n1442_044:0871a14_0",
        "context_with_next_sentence": true
    },
    {
        "source_sentence": "時王使者每於夜中巡歷人家觀察明火，於長者室見有燈明，報言：「長者！",
        "from": "T23n1442_044:0871a15_1",
        "context_with_next_sentence": true
    },
    {
        "source_sentence": "豈非大王聲鼓宣令普告諸人，每於暗夜不秉燈明。",
        "from": "T23n1442_044:0871a16_2",
        "context_with_next_sentence": true
    },
    {
        "source_sentence": "若違教者罰六十金錢。",
        "from": "T23n1442_044:0871a17_3",
        "context_with_next_sentence": true
    },
    {
        "source_sentence": "若無錢者終身繫獄，可不聞耶？」",
        "from": "T23n1442_044:0871a18_4",
        "context_with_next_sentence": true
    },
    {
        "source_sentence": "長者曰：「我久聞知。」",
        "from": "T23n1442_044:0871a19_5",
        "context_with_next_sentence": true
    },
    {
        "source_sentence": "警夜人曰：「若如是者何故然燈？」",
        "from": "T23n1442_044:0871a19_6",
        "context_with_next_sentence": true
    },
    {
        "source_sentence": "答曰：「我於夜中受尋佛語。」",
        "from": "T23n1442_044:0871a20_7",
        "context_with_next_sentence": true
    },
    {
        "source_sentence": "報曰：「縱讀佛教豈免輸錢，可速將來。」",
        "from": "T23n1442_044:0871a20_8",
        "context_with_next_sentence": true
    },
    {
        "source_sentence": "長者答曰：「我今貧悴何處求錢？」",
        "from": "T23n1442_044:0871a21_9",
        "context_with_next_sentence": true
    },
    {
        "source_sentence": "報曰：「若爾可來永繫牢獄。」",
        "from": "T23n1442_044:0871a22_10",
        "context_with_next_sentence": true
    },
    {
        "source_sentence": "答曰：「我無別計，即可隨行。」",
        "from": "T23n1442_044:0871a22_11",
        "context_with_next_sentence": true
    },
    {
        "source_sentence": "使者便將置於獄內。",
        "from": "T23n1442_044:0871a23_12",
        "context_with_next_sentence": true
    },
    {
        "source_sentence": "王所造獄閣有三重：若品第尊高置於上閣，其次之類安在中棚，卑賤庶人拘之下屋。",
        "from": "T23n1442_044:0871a23_13",
        "context_with_next_sentence": true
    },
    {
        "source_sentence": "時麁惡善與長者既是勝流，居在上閣。",
        "from": "T23n1442_044:0871a25_14",
        "context_with_next_sentence": true
    },
    {
        "source_sentence": "時四天王知此長者地隣無學精苦勤心，於初夜分來詣其所。",
        "from": "T23n1442_044:0871a26_15",
        "context_with_next_sentence": true
    },
    {
        "source_sentence": "問言：「長者處在獄中是不應事？」",
        "from": "T23n1442_044:0871a28_16",
        "context_with_next_sentence": true
    },
    {
        "source_sentence": "長者曰：「大仙！",
        "from": "T23n1442_044:0871a28_17",
        "context_with_next_sentence": true
    },
    {
        "source_sentence": "為犯國刑，非我自欲。」",
        "from": "T23n1442_044:0871a29_18",
        "context_with_next_sentence": true
    },
    {
        "source_sentence": "問曰：「違犯何事？」",
        "from": "T23n1442_044:0871a29_19",
        "context_with_next_sentence": true
    },
    {
        "source_sentence": "答曰：「夜明燈火被罰六十金錢，我既貧無身須繫獄。」",
        "from": "T23n1442_044:0871b01_0",
        "context_with_next_sentence": true
    },
    {
        "source_sentence": "四天王曰：「長者！",
        "from": "T23n1442_044:0871b02_1",
        "context_with_next_sentence": true
    },
    {
        "source_sentence": "欲於何處安置金寶？",
        "from": "T23n1442_044:0871b02_2",
        "context_with_next_sentence": true
    },
    {
        "source_sentence": "我等持來隨情受用。」",
        "from": "T23n1442_044:0871b02_3",
        "context_with_next_sentence": true
    },
    {
        "source_sentence": "長者曰：「唯願大仙勿見憂慮，王若知者或容見放，大仙有暇暫聽妙法。」",
        "from": "T23n1442_044:0871b03_4",
        "context_with_next_sentence": true
    },
    {
        "source_sentence": "時四天王頂禮求聽，長者哀愍為宣法要。",
        "from": "T23n1442_044:0871b05_0",
        "context_with_next_sentence": true
    },
    {
        "source_sentence": "四天身光如四火聚，王遙見之便作是念：「何人獄中然大炬火？」",
        "from": "T23n1442_044:0871b05_1",
        "context_with_next_sentence": true
    },
    {
        "source_sentence": "至中夜時天帝釋來，所發光明映四天眾，其有問答如彼四天，乃至求聽妙法。",
        "from": "T23n1442_044:0871b07_2",
        "context_with_next_sentence": true
    },
    {
        "source_sentence": "至後夜時梵王來至，身光晃曜倍勝諸天，問答求聽，聞法歡喜俱還本宮。",
        "from": "T23n1442_044:0871b09_3",
        "context_with_next_sentence": true
    },
    {
        "source_sentence": "爾時大王，於一夜中悉遙見此光明奇特，至天曉已問獄官曰：「誰於昨夜獄中然火？」",
        "from": "T23n1442_044:0871b10_4",
        "context_with_next_sentence": true
    },
    {
        "source_sentence": "掌人白言：「夜於獄內無然明者。」",
        "from": "T23n1442_044:0871b12_5",
        "context_with_next_sentence": true
    },
    {
        "source_sentence": "王令大臣親往檢察，獄中普問無然火處。",
        "from": "T23n1442_044:0871b13_6",
        "context_with_next_sentence": true
    },
    {
        "source_sentence": "還白王曰：「無人然火。」",
        "from": "T23n1442_044:0871b14_7",
        "context_with_next_sentence": true
    },
    {
        "source_sentence": "王曰：「第三閣內囚禁何人？」",
        "from": "T23n1442_044:0871b14_8",
        "context_with_next_sentence": true
    },
    {
        "source_sentence": "獄官答曰：「有麁惡人善與長者，拘在上閣。」",
        "from": "T23n1442_044:0871b15_9",
        "context_with_next_sentence": true
    },
    {
        "source_sentence": "王曰：「可喚將來，我自親問。」",
        "from": "T23n1442_044:0871b16_10",
        "context_with_next_sentence": true
    },
    {
        "source_sentence": "使者喚至，王問長者：「前為然燈禁在牢獄，何故今者還然火耶？」",
        "from": "T23n1442_044:0871b16_11",
        "context_with_next_sentence": true
    },
    {
        "source_sentence": "長者答曰：「我昨夜中不記然火。」",
        "from": "T23n1442_044:0871b18_12",
        "context_with_next_sentence": true
    },
    {
        "source_sentence": "王曰：「於初更時見四火聚，半夜有五，後夜有六。",
        "from": "T23n1442_044:0871b18_13",
        "context_with_next_sentence": true
    },
    {
        "source_sentence": "何故長者妄語云無？」",
        "from": "T23n1442_044:0871b20_0",
        "context_with_next_sentence": true
    },
    {
        "source_sentence": "長者即便具以四王、帝釋、大梵為來聽法身有光明，非燈燭也。",
        "from": "T23n1442_044:0871b20_1",
        "context_with_next_sentence": true
    },
    {
        "source_sentence": "王聞語已，深生尊敬歎仰希奇，告言：「長者！",
        "from": "T23n1442_044:0871b21_2",
        "context_with_next_sentence": true
    },
    {
        "source_sentence": "仁有大力，今何願求？",
        "from": "T23n1442_044:0871b22_3",
        "context_with_next_sentence": true
    },
    {
        "source_sentence": "隨所欲者我當給施。」",
        "from": "T23n1442_044:0871b23_4",
        "context_with_next_sentence": true
    },
    {
        "source_sentence": "長者答曰：「我今敢欲從王乞願。」",
        "from": "T23n1442_044:0871b23_5",
        "context_with_next_sentence": true
    },
    {
        "source_sentence": "王曰：「隨意所須。」",
        "from": "T23n1442_044:0871b24_6",
        "context_with_next_sentence": true
    },
    {
        "source_sentence": "長者曰：「我願於夜尋讀佛經，唯願大王勿禁燈火。」",
        "from": "T23n1442_044:0871b24_7",
        "context_with_next_sentence": true
    },
    {
        "source_sentence": "王曰：「隨長者意夜秉燈明，乃至餘人亦皆隨意，夜中然火為讀佛經，悉免其罪。」",
        "from": "T23n1442_044:0871b25_8",
        "context_with_next_sentence": true
    },
    {
        "source_sentence": "于時麁惡善與長者及以國人，蒙王放免皆大歡喜。",
        "from": "T23n1442_044:0871b27_9",
        "context_with_next_sentence": true
    },
    {
        "source_sentence": "根本說一切有部毘奈耶卷第四十四",
        "from": "T23n1442_044:0871b29_0",
        "context_with_next_sentence": false
    }
]