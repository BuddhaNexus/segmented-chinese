[
    {
        "source_sentence": "大集大虛空藏菩薩所問經卷第",
        "from": "T13n0404_001:0613a03_0",
        "context_with_next_sentence": true
    },
    {
        "source_sentence": "一",
        "from": "T13n0404_001:0613a04_0",
        "context_with_next_sentence": true
    },
    {
        "source_sentence": "開府儀同三司特進試鴻臚卿肅國",
        "from": "T13n0404_001:0613a06_0",
        "context_with_next_sentence": true
    },
    {
        "source_sentence": "公食邑三千戶賜紫贈司空謚大鑑",
        "from": "T13n0404_001:0613a07_0",
        "context_with_next_sentence": true
    },
    {
        "source_sentence": "正號大廣智大興善寺三藏沙門",
        "from": "T13n0404_001:0613a08_0",
        "context_with_next_sentence": true
    },
    {
        "source_sentence": "不空奉　詔譯",
        "from": "T13n0404_001:0613a09_0",
        "context_with_next_sentence": true
    },
    {
        "source_sentence": "如是我聞：一時，薄伽梵在如來境界寶莊嚴道場，而此道場皆是如來之所加持，積集廣大福德資糧，大行等流之所成就；是諸菩薩所住宮殿，演說無邊甚深法處；亦是如來遊戲神通無礙智境，能生廣大善巧念慧，入無所有智所行處；盡未來世稱讚無量殊勝功德。",
        "from": "T13n0404_001:0613a10_0",
        "context_with_next_sentence": true
    },
    {
        "source_sentence": "世尊現證一切諸法，平等自在善轉無上清淨法輪，善能調伏諸弟子眾，善達一切有情意樂，善知一切諸根彼岸，善斷一切煩惱結習，於諸佛事任運施作無有休息。",
        "from": "T13n0404_001:0613a16_1",
        "context_with_next_sentence": true
    },
    {
        "source_sentence": "與大苾芻眾六百萬人俱，此諸苾芻皆是如來法王之子，心善解脫、慧善解脫，已斷一切煩惱結縛，善說一切甚深佛法；復能通達於無相法，端嚴殊特具足威儀，為大福田增長之處，善住如來之所教令。",
        "from": "T13n0404_001:0613a19_2",
        "context_with_next_sentence": true
    },
    {
        "source_sentence": "復有菩薩摩訶薩眾，從諸佛剎而來集會，其數無量不可思議、不可譬喻、不可言說。",
        "from": "T13n0404_001:0613a25_0",
        "context_with_next_sentence": true
    },
    {
        "source_sentence": "此諸菩薩於剎那頃，遊戲無邊諸佛世界，供養奉事一切如來，勸請說法聞法不厭，常恒成熟一切有情；善巧方便能到第一清淨彼岸，住無礙解超越種種分別戲論，位皆隣近一切智智。",
        "from": "T13n0404_001:0613a26_1",
        "context_with_next_sentence": true
    },
    {
        "source_sentence": "其名曰：電天菩薩、戰勝菩薩、遍照菩薩、勇健菩薩、摧疑菩薩、奮迅菩薩、觀察眼菩薩、常舒手菩薩，與如是等上首菩薩摩訶薩俱。",
        "from": "T13n0404_001:0613b02_2",
        "context_with_next_sentence": true
    },
    {
        "source_sentence": "爾時，世尊為諸菩薩摩訶薩，說大集會甚深法時，一切大眾處在虛空住寶樓閣——而此樓閣莊嚴殊勝，猶如大莊嚴世界中一寶莊嚴佛土，諸菩薩眾所住樓閣無有異也——是諸大眾各各相見皆坐其中。",
        "from": "T13n0404_001:0613b06_0",
        "context_with_next_sentence": true
    },
    {
        "source_sentence": "時此三千大千世界一切色像，蘇迷盧山、輪圍山、大輪圍山、贍部洲等，聚落、城邑、江河、泉流、陂池、大海、叢林、草木，一切地居所有宮殿，悉皆隱蔽而不復現。",
        "from": "T13n0404_001:0613b10_1",
        "context_with_next_sentence": true
    },
    {
        "source_sentence": "欲、色、空居乃至有頂，諸天宮殿及諸有情，形色之類亦悉不現；猶如劫燒火災之後，大地焚爇唯有虛空，中無一色為眼所見。",
        "from": "T13n0404_001:0613b14_0",
        "context_with_next_sentence": true
    },
    {
        "source_sentence": "此亦如是，三千大千世界之中，無一色相為諸有情眼所覩見，唯除此寶莊嚴道場聲聞、菩薩，諸天、龍、藥叉、乾闥婆等，一切眾會所有色像了然顯現。",
        "from": "T13n0404_001:0613b16_1",
        "context_with_next_sentence": true
    },
    {
        "source_sentence": "又此道場有師子座自然涌出，其量高廣萬踰繕那；此師子座出淨光明，普照三千大千世界，暎蔽日月釋梵護世，所有諸光皆不復現；佛坐其上。",
        "from": "T13n0404_001:0613b20_2",
        "context_with_next_sentence": true
    },
    {
        "source_sentence": "時諸大眾，見此奇特勝妙相已，踊躍歡喜歎未曾有，互相謂言：「如是殊勝莊嚴樓閣善巧差別，假使我等住一劫壽，說莫能盡。」",
        "from": "T13n0404_001:0613b23_3",
        "context_with_next_sentence": true
    },
    {
        "source_sentence": "爾時，舍利子承佛威神，從寶樓閣起住虛空，整理衣服偏袒右肩，[跍*月]跪合掌而白佛言：「世尊！",
        "from": "T13n0404_001:0613b27_0",
        "context_with_next_sentence": true
    },
    {
        "source_sentence": "是何因緣先現此瑞？",
        "from": "T13n0404_001:0613b29_1",
        "context_with_next_sentence": true
    },
    {
        "source_sentence": "於此三千大千世界所有色像，悉皆隱蔽如大虛空，唯有如是所居眾寶莊嚴樓閣自然顯現。」",
        "from": "T13n0404_001:0613b29_2",
        "context_with_next_sentence": true
    },
    {
        "source_sentence": "佛告舍利子：「汝今見此寶樓閣不？」",
        "from": "T13n0404_001:0613c02_3",
        "context_with_next_sentence": true
    },
    {
        "source_sentence": "答言：「已見。」",
        "from": "T13n0404_001:0613c03_4",
        "context_with_next_sentence": true
    },
    {
        "source_sentence": "佛言：「舍利子！",
        "from": "T13n0404_001:0613c03_5",
        "context_with_next_sentence": true
    },
    {
        "source_sentence": "汝能讚歎此寶樓閣功德盡不？」",
        "from": "T13n0404_001:0613c03_6",
        "context_with_next_sentence": true
    },
    {
        "source_sentence": "舍利子言：「盡我壽量不能稱讚真實功德。」",
        "from": "T13n0404_001:0613c04_7",
        "context_with_next_sentence": true
    },
    {
        "source_sentence": "「如是，舍利子！",
        "from": "T13n0404_001:0613c05_8",
        "context_with_next_sentence": true
    },
    {
        "source_sentence": "有世界名大莊嚴，彼中所有妙寶樓閣一切眾會皆住虛空，今此樓閣如彼所現。」",
        "from": "T13n0404_001:0613c05_9",
        "context_with_next_sentence": true
    },
    {
        "source_sentence": "舍利子白佛言：「世尊！",
        "from": "T13n0404_001:0613c07_10",
        "context_with_next_sentence": true
    },
    {
        "source_sentence": "彼大莊嚴世界今在何許？」",
        "from": "T13n0404_001:0613c08_11",
        "context_with_next_sentence": true
    },
    {
        "source_sentence": "佛言：「舍利子！",
        "from": "T13n0404_001:0613c08_12",
        "context_with_next_sentence": true
    },
    {
        "source_sentence": "東方過此八佛世界微塵數佛土，有世界名大莊嚴，佛號一寶莊嚴如來、應供、正遍知、明行足、善逝、世間解、無上士、調御丈夫、天人師、佛、世尊，今現在說法。",
        "from": "T13n0404_001:0613c09_0",
        "context_with_next_sentence": true
    },
    {
        "source_sentence": "舍利子！",
        "from": "T13n0404_001:0613c12_1",
        "context_with_next_sentence": true
    },
    {
        "source_sentence": "以何因緣名大莊嚴？",
        "from": "T13n0404_001:0613c12_2",
        "context_with_next_sentence": true
    },
    {
        "source_sentence": "彼世界中所有莊嚴殊勝之事，若我住世以一劫壽說不能盡，是故名之為大莊嚴。",
        "from": "T13n0404_001:0613c13_3",
        "context_with_next_sentence": true
    },
    {
        "source_sentence": "復以何緣名為一寶莊嚴？",
        "from": "T13n0404_001:0613c14_4",
        "context_with_next_sentence": true
    },
    {
        "source_sentence": "彼佛常說唯以大菩提心而為其寶，是故名為一寶莊嚴。",
        "from": "T13n0404_001:0613c15_5",
        "context_with_next_sentence": true
    },
    {
        "source_sentence": "彼佛說法，與諸菩薩昇師子座及寶樓閣，踊在虛空高八十俱胝多羅樹，為諸菩薩說虛空清淨法印：『善男子！",
        "from": "T13n0404_001:0613c16_6",
        "context_with_next_sentence": true
    },
    {
        "source_sentence": "云何名為虛空清淨法印？",
        "from": "T13n0404_001:0613c19_7",
        "context_with_next_sentence": true
    },
    {
        "source_sentence": "所謂一切法離性無性故。",
        "from": "T13n0404_001:0613c19_8",
        "context_with_next_sentence": true
    },
    {
        "source_sentence": "云何離性無性？",
        "from": "T13n0404_001:0613c20_9",
        "context_with_next_sentence": true
    },
    {
        "source_sentence": "謂一切法無所表示故。",
        "from": "T13n0404_001:0613c20_10",
        "context_with_next_sentence": true
    },
    {
        "source_sentence": "云何無表示？",
        "from": "T13n0404_001:0613c21_11",
        "context_with_next_sentence": true
    },
    {
        "source_sentence": "謂一切法無光顯故。",
        "from": "T13n0404_001:0613c21_12",
        "context_with_next_sentence": true
    },
    {
        "source_sentence": "云何無光顯？",
        "from": "T13n0404_001:0613c22_13",
        "context_with_next_sentence": true
    },
    {
        "source_sentence": "謂一切法遠離緣慮故。",
        "from": "T13n0404_001:0613c22_14",
        "context_with_next_sentence": true
    },
    {
        "source_sentence": "云何無緣慮？",
        "from": "T13n0404_001:0613c23_0",
        "context_with_next_sentence": true
    },
    {
        "source_sentence": "謂一切法寂靜相故。",
        "from": "T13n0404_001:0613c23_1",
        "context_with_next_sentence": true
    },
    {
        "source_sentence": "云何寂靜相？",
        "from": "T13n0404_001:0613c23_2",
        "context_with_next_sentence": true
    },
    {
        "source_sentence": "謂一切法無二相故。",
        "from": "T13n0404_001:0613c24_3",
        "context_with_next_sentence": true
    },
    {
        "source_sentence": "云何無二相？",
        "from": "T13n0404_001:0613c24_4",
        "context_with_next_sentence": true
    },
    {
        "source_sentence": "謂一切法遠離別異故。",
        "from": "T13n0404_001:0613c24_5",
        "context_with_next_sentence": true
    },
    {
        "source_sentence": "云何無別異？",
        "from": "T13n0404_001:0613c25_6",
        "context_with_next_sentence": true
    },
    {
        "source_sentence": "謂一切法入一道相故。",
        "from": "T13n0404_001:0613c25_7",
        "context_with_next_sentence": true
    },
    {
        "source_sentence": "云何入一道相？",
        "from": "T13n0404_001:0613c26_8",
        "context_with_next_sentence": true
    },
    {
        "source_sentence": "謂一切法自性相清淨故。",
        "from": "T13n0404_001:0613c26_9",
        "context_with_next_sentence": true
    },
    {
        "source_sentence": "云何自性相清淨？",
        "from": "T13n0404_001:0613c27_10",
        "context_with_next_sentence": true
    },
    {
        "source_sentence": "謂一切法超過三世故。",
        "from": "T13n0404_001:0613c27_11",
        "context_with_next_sentence": true
    },
    {
        "source_sentence": "云何超過三世？",
        "from": "T13n0404_001:0613c28_12",
        "context_with_next_sentence": true
    },
    {
        "source_sentence": "謂一切法無依處故。",
        "from": "T13n0404_001:0613c28_13",
        "context_with_next_sentence": true
    },
    {
        "source_sentence": "云何無依處？",
        "from": "T13n0404_001:0613c29_0",
        "context_with_next_sentence": true
    },
    {
        "source_sentence": "謂一切法無影像故。",
        "from": "T13n0404_001:0613c29_1",
        "context_with_next_sentence": true
    },
    {
        "source_sentence": "云何無影像？",
        "from": "T13n0404_001:0613c29_2",
        "context_with_next_sentence": true
    },
    {
        "source_sentence": "謂一切法超過境界故。",
        "from": "T13n0404_001:0614a01_3",
        "context_with_next_sentence": true
    },
    {
        "source_sentence": "云何過諸境界？",
        "from": "T13n0404_001:0614a01_4",
        "context_with_next_sentence": true
    },
    {
        "source_sentence": "謂一切法內、外清淨故。",
        "from": "T13n0404_001:0614a02_0",
        "context_with_next_sentence": true
    },
    {
        "source_sentence": "云何內、外清淨？",
        "from": "T13n0404_001:0614a02_1",
        "context_with_next_sentence": true
    },
    {
        "source_sentence": "謂一切法性無雜染故。",
        "from": "T13n0404_001:0614a02_2",
        "context_with_next_sentence": true
    },
    {
        "source_sentence": "云何無雜染？",
        "from": "T13n0404_001:0614a03_3",
        "context_with_next_sentence": true
    },
    {
        "source_sentence": "謂一切法性寂靜故。",
        "from": "T13n0404_001:0614a03_4",
        "context_with_next_sentence": true
    },
    {
        "source_sentence": "云何性寂靜？",
        "from": "T13n0404_001:0614a04_5",
        "context_with_next_sentence": true
    },
    {
        "source_sentence": "謂一切法遠離心、意、識故。",
        "from": "T13n0404_001:0614a04_6",
        "context_with_next_sentence": true
    },
    {
        "source_sentence": "云何離心、意、識？",
        "from": "T13n0404_001:0614a05_7",
        "context_with_next_sentence": true
    },
    {
        "source_sentence": "謂一切法出離相本不生故。",
        "from": "T13n0404_001:0614a05_8",
        "context_with_next_sentence": true
    },
    {
        "source_sentence": "云何出離相本不生？",
        "from": "T13n0404_001:0614a06_9",
        "context_with_next_sentence": true
    },
    {
        "source_sentence": "謂一切法無我攝受故。",
        "from": "T13n0404_001:0614a06_10",
        "context_with_next_sentence": true
    },
    {
        "source_sentence": "云何無我攝受？",
        "from": "T13n0404_001:0614a07_11",
        "context_with_next_sentence": true
    },
    {
        "source_sentence": "謂一切法無主宰故。",
        "from": "T13n0404_001:0614a07_12",
        "context_with_next_sentence": true
    },
    {
        "source_sentence": "云何無主宰？",
        "from": "T13n0404_001:0614a07_13",
        "context_with_next_sentence": true
    },
    {
        "source_sentence": "謂一切法性無我故。",
        "from": "T13n0404_001:0614a08_14",
        "context_with_next_sentence": true
    },
    {
        "source_sentence": "云何性無我？",
        "from": "T13n0404_001:0614a08_15",
        "context_with_next_sentence": true
    },
    {
        "source_sentence": "謂一切法本來清淨故。",
        "from": "T13n0404_001:0614a08_16",
        "context_with_next_sentence": true
    },
    {
        "source_sentence": "云何本來清淨？",
        "from": "T13n0404_001:0614a09_17",
        "context_with_next_sentence": true
    },
    {
        "source_sentence": "謂一切法本無涅槃故。",
        "from": "T13n0404_001:0614a09_18",
        "context_with_next_sentence": true
    },
    {
        "source_sentence": "云何無涅槃？",
        "from": "T13n0404_001:0614a10_19",
        "context_with_next_sentence": true
    },
    {
        "source_sentence": "謂一切法性如幻故。",
        "from": "T13n0404_001:0614a10_20",
        "context_with_next_sentence": true
    },
    {
        "source_sentence": "云何性如幻？",
        "from": "T13n0404_001:0614a11_21",
        "context_with_next_sentence": true
    },
    {
        "source_sentence": "謂一切法無實事故。",
        "from": "T13n0404_001:0614a11_22",
        "context_with_next_sentence": true
    },
    {
        "source_sentence": "云何無實事？",
        "from": "T13n0404_001:0614a11_23",
        "context_with_next_sentence": true
    },
    {
        "source_sentence": "謂一切法無造作相故。",
        "from": "T13n0404_001:0614a12_24",
        "context_with_next_sentence": true
    },
    {
        "source_sentence": "云何無造作相？",
        "from": "T13n0404_001:0614a12_25",
        "context_with_next_sentence": true
    },
    {
        "source_sentence": "謂一切法遠離身、心相故。",
        "from": "T13n0404_001:0614a13_26",
        "context_with_next_sentence": true
    },
    {
        "source_sentence": "云何遠離身、心相？",
        "from": "T13n0404_001:0614a13_27",
        "context_with_next_sentence": true
    },
    {
        "source_sentence": "謂一切法離相無相故。",
        "from": "T13n0404_001:0614a14_28",
        "context_with_next_sentence": true
    },
    {
        "source_sentence": "云何離相無相？",
        "from": "T13n0404_001:0614a14_29",
        "context_with_next_sentence": true
    },
    {
        "source_sentence": "謂一切法自相不動故。",
        "from": "T13n0404_001:0614a15_0",
        "context_with_next_sentence": true
    },
    {
        "source_sentence": "云何自相不動？",
        "from": "T13n0404_001:0614a15_1",
        "context_with_next_sentence": true
    },
    {
        "source_sentence": "謂一切法無所依止故。",
        "from": "T13n0404_001:0614a15_2",
        "context_with_next_sentence": true
    },
    {
        "source_sentence": "云何無所依止？",
        "from": "T13n0404_001:0614a16_3",
        "context_with_next_sentence": true
    },
    {
        "source_sentence": "謂一切法無所緣故。",
        "from": "T13n0404_001:0614a16_4",
        "context_with_next_sentence": true
    },
    {
        "source_sentence": "云何無所緣？",
        "from": "T13n0404_001:0614a17_5",
        "context_with_next_sentence": true
    },
    {
        "source_sentence": "謂一切法遠離阿賴耶故。』",
        "from": "T13n0404_001:0614a17_6",
        "context_with_next_sentence": true
    },
    {
        "source_sentence": "舍利子！",
        "from": "T13n0404_001:0614a18_7",
        "context_with_next_sentence": true
    },
    {
        "source_sentence": "彼一寶莊嚴如來，為諸菩薩說如是三十二虛空清淨法印。",
        "from": "T13n0404_001:0614a18_8",
        "context_with_next_sentence": true
    },
    {
        "source_sentence": "時無量菩薩知諸法性與虛空等，得法自在清淨智忍。",
        "from": "T13n0404_001:0614a19_9",
        "context_with_next_sentence": true
    },
    {
        "source_sentence": "「舍利子！",
        "from": "T13n0404_001:0614a20_10",
        "context_with_next_sentence": true
    },
    {
        "source_sentence": "彼大莊嚴世界所有菩薩，以布施莊嚴，於無量劫隨順捨故；以淨戒莊嚴，身心清淨無諸垢故；以忍辱莊嚴，於諸有情無害心故；以精進莊嚴，積集一切法資糧故；以靜慮莊嚴，遊戲一切解脫等持等至故；以智慧莊嚴，遠離一切煩惱習故；以大慈莊嚴，拔濟一切有情故；以大悲莊嚴，不捨一切有情故；以大喜莊嚴，於一切有情常喜悅故；以大捨莊嚴，於一切有情無憎愛故。",
        "from": "T13n0404_001:0614a21_11",
        "context_with_next_sentence": true
    },
    {
        "source_sentence": "「復次，舍利子！",
        "from": "T13n0404_001:0614b01_0",
        "context_with_next_sentence": true
    },
    {
        "source_sentence": "彼一寶莊嚴如來世界中，有菩薩摩訶薩名大虛空藏，以大福德及大威力而自莊嚴，獲無礙智。",
        "from": "T13n0404_001:0614b01_1",
        "context_with_next_sentence": true
    },
    {
        "source_sentence": "以相好莊嚴於身，以辯才莊嚴於語，以勝定莊嚴於心，以多聞總持莊嚴於念，以平等捨莊嚴於實，以慧莊嚴於諸趣意樂，以勝進加行莊嚴於增上意樂，到於一切法無疑惑故；以神足莊嚴，遊戲自在諸神通故；以福德莊嚴，獲寶手功德常施捨故；以智莊嚴，分別有情種種意樂故；以覺莊嚴，令諸有情悟勝法故；以眼莊嚴，能於五眼得清淨故；以耳莊嚴，聞諸法義如響應故；以無礙解莊嚴，法義詞辯無盡說故；以力莊嚴，得佛十力壞魔怨故；以無畏莊嚴，摧諸外論無所屈故；以功德莊嚴，獲佛無邊諸功德故；以法莊嚴，於眾毛孔演法如響故；以明莊嚴，能見一切佛法藏故；以光莊嚴，照耀一切諸佛剎故；以記心莊嚴，無錯謬故；以教誡莊嚴，令如說行故；以神境莊嚴，變現一切種種相故；以一切佛讚歎莊嚴，住無繫屬得自在故；以一切善法莊嚴，入一切佛法境故。",
        "from": "T13n0404_001:0614b03_2",
        "context_with_next_sentence": true
    },
    {
        "source_sentence": "「舍利子！",
        "from": "T13n0404_001:0614b20_3",
        "context_with_next_sentence": true
    },
    {
        "source_sentence": "彼虛空藏菩薩摩訶薩，成就如是無量功德；與諸菩薩發意欲，來詣此娑訶世界，瞻仰於我恭敬、禮拜、奉事、供養；亦為分別此大集會微妙法門，令斯十方諸來菩薩，生大喜悅清淨信樂；又令菩薩攝受大攝受道法故。」",
        "from": "T13n0404_001:0614b21_0",
        "context_with_next_sentence": true
    },
    {
        "source_sentence": "爾時，大虛空藏菩薩摩訶薩，與十二俱胝菩薩前後圍遶，一心瞻仰一寶莊嚴如來，白言：「世尊！",
        "from": "T13n0404_001:0614b26_0",
        "context_with_next_sentence": true
    },
    {
        "source_sentence": "我今欲詣娑訶世界，禮拜供養釋迦牟尼佛，願見聽許。」",
        "from": "T13n0404_001:0614b28_1",
        "context_with_next_sentence": true
    },
    {
        "source_sentence": "彼佛告言：「今正是時，隨汝意往。」",
        "from": "T13n0404_001:0614b29_2",
        "context_with_next_sentence": true
    },
    {
        "source_sentence": "即時頂禮一寶莊嚴如來足已，住對面念：「承佛遊戲無行神通。」",
        "from": "T13n0404_001:0614c01_3",
        "context_with_next_sentence": true
    },
    {
        "source_sentence": "從彼國沒忽然不現，一念之頃與眾菩薩，至此娑訶世界寶莊嚴道場；住於虛空，散彼世界眾妙花香如雨而下，所謂：末香、塗香、幢幡、繒蓋，月花、大月花、妙殊勝花，日月光花、日燈花、日精花，愛花、大愛花、照曜花、娑闥羅花，勝妙娑闥羅華、遍無垢花，清淨無垢花、金光照曜花，虛空照曜花、大白香照觸花，百葉千蘂花、除憂花，作喜花、天所讚花，龍花、安樂生喜花，禪枝花、令身快樂花、令心歡喜花、香遍三千世界花，息除眾病華、妙威德莊嚴花、流出無邊福德花、照觸十方菩薩華，雨如是等種種妙華積高至膝，周遍三千大千世界。",
        "from": "T13n0404_001:0614c02_4",
        "context_with_next_sentence": true
    },
    {
        "source_sentence": "時諸大眾見此花已，白言：「世尊！",
        "from": "T13n0404_001:0614c14_5",
        "context_with_next_sentence": true
    },
    {
        "source_sentence": "如是種種勝妙諸華、眾妙妓樂，昔所未見昔所未聞，從何所來？",
        "from": "T13n0404_001:0614c15_6",
        "context_with_next_sentence": true
    },
    {
        "source_sentence": "願見開示。」",
        "from": "T13n0404_001:0614c16_7",
        "context_with_next_sentence": true
    },
    {
        "source_sentence": "佛言：「是彼大虛空藏菩薩摩訶薩，從大莊嚴世界而來此會，住在虛空，先雨如是勝妙諸花，供養於我及此經法。」",
        "from": "T13n0404_001:0614c16_8",
        "context_with_next_sentence": true
    },
    {
        "source_sentence": "爾時，大虛空藏菩薩摩訶薩，與俱來菩薩從空而下，頭面禮足遶佛三匝，住一面立而白佛言：「世尊！",
        "from": "T13n0404_001:0614c20_0",
        "context_with_next_sentence": true
    },
    {
        "source_sentence": "彼一寶莊嚴如來，問訊世尊少病少惱、起居輕利、安樂行不？",
        "from": "T13n0404_001:0614c22_1",
        "context_with_next_sentence": true
    },
    {
        "source_sentence": "此有十二俱胝菩薩，昔以曾受世尊化導，與我俱來詣此娑訶世界，為欲聽聞《大集經》故；彼世尊為欲令諸菩薩，於一切法得自在故；成就大法故。",
        "from": "T13n0404_001:0614c23_2",
        "context_with_next_sentence": true
    },
    {
        "source_sentence": "唯願世尊哀愍攝受，為說如是甚深法要。」",
        "from": "T13n0404_001:0614c26_3",
        "context_with_next_sentence": true
    },
    {
        "source_sentence": "爾時，大虛空藏菩薩，即於空中變大寶蓋，眾寶莊嚴覆如來頂，光明照耀遍徹十方，昇於如來師子之座，其座高廣萬踰繕那。",
        "from": "T13n0404_001:0614c28_0",
        "context_with_next_sentence": true
    },
    {
        "source_sentence": "於是大虛空藏菩薩，合掌讚佛說伽他曰：「上法功德妙智尊，　　清淨無垢無限量；　如空平等寂無動，　　敬禮甚深無與等。",
        "from": "T13n0404_001:0614c30_1",
        "context_with_next_sentence": true
    },
    {
        "source_sentence": "　能示身相微妙色，　　不離法身現是身；　悲隨有情身亦然，　　普現百福莊嚴相。",
        "from": "T13n0404_001:0615a04_0",
        "context_with_next_sentence": true
    },
    {
        "source_sentence": "　已離音聲無聞見，　　斷諸言詞無說示；　雖知語性如空響，　　以大悲心而演說。",
        "from": "T13n0404_001:0615a06_0",
        "context_with_next_sentence": true
    },
    {
        "source_sentence": "　於諸有情心平等，　　知心如幻無自性；　悉知心行無思慮，　　平等究竟心為心。",
        "from": "T13n0404_001:0615a08_0",
        "context_with_next_sentence": true
    },
    {
        "source_sentence": "　示現種種度世間，　　善逝身形無所得；　以妙所依功德體，　　隨其所樂為現身。",
        "from": "T13n0404_001:0615a10_0",
        "context_with_next_sentence": true
    },
    {
        "source_sentence": "　法無所得佛亦然，　　不著於法離分別；　知法能度有情故，　　隨宜為說常無間。",
        "from": "T13n0404_001:0615a12_0",
        "context_with_next_sentence": true
    },
    {
        "source_sentence": "　大眾普共觀佛身，　　所現色相皆差別；　世尊已離身心相，　　隨現皆令眾歡喜。",
        "from": "T13n0404_001:0615a14_0",
        "context_with_next_sentence": true
    },
    {
        "source_sentence": "　因緣和合諸法生，　　虛妄分別非真實；　以知諸法悉如是，　　得成正覺證涅槃。",
        "from": "T13n0404_001:0615a16_0",
        "context_with_next_sentence": true
    },
    {
        "source_sentence": "　既斷分別離中邊，　　知其空寂無自性；　雖知諸法性清淨，　　善說業果無差違。",
        "from": "T13n0404_001:0615a18_0",
        "context_with_next_sentence": true
    },
    {
        "source_sentence": "　法無有情壽及人，　　寂然如空離名字；　了彼有情實非有，　　悉令證入甘露門。",
        "from": "T13n0404_001:0615a20_0",
        "context_with_next_sentence": true
    },
    {
        "source_sentence": "　已修百億行難思，　　精進求於無上道；　由此因緣已成辦，　　到無行處覺涅槃。",
        "from": "T13n0404_001:0615a22_0",
        "context_with_next_sentence": true
    },
    {
        "source_sentence": "　妙覺諸法性無殊，　　於上、中、下皆平等；　住平等智無分別，　　故佛常無不定心。",
        "from": "T13n0404_001:0615a24_0",
        "context_with_next_sentence": true
    },
    {
        "source_sentence": "　知蘊、處、界皆如幻，　　三界猶如水中月；　有情如夢性非真，　　為說如此非真法。",
        "from": "T13n0404_001:0615a26_0",
        "context_with_next_sentence": true
    },
    {
        "source_sentence": "　世諦說成無上覺，　　不可說得無得相；　菩提無得輪亦然，　　轉無轉相無所轉。",
        "from": "T13n0404_001:0615a28_0",
        "context_with_next_sentence": true
    },
    {
        "source_sentence": "　自度度他於彼岸，　　自解解他諸繫惑；　自安安他置大乘，　　自他俱證涅槃樂。",
        "from": "T13n0404_001:0615b01_0",
        "context_with_next_sentence": true
    },
    {
        "source_sentence": "　有情無生亦無滅，　　有情本來常清淨；　有情自性如幻相，　　有情既悟證菩提。",
        "from": "T13n0404_001:0615b03_0",
        "context_with_next_sentence": true
    },
    {
        "source_sentence": "　色如虛空無有生，　　一切世間亦如是；　是法無色離色相，　　由知是義色寂靜。",
        "from": "T13n0404_001:0615b05_0",
        "context_with_next_sentence": true
    },
    {
        "source_sentence": "　以喻稱讚如來德，　　有情聞讚皆深著；　佛德如空不可量，　　如是無二真讚佛。",
        "from": "T13n0404_001:0615b07_0",
        "context_with_next_sentence": true
    },
    {
        "source_sentence": "　敬禮能覺諸有情，　　無觀無心至無得；　唯有諸佛能讚佛，　　我禮如如真德尊。",
        "from": "T13n0404_001:0615b09_0",
        "context_with_next_sentence": true
    },
    {
        "source_sentence": "　了諸有情無我人，　　諸佛法界同一相；　已知諸法離欲相，　　故我供養平等尊。」",
        "from": "T13n0404_001:0615b11_0",
        "context_with_next_sentence": true
    },
    {
        "source_sentence": "爾時，大虛空藏菩薩摩訶薩說是伽他已，即時寶莊嚴道場妙寶樓閣六種震動，空中出聲而作是言：「釋迦牟尼世尊，於無數俱胝那庾多百千劫中，所有積集阿耨多羅三藐三菩提法，此大虛空藏菩薩，以妙伽他悉能稱揚。",
        "from": "T13n0404_001:0615b13_0",
        "context_with_next_sentence": true
    },
    {
        "source_sentence": "善男子！",
        "from": "T13n0404_001:0615b18_1",
        "context_with_next_sentence": true
    },
    {
        "source_sentence": "若於夢中尚未曾聞，何況得見。",
        "from": "T13n0404_001:0615b18_2",
        "context_with_next_sentence": true
    },
    {
        "source_sentence": "若有善男子、善女人聞此伽他，能生信解，解已修行，當知此人漸次不久能師子吼，如虛空藏菩薩。」",
        "from": "T13n0404_001:0615b19_0",
        "context_with_next_sentence": true
    },
    {
        "source_sentence": "爾時，大虛空藏菩薩摩訶薩白佛言：「世尊！",
        "from": "T13n0404_001:0615b22_0",
        "context_with_next_sentence": true
    },
    {
        "source_sentence": "我為欲聞大集經典，故來至此娑訶世界，瞻仰世尊，禮拜、供養、聽聞斯法。",
        "from": "T13n0404_001:0615b22_1",
        "context_with_next_sentence": true
    },
    {
        "source_sentence": "今此眾中諸來正士，各各於法而有疑心。",
        "from": "T13n0404_001:0615b24_2",
        "context_with_next_sentence": true
    },
    {
        "source_sentence": "唯願世尊，令於諸法得法光明生決定慧。",
        "from": "T13n0404_001:0615b25_3",
        "context_with_next_sentence": true
    },
    {
        "source_sentence": "善哉！",
        "from": "T13n0404_001:0615b26_4",
        "context_with_next_sentence": true
    },
    {
        "source_sentence": "世尊！",
        "from": "T13n0404_001:0615b26_5",
        "context_with_next_sentence": true
    },
    {
        "source_sentence": "我今欲問決定之義，唯願如來少賜方便。",
        "from": "T13n0404_001:0615b26_6",
        "context_with_next_sentence": true
    },
    {
        "source_sentence": "何以故？",
        "from": "T13n0404_001:0615b27_7",
        "context_with_next_sentence": true
    },
    {
        "source_sentence": "世尊！",
        "from": "T13n0404_001:0615b27_8",
        "context_with_next_sentence": true
    },
    {
        "source_sentence": "是無礙智者，善知一切有情諸根前後熟故。",
        "from": "T13n0404_001:0615b27_9",
        "context_with_next_sentence": true
    },
    {
        "source_sentence": "世尊得光明者，離諸闇瞑故。",
        "from": "T13n0404_001:0615b28_10",
        "context_with_next_sentence": true
    },
    {
        "source_sentence": "世尊知義者，善能分別諸句義故。",
        "from": "T13n0404_001:0615b29_11",
        "context_with_next_sentence": true
    },
    {
        "source_sentence": "世尊知時者，不越時授記故。",
        "from": "T13n0404_001:0615c01_12",
        "context_with_next_sentence": true
    },
    {
        "source_sentence": "世尊知宜者，於諸有情隨宜說法故。",
        "from": "T13n0404_001:0615c02_0",
        "context_with_next_sentence": true
    },
    {
        "source_sentence": "世尊遊戲者，於諸神通得自在故。",
        "from": "T13n0404_001:0615c02_1",
        "context_with_next_sentence": true
    },
    {
        "source_sentence": "世尊淨觀察者，了有情心行如掌中故。",
        "from": "T13n0404_001:0615c03_2",
        "context_with_next_sentence": true
    },
    {
        "source_sentence": "世尊高大者，無能見頂故。",
        "from": "T13n0404_001:0615c04_3",
        "context_with_next_sentence": true
    },
    {
        "source_sentence": "世尊勇健者，三千界中無能陵屈故。",
        "from": "T13n0404_001:0615c05_4",
        "context_with_next_sentence": true
    },
    {
        "source_sentence": "世尊自然者，無師證悟一切法故。",
        "from": "T13n0404_001:0615c06_0",
        "context_with_next_sentence": true
    },
    {
        "source_sentence": "世尊導師者，於諸道中示正路故。",
        "from": "T13n0404_001:0615c06_1",
        "context_with_next_sentence": true
    },
    {
        "source_sentence": "世尊大醫王者，以甘露藥能永除斷有情惑障纏蓋病故。",
        "from": "T13n0404_001:0615c07_2",
        "context_with_next_sentence": true
    },
    {
        "source_sentence": "世尊持大力者，得於是處、非處乃至三明故。",
        "from": "T13n0404_001:0615c08_3",
        "context_with_next_sentence": true
    },
    {
        "source_sentence": "世尊大無畏者，於一切世間沙門、婆羅門、諸天、魔梵之中，大師子吼無所畏故。",
        "from": "T13n0404_001:0615c09_4",
        "context_with_next_sentence": true
    },
    {
        "source_sentence": "世尊成就不共法者，獲得三世無礙智身、口、意清淨，三摩鉢底解脫知見等不共法故。",
        "from": "T13n0404_001:0615c11_5",
        "context_with_next_sentence": true
    },
    {
        "source_sentence": "世尊住大慈者，以無礙慧於諸有情平等觀察，如虛空故。",
        "from": "T13n0404_001:0615c13_6",
        "context_with_next_sentence": true
    },
    {
        "source_sentence": "世尊住大悲者，以平等慧於諸有情善行、惡行若苦、若樂無所動故。",
        "from": "T13n0404_001:0615c14_7",
        "context_with_next_sentence": true
    },
    {
        "source_sentence": "世尊住大喜者，行於禪定解脫到彼岸故。",
        "from": "T13n0404_001:0615c16_8",
        "context_with_next_sentence": true
    },
    {
        "source_sentence": "世尊住大捨者，心無憎愛如虛空故。",
        "from": "T13n0404_001:0615c17_9",
        "context_with_next_sentence": true
    },
    {
        "source_sentence": "世尊住平等者，入一切如來平等智故。",
        "from": "T13n0404_001:0615c18_10",
        "context_with_next_sentence": true
    },
    {
        "source_sentence": "世尊無希望者，智慧滿足遠名利故。",
        "from": "T13n0404_001:0615c19_11",
        "context_with_next_sentence": true
    },
    {
        "source_sentence": "世尊一切智者，五眼清淨見一切法悉究竟故。",
        "from": "T13n0404_001:0615c19_12",
        "context_with_next_sentence": true
    },
    {
        "source_sentence": "我知世尊成就如是無量、無邊功德，我等今者愛樂法故，於此法中欲小諮問；令諸有情於平等法，方便出生一切智智。」",
        "from": "T13n0404_001:0615c21_0",
        "context_with_next_sentence": true
    },
    {
        "source_sentence": "爾時，佛告虛空藏菩薩摩訶薩言：「善哉，善哉！",
        "from": "T13n0404_001:0615c24_0",
        "context_with_next_sentence": true
    },
    {
        "source_sentence": "正士！",
        "from": "T13n0404_001:0615c25_0",
        "context_with_next_sentence": true
    },
    {
        "source_sentence": "汝於殑伽河沙佛所已得授記。",
        "from": "T13n0404_001:0615c25_1",
        "context_with_next_sentence": true
    },
    {
        "source_sentence": "我今聽汝隨有所問，當為分別，令得歡喜。」",
        "from": "T13n0404_001:0615c25_2",
        "context_with_next_sentence": true
    },
    {
        "source_sentence": "於是眾中有菩薩摩訶薩，名功德王光明，問虛空藏菩薩言：「汝為何故問於如來？」",
        "from": "T13n0404_001:0615c26_3",
        "context_with_next_sentence": true
    },
    {
        "source_sentence": "時大虛空藏菩薩即以伽他而答之曰：「普心等於諸有情，　　妙心等住於彼岸，　悟心無心入妙理，　　是故我問於世尊。",
        "from": "T13n0404_001:0615c28_4",
        "context_with_next_sentence": true
    },
    {
        "source_sentence": "　得光無暗清淨者，　　無疑能斷彼疑惑；　為令決定得解脫，　　是故我問於世尊。",
        "from": "T13n0404_001:0616a03_0",
        "context_with_next_sentence": true
    },
    {
        "source_sentence": "　知我無我悉清淨，　　常利有情住無我；　解脫有情我見縛，　　為此等故問世尊。",
        "from": "T13n0404_001:0616a05_0",
        "context_with_next_sentence": true
    },
    {
        "source_sentence": "　威儀善住於淨戒，　　意樂清淨虛空等；　堅固不動若迷盧，　　是故我問功德者。",
        "from": "T13n0404_001:0616a07_0",
        "context_with_next_sentence": true
    },
    {
        "source_sentence": "　精進無邊勇無退，　　能摧我慢眾魔怨；　自淨淨彼煩惱纏，　　故我請問端嚴者。",
        "from": "T13n0404_001:0616a09_0",
        "context_with_next_sentence": true
    },
    {
        "source_sentence": "　樂聞施、戒、忍、精進，　　禪定、解脫、發諸通；　清淨無垢勝慧明，　　故我問於清淨義。",
        "from": "T13n0404_001:0616a11_0",
        "context_with_next_sentence": true
    },
    {
        "source_sentence": "　住空、無相、無願者，　　示現生死或涅槃；　無生、無住、無去來，　　故我問於清淨智。",
        "from": "T13n0404_001:0616a13_0",
        "context_with_next_sentence": true
    },
    {
        "source_sentence": "　甚深知見無涯際，　　聲聞、緣覺及餘眾；　無能難問不可測，　　我為如是問世尊。",
        "from": "T13n0404_001:0616a15_0",
        "context_with_next_sentence": true
    },
    {
        "source_sentence": "　樂於正法能通達，　　法與非法俱無取；　常於善法心不亂，　　是故我問如來法。",
        "from": "T13n0404_001:0616a17_0",
        "context_with_next_sentence": true
    },
    {
        "source_sentence": "　不斷佛種諸賢士，　　能護正法及僧伽；　名聞三世諸佛稱，　　故我問於功德海。」",
        "from": "T13n0404_001:0616a19_0",
        "context_with_next_sentence": true
    },
    {
        "source_sentence": "爾時，大虛空藏菩薩以伽他答功德王光明菩薩已，白佛言：「世尊！",
        "from": "T13n0404_001:0616a21_0",
        "context_with_next_sentence": true
    },
    {
        "source_sentence": "云何菩薩修行布施波羅蜜多猶若虛空？",
        "from": "T13n0404_001:0616a22_1",
        "context_with_next_sentence": true
    },
    {
        "source_sentence": "云何修行淨戒、忍辱、精進、禪定、般若波羅蜜多猶若虛空？",
        "from": "T13n0404_001:0616a23_2",
        "context_with_next_sentence": true
    },
    {
        "source_sentence": "云何修行福德、智慧二種莊嚴猶若虛空？",
        "from": "T13n0404_001:0616a24_3",
        "context_with_next_sentence": true
    },
    {
        "source_sentence": "云何不捨離佛隨念，不捨離法隨念、僧隨念、捨隨念、戒隨念、天隨念？",
        "from": "T13n0404_001:0616a25_4",
        "context_with_next_sentence": true
    },
    {
        "source_sentence": "云何菩薩修行諸行等於涅槃？",
        "from": "T13n0404_001:0616a27_5",
        "context_with_next_sentence": true
    },
    {
        "source_sentence": "云何菩薩善知一切有情行相？",
        "from": "T13n0404_001:0616a27_6",
        "context_with_next_sentence": true
    },
    {
        "source_sentence": "云何能持佛法寶藏，如來等覺彼法性相如實而知？",
        "from": "T13n0404_001:0616a28_7",
        "context_with_next_sentence": true
    },
    {
        "source_sentence": "云何菩薩善知有情本來清淨而成熟之？",
        "from": "T13n0404_001:0616a29_8",
        "context_with_next_sentence": true
    },
    {
        "source_sentence": "云何菩薩如理相應修習佛法至於究竟？",
        "from": "T13n0404_001:0616b01_9",
        "context_with_next_sentence": true
    },
    {
        "source_sentence": "云何菩薩不壞神通，於一切法而得自在？",
        "from": "T13n0404_001:0616b02_10",
        "context_with_next_sentence": true
    },
    {
        "source_sentence": "云何菩薩得住甚深佛法理趣，一切聲聞及辟支佛所不能測？",
        "from": "T13n0404_001:0616b03_11",
        "context_with_next_sentence": true
    },
    {
        "source_sentence": "云何菩薩入緣起善巧智，遠離一切邊見？",
        "from": "T13n0404_001:0616b04_12",
        "context_with_next_sentence": true
    },
    {
        "source_sentence": "云何菩薩以如來印印於真如，不間斷善巧智？",
        "from": "T13n0404_001:0616b05_13",
        "context_with_next_sentence": true
    },
    {
        "source_sentence": "云何菩薩入於法界甚深理趣，見一切法互相周遍平等一性？",
        "from": "T13n0404_001:0616b06_14",
        "context_with_next_sentence": true
    },
    {
        "source_sentence": "云何菩薩意樂堅固猶若金剛，於此大乘無有傾動？",
        "from": "T13n0404_001:0616b08_15",
        "context_with_next_sentence": true
    },
    {
        "source_sentence": "云何菩薩於自境界清淨如佛境界？",
        "from": "T13n0404_001:0616b09_16",
        "context_with_next_sentence": true
    },
    {
        "source_sentence": "云何菩薩得陀羅尼無忘法行？",
        "from": "T13n0404_001:0616b10_17",
        "context_with_next_sentence": true
    },
    {
        "source_sentence": "云何菩薩獲得如來加持無礙辯才？",
        "from": "T13n0404_001:0616b11_0",
        "context_with_next_sentence": true
    },
    {
        "source_sentence": "云何菩薩於生死中而得自在？",
        "from": "T13n0404_001:0616b11_1",
        "context_with_next_sentence": true
    },
    {
        "source_sentence": "云何菩薩摧伏怨敵超越四魔？",
        "from": "T13n0404_001:0616b12_2",
        "context_with_next_sentence": true
    },
    {
        "source_sentence": "云何菩薩積集無量福德資糧，為諸有情作所依止？",
        "from": "T13n0404_001:0616b13_3",
        "context_with_next_sentence": true
    },
    {
        "source_sentence": "云何菩薩出無佛世，為諸有情而作佛事？",
        "from": "T13n0404_001:0616b14_4",
        "context_with_next_sentence": true
    },
    {
        "source_sentence": "云何菩薩獲得海印三摩地，不染一切有情心行？",
        "from": "T13n0404_001:0616b15_5",
        "context_with_next_sentence": true
    },
    {
        "source_sentence": "云何菩薩得無染著，心如虛空風無有障礙？",
        "from": "T13n0404_001:0616b16_6",
        "context_with_next_sentence": true
    },
    {
        "source_sentence": "云何菩薩善知軌儀，修行離暗獲得光明，不隨他緣得自然智，速到大乘一切智智？」",
        "from": "T13n0404_001:0616b17_7",
        "context_with_next_sentence": true
    },
    {
        "source_sentence": "爾時，佛告大虛空藏菩薩摩訶薩言：「善哉，善哉！",
        "from": "T13n0404_001:0616b20_0",
        "context_with_next_sentence": true
    },
    {
        "source_sentence": "正士！」",
        "from": "T13n0404_001:0616b21_1",
        "context_with_next_sentence": true
    },
    {
        "source_sentence": "復言：「善哉，善哉！",
        "from": "T13n0404_001:0616b21_2",
        "context_with_next_sentence": true
    },
    {
        "source_sentence": "正士！",
        "from": "T13n0404_001:0616b21_3",
        "context_with_next_sentence": true
    },
    {
        "source_sentence": "汝今善能問於如來如是深義，能為有情發如是問。",
        "from": "T13n0404_001:0616b21_4",
        "context_with_next_sentence": true
    },
    {
        "source_sentence": "汝能明了一切佛法，已曾供養奉事過去無量諸佛，於諸佛所種諸善根，被精進甲求法無厭；以智慧器杖出諸魔境，常樂利益一切有情；超越世間毀譽八法，心行平等猶若虛空；久已積集一切智智，如汝功德邊際叵量；已於恒沙過去佛所曾問斯義。",
        "from": "T13n0404_001:0616b22_5",
        "context_with_next_sentence": true
    },
    {
        "source_sentence": "是故正士諦聽，諦聽！",
        "from": "T13n0404_001:0616b28_6",
        "context_with_next_sentence": true
    },
    {
        "source_sentence": "善思念之！",
        "from": "T13n0404_001:0616b29_0",
        "context_with_next_sentence": true
    },
    {
        "source_sentence": "吾當為汝分別解說菩薩摩訶薩所獲功德，到於大乘一切智智。」",
        "from": "T13n0404_001:0616b29_1",
        "context_with_next_sentence": true
    },
    {
        "source_sentence": "虛空藏菩薩言：「唯然，世尊！",
        "from": "T13n0404_001:0616c01_2",
        "context_with_next_sentence": true
    },
    {
        "source_sentence": "願樂欲聞。」",
        "from": "T13n0404_001:0616c02_3",
        "context_with_next_sentence": true
    },
    {
        "source_sentence": "佛告大虛空藏菩薩言：「善男子！",
        "from": "T13n0404_001:0616c03_0",
        "context_with_next_sentence": true
    },
    {
        "source_sentence": "菩薩成就四法，修行布施波羅蜜多猶若虛空。",
        "from": "T13n0404_001:0616c03_1",
        "context_with_next_sentence": true
    },
    {
        "source_sentence": "云何為四？",
        "from": "T13n0404_001:0616c04_2",
        "context_with_next_sentence": true
    },
    {
        "source_sentence": "所謂：以我清淨故有情清淨；以有情清淨故施即清淨；以施清淨故迴向清淨；以迴向清淨故菩提清淨。",
        "from": "T13n0404_001:0616c05_0",
        "context_with_next_sentence": true
    },
    {
        "source_sentence": "善男子！",
        "from": "T13n0404_001:0616c07_1",
        "context_with_next_sentence": true
    },
    {
        "source_sentence": "是為菩薩成就四法，修行布施波羅蜜多猶若虛空。",
        "from": "T13n0404_001:0616c07_2",
        "context_with_next_sentence": true
    },
    {
        "source_sentence": "「復次，若菩薩成就八法，能淨修行布施波羅蜜多。",
        "from": "T13n0404_001:0616c08_3",
        "context_with_next_sentence": true
    },
    {
        "source_sentence": "云何為八？",
        "from": "T13n0404_001:0616c09_4",
        "context_with_next_sentence": true
    },
    {
        "source_sentence": "所謂：我清淨施；我所清淨施；因清淨施；見清淨施；相清淨施；異相清淨施；不望果報清淨施；心平等如虛空清淨施。",
        "from": "T13n0404_001:0616c10_5",
        "context_with_next_sentence": true
    },
    {
        "source_sentence": "是為菩薩成就八法，能淨修行布施波羅蜜多。",
        "from": "T13n0404_001:0616c12_6",
        "context_with_next_sentence": true
    },
    {
        "source_sentence": "「善男子！",
        "from": "T13n0404_001:0616c13_7",
        "context_with_next_sentence": true
    },
    {
        "source_sentence": "譬如虛空無有邊際，菩薩無限行施亦復如是。",
        "from": "T13n0404_001:0616c14_0",
        "context_with_next_sentence": true
    },
    {
        "source_sentence": "譬如虛空寬廣無礙，菩薩迴向行施亦復如是。",
        "from": "T13n0404_001:0616c15_1",
        "context_with_next_sentence": true
    },
    {
        "source_sentence": "譬如虛空無色，菩薩離色行施亦復如是。",
        "from": "T13n0404_001:0616c16_2",
        "context_with_next_sentence": true
    },
    {
        "source_sentence": "譬如虛空無有受者，菩薩離受行施亦復如是。",
        "from": "T13n0404_001:0616c17_3",
        "context_with_next_sentence": true
    },
    {
        "source_sentence": "譬如虛空無所染著，菩薩遠離染著行施亦復如是。",
        "from": "T13n0404_001:0616c18_4",
        "context_with_next_sentence": true
    },
    {
        "source_sentence": "譬如虛空無所為作，菩薩遠離有為行施亦復如是。",
        "from": "T13n0404_001:0616c19_5",
        "context_with_next_sentence": true
    },
    {
        "source_sentence": "譬如虛空無有識想，菩薩離於識想行施亦復如是。",
        "from": "T13n0404_001:0616c20_6",
        "context_with_next_sentence": true
    },
    {
        "source_sentence": "譬如虛空遍諸佛剎，菩薩大慈行施遍緣恒沙諸佛國土一切有情亦復如是。",
        "from": "T13n0404_001:0616c21_7",
        "context_with_next_sentence": true
    },
    {
        "source_sentence": "譬如虛空無有窮盡，菩薩不斷三寶種迴向行施亦復如是。",
        "from": "T13n0404_001:0616c23_8",
        "context_with_next_sentence": true
    },
    {
        "source_sentence": "譬如虛空無有暗瞑，菩薩行施離煩惱暗亦復如是。",
        "from": "T13n0404_001:0616c24_9",
        "context_with_next_sentence": true
    },
    {
        "source_sentence": "譬如虛空無相顯現，菩薩行施心體清淨亦復如是。",
        "from": "T13n0404_001:0616c25_10",
        "context_with_next_sentence": true
    },
    {
        "source_sentence": "譬如虛空含容一切，菩薩行施普攝有情亦復如是。",
        "from": "T13n0404_001:0616c27_11",
        "context_with_next_sentence": true
    },
    {
        "source_sentence": "又如變化人施變化者，無心分別不希其報，菩薩行施亦復如是，皆如幻化遠離能所不希果報。",
        "from": "T13n0404_001:0616c28_12",
        "context_with_next_sentence": true
    },
    {
        "source_sentence": "善男子！",
        "from": "T13n0404_001:0617a01_13",
        "context_with_next_sentence": true
    },
    {
        "source_sentence": "菩薩行施以勝智慧捨諸煩惱，以方便智不捨有情，是為菩薩修行布施波羅蜜多猶若虛空。」",
        "from": "T13n0404_001:0617a01_14",
        "context_with_next_sentence": true
    },
    {
        "source_sentence": "爾時，燈手菩薩摩訶薩，在於會中即從座起，白佛言：「世尊！",
        "from": "T13n0404_001:0617a04_0",
        "context_with_next_sentence": true
    },
    {
        "source_sentence": "菩薩摩訶薩以何等相修行如是布施波羅蜜多？」",
        "from": "T13n0404_001:0617a05_1",
        "context_with_next_sentence": true
    },
    {
        "source_sentence": "佛言：「善男子！",
        "from": "T13n0404_001:0617a06_2",
        "context_with_next_sentence": true
    },
    {
        "source_sentence": "菩薩摩訶薩應以無相修行如是布施波羅蜜多。",
        "from": "T13n0404_001:0617a06_3",
        "context_with_next_sentence": true
    },
    {
        "source_sentence": "何以故？",
        "from": "T13n0404_001:0617a07_4",
        "context_with_next_sentence": true
    },
    {
        "source_sentence": "以一切法無身相，身相清淨故；無有情相，有情相清淨故；無法相，法相清淨故；無智相，智相清淨故；無慧相，慧相清淨故；無心相，心相清淨故；無世間相，世間相清淨故；無色相，色相清淨故；無見相，見相清淨故；如是乃至無暗、無明離一切相。",
        "from": "T13n0404_001:0617a08_0",
        "context_with_next_sentence": true
    },
    {
        "source_sentence": "無相究竟邊際獲無盡忍，得於如來決定記莂，住於菩薩尼夜摩位，以不退印印之，得佛灌頂，成就一切平等佛法，善知一切有情行相。",
        "from": "T13n0404_001:0617a13_1",
        "context_with_next_sentence": true
    },
    {
        "source_sentence": "菩薩以如是行修行布施波羅蜜多。」",
        "from": "T13n0404_001:0617a16_2",
        "context_with_next_sentence": true
    },
    {
        "source_sentence": "說是法時，萬六千菩薩於諸法中見諸法性，猶若虛空獲無生法忍。",
        "from": "T13n0404_001:0617a17_3",
        "context_with_next_sentence": true
    },
    {
        "source_sentence": "爾時世尊說伽他曰：「心常清淨恒行施，　　為求菩提不望報；　施已歡喜無追悔，　　是為妙施得解脫。",
        "from": "T13n0404_001:0617a18_4",
        "context_with_next_sentence": true
    },
    {
        "source_sentence": "　智者知法皆如幻，　　不顧身命及以財；　於餘資具皆不貪，　　志佛菩提心決定。",
        "from": "T13n0404_001:0617a22_0",
        "context_with_next_sentence": true
    },
    {
        "source_sentence": "　悉皆等施無憎愛，　　不生退沒恒進修；　由觀諸法如虛空，　　是故無喜亦無厭。",
        "from": "T13n0404_001:0617a24_0",
        "context_with_next_sentence": true
    },
    {
        "source_sentence": "　知法性相本清淨，　　菩提與施亦復然；　由於所施不生貪，　　故常能捨無戲論。",
        "from": "T13n0404_001:0617a26_0",
        "context_with_next_sentence": true
    },
    {
        "source_sentence": "　平等普施離思慮，　　於上、中、下無分別；　意樂清淨常無垢，　　所有惠施離悕望。",
        "from": "T13n0404_001:0617a28_0",
        "context_with_next_sentence": true
    },
    {
        "source_sentence": "　知身幻化皆無常，　　財亦不堅如夢電；　即生悲愍世間故，　　而能常施不染世。",
        "from": "T13n0404_001:0617b01_0",
        "context_with_next_sentence": true
    },
    {
        "source_sentence": "　無我行施煩惱淨，　　即能建立於佛教；　不為魔羅所得便，　　如是施心難校量。",
        "from": "T13n0404_001:0617b03_0",
        "context_with_next_sentence": true
    },
    {
        "source_sentence": "　十力所說此施心，　　應住清淨尸羅行；　由此善修獲靜慮，　　智慧便能速圓滿。",
        "from": "T13n0404_001:0617b05_0",
        "context_with_next_sentence": true
    },
    {
        "source_sentence": "　施戒與心俱清淨，　　燒諸結使不復生；　自他皆獲於利益，　　能得無為涅槃樂。",
        "from": "T13n0404_001:0617b07_0",
        "context_with_next_sentence": true
    },
    {
        "source_sentence": "　為除貪結行於施，　　是故不染亦不著；　惠彼令無於苦惱，　　自成清淨菩提因。",
        "from": "T13n0404_001:0617b09_0",
        "context_with_next_sentence": true
    },
    {
        "source_sentence": "　所施心無於退沒，　　由斯得見菩提性；　已見菩提清淨德，　　則能度於無量眾。」",
        "from": "T13n0404_001:0617b11_0",
        "context_with_next_sentence": true
    },
    {
        "source_sentence": "大集大虛空藏菩薩所問經卷第一",
        "from": "T13n0404_001:0617b13_0",
        "context_with_next_sentence": false
    }
]