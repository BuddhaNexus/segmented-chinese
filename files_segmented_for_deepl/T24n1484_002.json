[
    {
        "source_sentence": "梵網經菩薩戒序",
        "from": "T24n1484_002:1003a15_0",
        "context_with_next_sentence": true
    },
    {
        "source_sentence": "「諸佛子等！",
        "from": "T24n1484_002:1003a16_0",
        "context_with_next_sentence": true
    },
    {
        "source_sentence": "合掌至心聽。",
        "from": "T24n1484_002:1003a16_1",
        "context_with_next_sentence": true
    },
    {
        "source_sentence": "我今欲說諸佛大戒序。",
        "from": "T24n1484_002:1003a16_2",
        "context_with_next_sentence": true
    },
    {
        "source_sentence": "眾集，默然聽。",
        "from": "T24n1484_002:1003a17_3",
        "context_with_next_sentence": true
    },
    {
        "source_sentence": "自知有罪當懺悔，懺悔即安樂，不懺悔罪益深。",
        "from": "T24n1484_002:1003a17_4",
        "context_with_next_sentence": true
    },
    {
        "source_sentence": "無罪者默然，默然故，當知眾清淨。",
        "from": "T24n1484_002:1003a18_5",
        "context_with_next_sentence": true
    },
    {
        "source_sentence": "諸大德優婆塞、優婆夷等諦聽。",
        "from": "T24n1484_002:1003a19_6",
        "context_with_next_sentence": true
    },
    {
        "source_sentence": "佛滅度後於像法中，應當尊敬波羅提木叉，波羅提木叉者即是此戒。",
        "from": "T24n1484_002:1003a20_0",
        "context_with_next_sentence": true
    },
    {
        "source_sentence": "持此戒時如暗遇明、如貧得寶、如病得差、如囚繫出獄、如遠行者得歸。",
        "from": "T24n1484_002:1003a21_1",
        "context_with_next_sentence": true
    },
    {
        "source_sentence": "當知此則是眾等大師，若佛住世無異此也。",
        "from": "T24n1484_002:1003a23_2",
        "context_with_next_sentence": true
    },
    {
        "source_sentence": "怖心難生、善心難發，故經云：『勿輕小罪以為無殃，水滴雖微漸盈大器。",
        "from": "T24n1484_002:1003a24_3",
        "context_with_next_sentence": true
    },
    {
        "source_sentence": "剎那造罪殃墮無間，一失人身萬劫不復。",
        "from": "T24n1484_002:1003a26_4",
        "context_with_next_sentence": true
    },
    {
        "source_sentence": "壯色不停猶如奔馬，人命無常過於山水，今日雖存明亦難保。",
        "from": "T24n1484_002:1003a27_5",
        "context_with_next_sentence": true
    },
    {
        "source_sentence": "眾等各各一心勤修精進，慎勿懈怠懶惰睡眠縱意，夜即攝心存念三寶。",
        "from": "T24n1484_002:1003a28_6",
        "context_with_next_sentence": true
    },
    {
        "source_sentence": "莫以空過徒設疲勞，後代深悔。』",
        "from": "T24n1484_002:1003b01_7",
        "context_with_next_sentence": true
    },
    {
        "source_sentence": "眾等各各一心謹依此戒，如法修行，應當學。」",
        "from": "T24n1484_002:1003b02_8",
        "context_with_next_sentence": true
    },
    {
        "source_sentence": "梵網經盧舍那佛說菩薩心地",
        "from": "T24n1484_002:1003b06_0",
        "context_with_next_sentence": true
    },
    {
        "source_sentence": "戒品第十卷下",
        "from": "T24n1484_002:1003b07_0",
        "context_with_next_sentence": true
    },
    {
        "source_sentence": "後秦龜茲國三藏鳩摩羅什譯",
        "from": "T24n1484_002:1003b09_0",
        "context_with_next_sentence": true
    },
    {
        "source_sentence": "爾時盧舍那佛，為此大眾略開百千恒河沙不可說法門中心地，如毛頭許：「是過去一切佛已說、未來佛當說、現在佛今說，三世菩薩已學、當學、今學。",
        "from": "T24n1484_002:1003b10_0",
        "context_with_next_sentence": true
    },
    {
        "source_sentence": "我已百劫修行是心地，號吾為盧舍那。",
        "from": "T24n1484_002:1003b13_1",
        "context_with_next_sentence": true
    },
    {
        "source_sentence": "汝諸佛轉我所說，與一切眾生開心地道。」",
        "from": "T24n1484_002:1003b14_2",
        "context_with_next_sentence": true
    },
    {
        "source_sentence": "時蓮花臺藏世界赫赫天光師子座上盧舍那佛放光光，告千花上佛：「持我心地法門品而去，復轉為千百億釋迦及一切眾生，次第說我上心地法門品。",
        "from": "T24n1484_002:1003b15_3",
        "context_with_next_sentence": true
    },
    {
        "source_sentence": "汝等受持讀誦一心而行。」",
        "from": "T24n1484_002:1003b18_4",
        "context_with_next_sentence": true
    },
    {
        "source_sentence": "爾時千花上佛、千百億釋迦，從蓮花藏世界赫赫師子座起，各各辭退，舉身放不可思議光，光皆化無量佛。",
        "from": "T24n1484_002:1003b20_0",
        "context_with_next_sentence": true
    },
    {
        "source_sentence": "一時以無量青黃赤白花供養盧舍那佛，受持上說心地法門品竟，各各從此蓮花藏世界而沒。",
        "from": "T24n1484_002:1003b22_1",
        "context_with_next_sentence": true
    },
    {
        "source_sentence": "沒已入體性虛空花光三昧，還本源世界閻浮提菩提樹下，從體性虛空華光三昧出。",
        "from": "T24n1484_002:1003b24_2",
        "context_with_next_sentence": true
    },
    {
        "source_sentence": "出已方坐金剛千光王座，及妙光堂說十世界海。",
        "from": "T24n1484_002:1003b26_3",
        "context_with_next_sentence": true
    },
    {
        "source_sentence": "復從座起，至帝釋宮說十住。",
        "from": "T24n1484_002:1003b27_4",
        "context_with_next_sentence": true
    },
    {
        "source_sentence": "復從座起，至炎天中說十行。",
        "from": "T24n1484_002:1003b28_5",
        "context_with_next_sentence": true
    },
    {
        "source_sentence": "復從座起，至第四天中說十迴向。",
        "from": "T24n1484_002:1003b29_6",
        "context_with_next_sentence": true
    },
    {
        "source_sentence": "復從座起，至化樂天說十禪定。",
        "from": "T24n1484_002:1003c01_7",
        "context_with_next_sentence": true
    },
    {
        "source_sentence": "復從座起，至他化天說十地。",
        "from": "T24n1484_002:1003c01_8",
        "context_with_next_sentence": true
    },
    {
        "source_sentence": "復至一禪中說十金剛，復至二禪中說十忍，復至三禪中說十願，復至四禪中摩醯首羅天王宮，說我本源蓮花藏世界盧舍那佛所說心地法門品。",
        "from": "T24n1484_002:1003c02_9",
        "context_with_next_sentence": true
    },
    {
        "source_sentence": "其餘千百億釋迦亦復如是無二無別。",
        "from": "T24n1484_002:1003c06_10",
        "context_with_next_sentence": true
    },
    {
        "source_sentence": "如賢劫品中說。",
        "from": "T24n1484_002:1003c06_11",
        "context_with_next_sentence": true
    },
    {
        "source_sentence": "爾時釋迦牟尼佛，從初現蓮花藏世界東方來入天王宮中說魔受化經已，下生南閻浮提迦夷羅國，母名摩耶、父字白淨。",
        "from": "T24n1484_002:1003c08_0",
        "context_with_next_sentence": true
    },
    {
        "source_sentence": "吾名悉達，七歲出家、三十成道，號吾為釋迦牟尼佛。",
        "from": "T24n1484_002:1003c10_1",
        "context_with_next_sentence": true
    },
    {
        "source_sentence": "於寂滅道場坐金剛花光王座，乃至摩醯首羅天王宮。",
        "from": "T24n1484_002:1003c12_2",
        "context_with_next_sentence": true
    },
    {
        "source_sentence": "其中次第十住處所說。",
        "from": "T24n1484_002:1003c13_3",
        "context_with_next_sentence": true
    },
    {
        "source_sentence": "時佛觀諸大梵天王網羅幢，因為說無量世界猶如網孔，一一世界各各不同別異無量，佛教門亦復如是。",
        "from": "T24n1484_002:1003c14_4",
        "context_with_next_sentence": true
    },
    {
        "source_sentence": "吾今來此世界八千返，為此娑婆世界坐金剛花光王座，乃至摩醯首羅天王宮，為是中一切大眾略開心地法門品竟。",
        "from": "T24n1484_002:1003c16_5",
        "context_with_next_sentence": true
    },
    {
        "source_sentence": "復從天王宮下至閻浮提菩提樹下，為此地上一切眾生凡夫癡闇之人，說我本盧舍那佛心地中初發心中常所誦一戒光明。",
        "from": "T24n1484_002:1003c19_6",
        "context_with_next_sentence": true
    },
    {
        "source_sentence": "金剛寶戒是一切佛本源、一切菩薩本源、佛性種子。",
        "from": "T24n1484_002:1003c22_7",
        "context_with_next_sentence": true
    },
    {
        "source_sentence": "一切眾生皆有佛性，一切意識色心是情是心，皆入佛性戒中，當當常有因故，有當當常住法身。",
        "from": "T24n1484_002:1003c23_8",
        "context_with_next_sentence": true
    },
    {
        "source_sentence": "如是十波羅提木叉出於世界，是法戒，是三世一切眾生頂戴受持。",
        "from": "T24n1484_002:1003c25_9",
        "context_with_next_sentence": true
    },
    {
        "source_sentence": "吾今當為此大眾重說十無盡藏戒品，是一切眾生戒本源自性清淨。",
        "from": "T24n1484_002:1003c27_10",
        "context_with_next_sentence": true
    },
    {
        "source_sentence": "「我今盧舍那，　　方坐蓮花臺，　周匝千花上，　　復現千釋迦。",
        "from": "T24n1484_002:1003c29_0",
        "context_with_next_sentence": true
    },
    {
        "source_sentence": "　一花百億國，　　一國一釋迦，　各坐菩提樹，　　一時成佛道。",
        "from": "T24n1484_002:1004a02_0",
        "context_with_next_sentence": true
    },
    {
        "source_sentence": "　如是千百億，　　盧舍那本身，　千百億釋迦，　　各接微塵眾，　俱來至我所，　　聽我誦佛戒，　甘露門則開。",
        "from": "T24n1484_002:1004a04_0",
        "context_with_next_sentence": true
    },
    {
        "source_sentence": "　　是時千百億，　還至本道場，　　各坐菩提樹，　誦我本師戒。",
        "from": "T24n1484_002:1004a07_1",
        "context_with_next_sentence": true
    },
    {
        "source_sentence": "　　十重四十八，　戒如明日月，　　亦如瓔珞珠，　微塵菩薩眾，　　由是成正覺。",
        "from": "T24n1484_002:1004a09_2",
        "context_with_next_sentence": true
    },
    {
        "source_sentence": "　是盧舍那誦，　　我亦如是誦，　汝新學菩薩，　　頂戴受持戒，　受持是戒已，　　轉授諸眾生，　諦聽我正誦，　　佛法中戒藏，　波羅提木叉，　　大眾心諦信。",
        "from": "T24n1484_002:1004a12_0",
        "context_with_next_sentence": true
    },
    {
        "source_sentence": "　汝是當成佛，　　我是已成佛，　常作如是信，　　戒品已具足。",
        "from": "T24n1484_002:1004a17_0",
        "context_with_next_sentence": true
    },
    {
        "source_sentence": "　一切有心者，　　皆應攝佛戒，　眾生受佛戒，　　即入諸佛位。",
        "from": "T24n1484_002:1004a19_0",
        "context_with_next_sentence": true
    },
    {
        "source_sentence": "　位同大覺已，　　真是諸佛子，　大眾皆恭敬，　　至心聽我誦。」",
        "from": "T24n1484_002:1004a21_0",
        "context_with_next_sentence": true
    },
    {
        "source_sentence": "爾時釋迦牟尼佛，初坐菩提樹下成無上覺，初結菩薩波羅提木叉：「孝順父母、師僧、三寶，孝順至道之法，孝名為戒，亦名制止。」",
        "from": "T24n1484_002:1004a23_0",
        "context_with_next_sentence": true
    },
    {
        "source_sentence": "佛即口放無量光明。",
        "from": "T24n1484_002:1004a25_1",
        "context_with_next_sentence": true
    },
    {
        "source_sentence": "是時百萬億大眾諸菩薩，十八梵天，六欲天子，十六大國王，合掌至心聽佛誦一切佛大乘戒。",
        "from": "T24n1484_002:1004a26_2",
        "context_with_next_sentence": true
    },
    {
        "source_sentence": "佛告諸菩薩言：「我今半月半月，自誦諸佛法戒。",
        "from": "T24n1484_002:1004a28_3",
        "context_with_next_sentence": true
    },
    {
        "source_sentence": "汝等一切發心菩薩亦誦，乃至十發趣、十長養、十金剛、十地諸菩薩亦誦。",
        "from": "T24n1484_002:1004a29_4",
        "context_with_next_sentence": true
    },
    {
        "source_sentence": "是故戒光從口出，有緣非無因故。",
        "from": "T24n1484_002:1004b02_5",
        "context_with_next_sentence": true
    },
    {
        "source_sentence": "光光非青黃赤白黑、非色非心、非有非無、非因果法，是諸佛之本源、菩薩之根本、是大眾諸佛子之根本。",
        "from": "T24n1484_002:1004b03_6",
        "context_with_next_sentence": true
    },
    {
        "source_sentence": "是故大眾諸佛子應受持、應讀誦、善學。",
        "from": "T24n1484_002:1004b05_7",
        "context_with_next_sentence": true
    },
    {
        "source_sentence": "佛子諦聽！",
        "from": "T24n1484_002:1004b06_8",
        "context_with_next_sentence": true
    },
    {
        "source_sentence": "若受佛戒者，國王、王子、百官宰相、比丘、比丘尼、十八梵天、六欲天子、庶民黃門、婬男婬女奴婢、八部鬼神金剛神、畜生乃至變化人，但解法師語，盡受得戒，皆名第一清淨者。」",
        "from": "T24n1484_002:1004b07_0",
        "context_with_next_sentence": true
    },
    {
        "source_sentence": "佛告諸佛子言：「有十重波羅提木叉，若受菩薩戒不誦此戒者，非菩薩、非佛種子。",
        "from": "T24n1484_002:1004b11_0",
        "context_with_next_sentence": true
    },
    {
        "source_sentence": "我亦如是誦，一切菩薩已學、一切菩薩當學、一切菩薩今學。",
        "from": "T24n1484_002:1004b13_0",
        "context_with_next_sentence": true
    },
    {
        "source_sentence": "已略說菩薩波羅提木叉相貌，是事應當學，敬心奉持。」",
        "from": "T24n1484_002:1004b14_1",
        "context_with_next_sentence": true
    },
    {
        "source_sentence": "佛言：「佛子！",
        "from": "T24n1484_002:1004b16_0",
        "context_with_next_sentence": true
    },
    {
        "source_sentence": "若自殺、教人殺、方便讚歎殺、見作隨喜乃至呪殺。",
        "from": "T24n1484_002:1004b16_1",
        "context_with_next_sentence": true
    },
    {
        "source_sentence": "殺因、殺緣、殺法、殺業，乃至一切有命者不得故殺。",
        "from": "T24n1484_002:1004b17_2",
        "context_with_next_sentence": true
    },
    {
        "source_sentence": "是菩薩應起常住慈悲心、孝順心，方便救護一切眾生，而自恣心快意殺生者，是菩薩波羅夷罪。",
        "from": "T24n1484_002:1004b18_3",
        "context_with_next_sentence": true
    },
    {
        "source_sentence": "「若佛子！",
        "from": "T24n1484_002:1004b21_0",
        "context_with_next_sentence": true
    },
    {
        "source_sentence": "自盜、教人盜、方便盜，盜因、盜緣、盜法、盜業，呪盜乃至鬼神有主、劫賊物，一切財物，一針一草不得故盜。",
        "from": "T24n1484_002:1004b21_1",
        "context_with_next_sentence": true
    },
    {
        "source_sentence": "而菩薩應生佛性孝順慈悲心，常助一切人生福生樂，而反更盜人財物者，是菩薩波羅夷罪。",
        "from": "T24n1484_002:1004b23_2",
        "context_with_next_sentence": true
    },
    {
        "source_sentence": "「若佛子！",
        "from": "T24n1484_002:1004b26_0",
        "context_with_next_sentence": true
    },
    {
        "source_sentence": "自婬、教人婬，乃至一切女人不得故婬。",
        "from": "T24n1484_002:1004b26_1",
        "context_with_next_sentence": true
    },
    {
        "source_sentence": "婬因、婬緣、婬法、婬業，乃至畜生女、諸天鬼神女，及非道行婬。",
        "from": "T24n1484_002:1004b27_2",
        "context_with_next_sentence": true
    },
    {
        "source_sentence": "而菩薩應生孝順心，救度一切眾生，淨法與人，而反更起一切人婬，不擇畜生，乃至母女姊妹六親行婬，無慈悲心者，是菩薩波羅夷罪。",
        "from": "T24n1484_002:1004b28_3",
        "context_with_next_sentence": true
    },
    {
        "source_sentence": "「若佛子！",
        "from": "T24n1484_002:1004c03_0",
        "context_with_next_sentence": true
    },
    {
        "source_sentence": "自妄語、教人妄語、方便妄語，妄語因、妄語緣、妄語法、妄語業，乃至不見言見、見言不見，身心妄語。",
        "from": "T24n1484_002:1004c03_1",
        "context_with_next_sentence": true
    },
    {
        "source_sentence": "而菩薩常生正語正見，亦生一切眾生正語正見，而反更起一切眾生邪語、邪見、邪業者，是菩薩波羅夷罪。",
        "from": "T24n1484_002:1004c05_2",
        "context_with_next_sentence": true
    },
    {
        "source_sentence": "「若佛子！",
        "from": "T24n1484_002:1004c08_0",
        "context_with_next_sentence": true
    },
    {
        "source_sentence": "自酤酒、教人酤酒，酤酒因、酤酒緣、酤酒法、酤酒業，一切酒不得酤，是酒起罪因緣。",
        "from": "T24n1484_002:1004c08_1",
        "context_with_next_sentence": true
    },
    {
        "source_sentence": "而菩薩應生一切眾生明達之慧，而反更生一切眾生顛倒之心者，是菩薩波羅夷罪。",
        "from": "T24n1484_002:1004c10_2",
        "context_with_next_sentence": true
    },
    {
        "source_sentence": "「若佛子！",
        "from": "T24n1484_002:1004c13_0",
        "context_with_next_sentence": true
    },
    {
        "source_sentence": "自說出家在家菩薩比丘、比丘尼罪過，教人說罪過，罪過因、罪過緣、罪過法、罪過業。",
        "from": "T24n1484_002:1004c13_1",
        "context_with_next_sentence": true
    },
    {
        "source_sentence": "而菩薩聞外道惡人及二乘惡人說佛法中非法非律，常生悲心教化是惡人輩，令生大乘善信，而菩薩反更自說佛法中罪過者，是菩薩波羅夷罪。",
        "from": "T24n1484_002:1004c15_2",
        "context_with_next_sentence": true
    },
    {
        "source_sentence": "「若佛子！",
        "from": "T24n1484_002:1004c19_0",
        "context_with_next_sentence": true
    },
    {
        "source_sentence": "自讚毀他亦教人自讚毀他，毀他因、毀他緣、毀他法、毀他業。",
        "from": "T24n1484_002:1004c19_1",
        "context_with_next_sentence": true
    },
    {
        "source_sentence": "而菩薩應代一切眾生受加毀辱，惡事自向己、好事與他人，若自揚己德、隱他人好事，令他人受毀者，是菩薩波羅夷罪。",
        "from": "T24n1484_002:1004c20_2",
        "context_with_next_sentence": true
    },
    {
        "source_sentence": "「若佛子！",
        "from": "T24n1484_002:1004c24_0",
        "context_with_next_sentence": true
    },
    {
        "source_sentence": "自慳、教人慳，慳因、慳緣、慳法、慳業。",
        "from": "T24n1484_002:1004c24_1",
        "context_with_next_sentence": true
    },
    {
        "source_sentence": "而菩薩見一切貧窮人來乞者，隨前人所須一切給與。",
        "from": "T24n1484_002:1004c25_0",
        "context_with_next_sentence": true
    },
    {
        "source_sentence": "而菩薩以惡心瞋心，乃至不施一錢一針一草，有求法者不為說一句一偈一微塵許法，而反更罵辱者，是菩薩波羅夷罪。",
        "from": "T24n1484_002:1005a01_1",
        "context_with_next_sentence": true
    },
    {
        "source_sentence": "「若佛子！",
        "from": "T24n1484_002:1005a05_0",
        "context_with_next_sentence": true
    },
    {
        "source_sentence": "自瞋、教人瞋，瞋因、瞋緣、瞋法、瞋業。",
        "from": "T24n1484_002:1005a05_1",
        "context_with_next_sentence": true
    },
    {
        "source_sentence": "而菩薩應生一切眾生中善根無諍之事，常生悲心。",
        "from": "T24n1484_002:1005a06_0",
        "context_with_next_sentence": true
    },
    {
        "source_sentence": "而反更於一切眾生中，乃至於非眾生中，以惡口罵辱加以手打，及以刀杖意猶不息，前人求悔善言懺謝，猶瞋不解者，是菩薩波羅夷罪。",
        "from": "T24n1484_002:1005a07_1",
        "context_with_next_sentence": true
    },
    {
        "source_sentence": "「若佛子！",
        "from": "T24n1484_002:1005a11_0",
        "context_with_next_sentence": true
    },
    {
        "source_sentence": "自謗三寶、教人謗三寶，謗因、謗緣、謗法、謗業。",
        "from": "T24n1484_002:1005a11_1",
        "context_with_next_sentence": true
    },
    {
        "source_sentence": "而菩薩見外道及以惡人一言謗佛音聲，如三百鉾刺心。",
        "from": "T24n1484_002:1005a12_2",
        "context_with_next_sentence": true
    },
    {
        "source_sentence": "況口自謗不生信心孝順心，而反更助惡人邪見人謗者，是菩薩波羅夷罪。",
        "from": "T24n1484_002:1005a13_3",
        "context_with_next_sentence": true
    },
    {
        "source_sentence": "「善學諸仁者！",
        "from": "T24n1484_002:1005a16_0",
        "context_with_next_sentence": true
    },
    {
        "source_sentence": "是菩薩十波羅提木叉，應當學。",
        "from": "T24n1484_002:1005a16_1",
        "context_with_next_sentence": true
    },
    {
        "source_sentence": "於中不應一一犯如微塵許，何況具足犯十戒。",
        "from": "T24n1484_002:1005a17_2",
        "context_with_next_sentence": true
    },
    {
        "source_sentence": "若有犯者，不得現身發菩提心，亦失國王位轉輪王位，亦失比丘、比丘尼位，亦失十發趣、十長養、十金剛、十地佛性常住妙果，一切皆失。",
        "from": "T24n1484_002:1005a18_3",
        "context_with_next_sentence": true
    },
    {
        "source_sentence": "墮三惡道中，二劫三劫不聞父母三寶名字。",
        "from": "T24n1484_002:1005a21_4",
        "context_with_next_sentence": true
    },
    {
        "source_sentence": "以是不應一一犯。",
        "from": "T24n1484_002:1005a22_5",
        "context_with_next_sentence": true
    },
    {
        "source_sentence": "汝等一切諸菩薩今學、當學、已學，如是十戒應當學敬心奉持。",
        "from": "T24n1484_002:1005a22_6",
        "context_with_next_sentence": true
    },
    {
        "source_sentence": "八萬威儀品當廣明。」",
        "from": "T24n1484_002:1005a24_7",
        "context_with_next_sentence": true
    },
    {
        "source_sentence": "佛告諸菩薩言：「已說十波羅提木叉竟，四十八輕今當說。」",
        "from": "T24n1484_002:1005a25_0",
        "context_with_next_sentence": true
    },
    {
        "source_sentence": "佛言：「若佛子！",
        "from": "T24n1484_002:1005a27_0",
        "context_with_next_sentence": true
    },
    {
        "source_sentence": "欲受國王位時、受轉輪王位時、百官受位時，應先受菩薩戒。",
        "from": "T24n1484_002:1005a27_1",
        "context_with_next_sentence": true
    },
    {
        "source_sentence": "一切鬼神救護王身、百官之身，諸佛歡喜。",
        "from": "T24n1484_002:1005a28_2",
        "context_with_next_sentence": true
    },
    {
        "source_sentence": "既得戒已，生孝順心、恭敬心，見上座、和上、阿闍梨、大同學、同見同行者，應起承迎禮拜問訊。",
        "from": "T24n1484_002:1005a29_3",
        "context_with_next_sentence": true
    },
    {
        "source_sentence": "而菩薩反生憍心、慢心、癡心，不起承迎禮拜，一一不如法供養，以自賣身國城男女七寶百物而供給之。",
        "from": "T24n1484_002:1005b03_4",
        "context_with_next_sentence": true
    },
    {
        "source_sentence": "若不爾者，犯輕垢罪。",
        "from": "T24n1484_002:1005b05_5",
        "context_with_next_sentence": true
    },
    {
        "source_sentence": "「若佛子！",
        "from": "T24n1484_002:1005b06_0",
        "context_with_next_sentence": true
    },
    {
        "source_sentence": "故飲酒而生酒過失無量。",
        "from": "T24n1484_002:1005b06_1",
        "context_with_next_sentence": true
    },
    {
        "source_sentence": "若自身手過酒器與人飲酒者，五百世無手，何況自飲。",
        "from": "T24n1484_002:1005b06_2",
        "context_with_next_sentence": true
    },
    {
        "source_sentence": "不得教一切人飲，及一切眾生飲酒，況自飲酒。",
        "from": "T24n1484_002:1005b08_3",
        "context_with_next_sentence": true
    },
    {
        "source_sentence": "若故自飲、教人飲者，犯輕垢罪。",
        "from": "T24n1484_002:1005b09_4",
        "context_with_next_sentence": true
    },
    {
        "source_sentence": "「若佛子！",
        "from": "T24n1484_002:1005b10_0",
        "context_with_next_sentence": true
    },
    {
        "source_sentence": "故食肉。",
        "from": "T24n1484_002:1005b10_1",
        "context_with_next_sentence": true
    },
    {
        "source_sentence": "一切肉不得食，斷大慈悲性種子，一切眾生見而捨去，是故一切菩薩不得食一切眾生肉，食肉得無量罪。",
        "from": "T24n1484_002:1005b10_2",
        "context_with_next_sentence": true
    },
    {
        "source_sentence": "若故食者，犯輕垢罪。",
        "from": "T24n1484_002:1005b12_3",
        "context_with_next_sentence": true
    },
    {
        "source_sentence": "「若佛子！",
        "from": "T24n1484_002:1005b14_0",
        "context_with_next_sentence": true
    },
    {
        "source_sentence": "不得食五辛：大蒜、革葱、慈葱、蘭葱、興蕖。",
        "from": "T24n1484_002:1005b14_1",
        "context_with_next_sentence": true
    },
    {
        "source_sentence": "是五種，一切食中不得食。",
        "from": "T24n1484_002:1005b15_2",
        "context_with_next_sentence": true
    },
    {
        "source_sentence": "若故食者，犯輕垢罪。",
        "from": "T24n1484_002:1005b15_3",
        "context_with_next_sentence": true
    },
    {
        "source_sentence": "「若佛子！",
        "from": "T24n1484_002:1005b17_0",
        "context_with_next_sentence": true
    },
    {
        "source_sentence": "見一切眾生犯八戒、五戒、十戒，毀禁、七逆八難一切犯戒罪，應教懺悔。",
        "from": "T24n1484_002:1005b17_1",
        "context_with_next_sentence": true
    },
    {
        "source_sentence": "而菩薩不教懺悔，共住同僧利養，而共布薩同一眾住說戒，而不舉其罪教悔過者，犯輕垢罪。",
        "from": "T24n1484_002:1005b18_2",
        "context_with_next_sentence": true
    },
    {
        "source_sentence": "「若佛子！",
        "from": "T24n1484_002:1005b22_0",
        "context_with_next_sentence": true
    },
    {
        "source_sentence": "見大乘法師、大乘同學、同見同行，來入僧坊舍宅城邑。",
        "from": "T24n1484_002:1005b22_1",
        "context_with_next_sentence": true
    },
    {
        "source_sentence": "若百里千里來者，即起迎來送去、禮拜供養。",
        "from": "T24n1484_002:1005b23_2",
        "context_with_next_sentence": true
    },
    {
        "source_sentence": "日日三時供養，日食三兩金，百味飲食床座醫藥供事法師，一切所須盡給與之。",
        "from": "T24n1484_002:1005b24_3",
        "context_with_next_sentence": true
    },
    {
        "source_sentence": "常請法師三時說法，日日三時禮拜，不生瞋心、患惱之心，為法滅身請法不懈。",
        "from": "T24n1484_002:1005b26_4",
        "context_with_next_sentence": true
    },
    {
        "source_sentence": "若不爾者，犯輕垢罪。",
        "from": "T24n1484_002:1005b28_5",
        "context_with_next_sentence": true
    },
    {
        "source_sentence": "「若佛子！",
        "from": "T24n1484_002:1005b29_0",
        "context_with_next_sentence": true
    },
    {
        "source_sentence": "一切處有講毘尼經律，大宅舍中講法處，是新學菩薩應持經律卷至法師所聽受諮問。",
        "from": "T24n1484_002:1005b29_1",
        "context_with_next_sentence": true
    },
    {
        "source_sentence": "若山林樹下、僧地房中，一切說法處悉至聽受。",
        "from": "T24n1484_002:1005c02_2",
        "context_with_next_sentence": true
    },
    {
        "source_sentence": "若不至彼聽受者，犯輕垢罪。",
        "from": "T24n1484_002:1005c03_3",
        "context_with_next_sentence": true
    },
    {
        "source_sentence": "「若佛子！",
        "from": "T24n1484_002:1005c05_0",
        "context_with_next_sentence": true
    },
    {
        "source_sentence": "心背大乘，常住經律言非佛說，而受持二乘聲聞、外道惡見、一切禁戒邪見經律者，犯輕垢罪。",
        "from": "T24n1484_002:1005c05_1",
        "context_with_next_sentence": true
    },
    {
        "source_sentence": "「若佛子！",
        "from": "T24n1484_002:1005c08_0",
        "context_with_next_sentence": true
    },
    {
        "source_sentence": "見一切疾病人，常應供養如佛無異，八福田中看病福田第一福田。",
        "from": "T24n1484_002:1005c08_1",
        "context_with_next_sentence": true
    },
    {
        "source_sentence": "若父母師僧弟子疾病，諸根不具、百種病苦惱，皆養令差。",
        "from": "T24n1484_002:1005c09_2",
        "context_with_next_sentence": true
    },
    {
        "source_sentence": "而菩薩以惡心瞋恨，不至僧房中，城邑曠野山林道路中，見病不救者，犯輕垢罪。",
        "from": "T24n1484_002:1005c11_3",
        "context_with_next_sentence": true
    },
    {
        "source_sentence": "「若佛子！",
        "from": "T24n1484_002:1005c14_0",
        "context_with_next_sentence": true
    },
    {
        "source_sentence": "不得畜一切刀杖弓箭鉾斧鬪戰之具，及惡網羅殺生之器，一切不得畜。",
        "from": "T24n1484_002:1005c14_1",
        "context_with_next_sentence": true
    },
    {
        "source_sentence": "而菩薩乃至殺父母尚不加報，況餘一切眾生。",
        "from": "T24n1484_002:1005c15_2",
        "context_with_next_sentence": true
    },
    {
        "source_sentence": "若故畜一切刀杖者，犯輕垢罪。",
        "from": "T24n1484_002:1005c17_3",
        "context_with_next_sentence": true
    },
    {
        "source_sentence": "如是十戒，應當學敬心奉持。",
        "from": "T24n1484_002:1005c17_4",
        "context_with_next_sentence": true
    },
    {
        "source_sentence": "下六品中當廣明。」",
        "from": "T24n1484_002:1005c18_5",
        "context_with_next_sentence": true
    },
    {
        "source_sentence": "佛言：「佛子！",
        "from": "T24n1484_002:1005c20_0",
        "context_with_next_sentence": true
    },
    {
        "source_sentence": "不得為利養惡心故，通國使命軍陣合會，興師相伐殺無量眾生。",
        "from": "T24n1484_002:1005c20_1",
        "context_with_next_sentence": true
    },
    {
        "source_sentence": "而菩薩不得入軍中往來，況故作國賊。",
        "from": "T24n1484_002:1005c21_2",
        "context_with_next_sentence": true
    },
    {
        "source_sentence": "若故作者，犯輕垢罪。",
        "from": "T24n1484_002:1005c22_3",
        "context_with_next_sentence": true
    },
    {
        "source_sentence": "「若佛子！",
        "from": "T24n1484_002:1005c24_0",
        "context_with_next_sentence": true
    },
    {
        "source_sentence": "故販賣良人奴婢六畜，市易棺材板木盛死之具，尚不自作況教人作。",
        "from": "T24n1484_002:1005c24_1",
        "context_with_next_sentence": true
    },
    {
        "source_sentence": "若故作者，犯輕垢罪。",
        "from": "T24n1484_002:1005c25_2",
        "context_with_next_sentence": true
    },
    {
        "source_sentence": "「若佛子！",
        "from": "T24n1484_002:1006a02_0",
        "context_with_next_sentence": true
    },
    {
        "source_sentence": "以惡心故，無事謗他良人善人法師師僧國王貴人，言犯七逆十重。",
        "from": "T24n1484_002:1006a02_1",
        "context_with_next_sentence": true
    },
    {
        "source_sentence": "於父母兄弟六親中應生孝順心慈悲心，而反更加於逆害墮不如意處者，犯輕垢罪。",
        "from": "T24n1484_002:1006a03_2",
        "context_with_next_sentence": true
    },
    {
        "source_sentence": "「若佛子！",
        "from": "T24n1484_002:1006a06_0",
        "context_with_next_sentence": true
    },
    {
        "source_sentence": "以惡心故放大火燒山林曠野。",
        "from": "T24n1484_002:1006a06_1",
        "context_with_next_sentence": true
    },
    {
        "source_sentence": "四月乃至九月，放火若燒他人家屋宅城邑僧房田木及鬼神官物，一切有主物不得故燒。",
        "from": "T24n1484_002:1006a07_0",
        "context_with_next_sentence": true
    },
    {
        "source_sentence": "若故燒者，犯輕垢罪。",
        "from": "T24n1484_002:1006a09_1",
        "context_with_next_sentence": true
    },
    {
        "source_sentence": "「若佛子！",
        "from": "T24n1484_002:1006a10_0",
        "context_with_next_sentence": true
    },
    {
        "source_sentence": "自佛弟子及外道人、六親、一切善知識，應一一教受持大乘經律，應教解義理，使發菩提心、十發心、十長養心、十金剛心。",
        "from": "T24n1484_002:1006a10_1",
        "context_with_next_sentence": true
    },
    {
        "source_sentence": "三十心中，一一解其次第法用。",
        "from": "T24n1484_002:1006a13_2",
        "context_with_next_sentence": true
    },
    {
        "source_sentence": "而菩薩以惡心瞋心，橫教他二乘聲聞經律、外道邪見論等，犯輕垢罪。",
        "from": "T24n1484_002:1006a13_3",
        "context_with_next_sentence": true
    },
    {
        "source_sentence": "「若佛子！",
        "from": "T24n1484_002:1006a16_0",
        "context_with_next_sentence": true
    },
    {
        "source_sentence": "應好心先學大乘威儀經律，廣開解義味。",
        "from": "T24n1484_002:1006a16_1",
        "context_with_next_sentence": true
    },
    {
        "source_sentence": "見後新學菩薩有從百里千里來求大乘經律，應如法為說一切苦行，若燒身燒臂燒指。",
        "from": "T24n1484_002:1006a17_2",
        "context_with_next_sentence": true
    },
    {
        "source_sentence": "若不燒身臂指供養諸佛，非出家菩薩。",
        "from": "T24n1484_002:1006a19_3",
        "context_with_next_sentence": true
    },
    {
        "source_sentence": "乃至餓虎狼師子一切餓鬼，悉應捨身肉手足而供養之，後一一次第為說正法，使心開意解。",
        "from": "T24n1484_002:1006a20_4",
        "context_with_next_sentence": true
    },
    {
        "source_sentence": "而菩薩為利養故應答不答、倒說經律文字無前無後、謗三寶說者，犯輕垢罪。",
        "from": "T24n1484_002:1006a22_5",
        "context_with_next_sentence": true
    },
    {
        "source_sentence": "「若佛子！",
        "from": "T24n1484_002:1006a25_0",
        "context_with_next_sentence": true
    },
    {
        "source_sentence": "自為飲食錢物利養名譽故，親近國王王子大臣百官，恃作形勢，乞索打拍牽挽，橫取錢物一切求利，名為惡求。",
        "from": "T24n1484_002:1006a25_1",
        "context_with_next_sentence": true
    },
    {
        "source_sentence": "多求、教他人求，都無慈心無孝順心者，犯輕垢罪。",
        "from": "T24n1484_002:1006a27_2",
        "context_with_next_sentence": true
    },
    {
        "source_sentence": "「若佛子！",
        "from": "T24n1484_002:1006b01_0",
        "context_with_next_sentence": true
    },
    {
        "source_sentence": "學誦戒者，日夜六時持菩薩戒，解其義理佛性之性。",
        "from": "T24n1484_002:1006b01_1",
        "context_with_next_sentence": true
    },
    {
        "source_sentence": "而菩薩不解一句一偈戒律因緣，詐言能解者，即為自欺誑亦欺誑他人。",
        "from": "T24n1484_002:1006b02_2",
        "context_with_next_sentence": true
    },
    {
        "source_sentence": "一一不解一切法，而為他人作師授戒者，犯輕垢罪。",
        "from": "T24n1484_002:1006b04_3",
        "context_with_next_sentence": true
    },
    {
        "source_sentence": "「若佛子！",
        "from": "T24n1484_002:1006b06_0",
        "context_with_next_sentence": true
    },
    {
        "source_sentence": "以惡心故，見持戒比丘手捉香爐行菩薩行，而鬪搆兩頭謗欺賢人無惡不造。",
        "from": "T24n1484_002:1006b06_1",
        "context_with_next_sentence": true
    },
    {
        "source_sentence": "若故作者，犯輕垢罪。",
        "from": "T24n1484_002:1006b08_2",
        "context_with_next_sentence": true
    },
    {
        "source_sentence": "「若佛子！",
        "from": "T24n1484_002:1006b09_0",
        "context_with_next_sentence": true
    },
    {
        "source_sentence": "以慈心故行放生業，一切男子是我父、一切女人是我母，我生生無不從之受生，故六道眾生皆是我父母。",
        "from": "T24n1484_002:1006b09_1",
        "context_with_next_sentence": true
    },
    {
        "source_sentence": "而殺而食者，即殺我父母，亦殺我故身。",
        "from": "T24n1484_002:1006b11_2",
        "context_with_next_sentence": true
    },
    {
        "source_sentence": "一切地水是我先身，一切火風是我本體，故常行放生。",
        "from": "T24n1484_002:1006b12_3",
        "context_with_next_sentence": true
    },
    {
        "source_sentence": "生生受生常住之法，教人放生。",
        "from": "T24n1484_002:1006b13_4",
        "context_with_next_sentence": true
    },
    {
        "source_sentence": "若見世人殺畜生時，應方便救護解其苦難，常教化講說菩薩戒救度眾生。",
        "from": "T24n1484_002:1006b14_5",
        "context_with_next_sentence": true
    },
    {
        "source_sentence": "若父母兄弟死亡之日，應請法師講菩薩戒經福資亡者，得見諸佛生人天上。",
        "from": "T24n1484_002:1006b16_6",
        "context_with_next_sentence": true
    },
    {
        "source_sentence": "若不爾者，犯輕垢罪。",
        "from": "T24n1484_002:1006b18_7",
        "context_with_next_sentence": true
    },
    {
        "source_sentence": "如是十戒，應當學敬心奉持，如滅罪品中廣明一一戒相。」",
        "from": "T24n1484_002:1006b18_8",
        "context_with_next_sentence": true
    },
    {
        "source_sentence": "佛言：「佛子！",
        "from": "T24n1484_002:1006b21_0",
        "context_with_next_sentence": true
    },
    {
        "source_sentence": "不得以瞋報瞋、以打報打。",
        "from": "T24n1484_002:1006b21_1",
        "context_with_next_sentence": true
    },
    {
        "source_sentence": "若殺父母兄弟六親，不得加報。",
        "from": "T24n1484_002:1006b21_2",
        "context_with_next_sentence": true
    },
    {
        "source_sentence": "若國主為他人殺者，亦不得加報。",
        "from": "T24n1484_002:1006b22_3",
        "context_with_next_sentence": true
    },
    {
        "source_sentence": "殺生報生不順孝道。",
        "from": "T24n1484_002:1006b23_4",
        "context_with_next_sentence": true
    },
    {
        "source_sentence": "尚不畜奴婢打拍罵辱，日日起三業口罪無量，況故作七逆之罪。",
        "from": "T24n1484_002:1006b24_0",
        "context_with_next_sentence": true
    },
    {
        "source_sentence": "而出家菩薩無慈報讎，乃至六親中故報者，犯輕垢罪。",
        "from": "T24n1484_002:1006b25_1",
        "context_with_next_sentence": true
    },
    {
        "source_sentence": "「若佛子！",
        "from": "T24n1484_002:1006b27_0",
        "context_with_next_sentence": true
    },
    {
        "source_sentence": "初始出家未有所解，而自恃聰明有智、或恃高貴年宿、或恃大姓高門大解大福饒財七寶，以此憍慢而不諮受先學法師經律。",
        "from": "T24n1484_002:1006b27_1",
        "context_with_next_sentence": true
    },
    {
        "source_sentence": "其法師者，或小姓年少、卑門貧窮、諸根不具，而實有德一切經律盡解。",
        "from": "T24n1484_002:1006c01_2",
        "context_with_next_sentence": true
    },
    {
        "source_sentence": "而新學菩薩不得觀法師種姓，而不來諮受法師第一義諦者，犯輕垢罪。",
        "from": "T24n1484_002:1006c02_3",
        "context_with_next_sentence": true
    },
    {
        "source_sentence": "「若佛子！",
        "from": "T24n1484_002:1006c05_0",
        "context_with_next_sentence": true
    },
    {
        "source_sentence": "佛滅度後，欲心好心受菩薩戒時，於佛菩薩形像前自誓受戒，當七日佛前懺悔，得見好相便得戒。",
        "from": "T24n1484_002:1006c05_1",
        "context_with_next_sentence": true
    },
    {
        "source_sentence": "若不得好相，應二七三七乃至一年，要得好相。",
        "from": "T24n1484_002:1006c07_2",
        "context_with_next_sentence": true
    },
    {
        "source_sentence": "得好相已，便得佛菩薩形像前受戒。",
        "from": "T24n1484_002:1006c08_3",
        "context_with_next_sentence": true
    },
    {
        "source_sentence": "若不得好相，雖佛像前受戒，不得戒。",
        "from": "T24n1484_002:1006c09_4",
        "context_with_next_sentence": true
    },
    {
        "source_sentence": "若現前先受菩薩戒，法師前受戒時，不須要見好相。",
        "from": "T24n1484_002:1006c10_5",
        "context_with_next_sentence": true
    },
    {
        "source_sentence": "何以故？",
        "from": "T24n1484_002:1006c11_6",
        "context_with_next_sentence": true
    },
    {
        "source_sentence": "以是法師師師相授故，不須好相。",
        "from": "T24n1484_002:1006c12_7",
        "context_with_next_sentence": true
    },
    {
        "source_sentence": "是以法師前受戒即得戒，以生重心故便得戒。",
        "from": "T24n1484_002:1006c12_8",
        "context_with_next_sentence": true
    },
    {
        "source_sentence": "若千里內無能授戒師，得佛菩薩形像前受戒，而要見好相。",
        "from": "T24n1484_002:1006c14_0",
        "context_with_next_sentence": true
    },
    {
        "source_sentence": "若法師自倚解經律大乘學戒，與國王太子百官以為善友。",
        "from": "T24n1484_002:1006c15_1",
        "context_with_next_sentence": true
    },
    {
        "source_sentence": "而新學菩薩來問若經義律義，輕心惡心慢心，不一一好答問者，犯輕垢罪。",
        "from": "T24n1484_002:1006c16_2",
        "context_with_next_sentence": true
    },
    {
        "source_sentence": "「若佛子！",
        "from": "T24n1484_002:1006c19_0",
        "context_with_next_sentence": true
    },
    {
        "source_sentence": "有佛經律大乘正法、正見正性正法身，而不能勤學修習而捨七寶，反學邪見二乘外道俗典、阿毘曇雜論書記，是斷佛性障道因緣，非行菩薩道。",
        "from": "T24n1484_002:1006c19_1",
        "context_with_next_sentence": true
    },
    {
        "source_sentence": "若故作者，犯輕垢罪。",
        "from": "T24n1484_002:1006c22_2",
        "context_with_next_sentence": true
    },
    {
        "source_sentence": "「若佛子！",
        "from": "T24n1484_002:1006c24_0",
        "context_with_next_sentence": true
    },
    {
        "source_sentence": "佛滅後，為說法主、為僧房主、教化主、坐禪主、行來主，應生慈心善和鬪訟，善守三寶物，莫無度用如自己有。",
        "from": "T24n1484_002:1006c24_1",
        "context_with_next_sentence": true
    },
    {
        "source_sentence": "而反亂眾鬪諍、恣心用三寶物者，犯輕垢罪。",
        "from": "T24n1484_002:1007a01_2",
        "context_with_next_sentence": true
    },
    {
        "source_sentence": "「若佛子！",
        "from": "T24n1484_002:1007a03_0",
        "context_with_next_sentence": true
    },
    {
        "source_sentence": "先在僧房中住，後見客菩薩比丘來入僧房舍宅城邑國王宅舍中，乃至夏坐安居處及大會中。",
        "from": "T24n1484_002:1007a03_1",
        "context_with_next_sentence": true
    },
    {
        "source_sentence": "先住僧應迎來送去，飲食供養房舍臥具，繩床事事給與。",
        "from": "T24n1484_002:1007a05_2",
        "context_with_next_sentence": true
    },
    {
        "source_sentence": "若無物，應賣自身及以男女供給，所須悉以與之。",
        "from": "T24n1484_002:1007a06_3",
        "context_with_next_sentence": true
    },
    {
        "source_sentence": "若有檀越來請眾僧，客僧有利養分，僧房主應次第差客僧受請。",
        "from": "T24n1484_002:1007a08_4",
        "context_with_next_sentence": true
    },
    {
        "source_sentence": "而先住僧獨受請不差客僧，僧房主得無量罪。",
        "from": "T24n1484_002:1007a09_5",
        "context_with_next_sentence": true
    },
    {
        "source_sentence": "畜生無異，非沙門、非釋種姓。",
        "from": "T24n1484_002:1007a11_0",
        "context_with_next_sentence": true
    },
    {
        "source_sentence": "若故作者，犯輕垢罪。",
        "from": "T24n1484_002:1007a11_1",
        "context_with_next_sentence": true
    },
    {
        "source_sentence": "「若佛子！",
        "from": "T24n1484_002:1007a13_0",
        "context_with_next_sentence": true
    },
    {
        "source_sentence": "一切不得受別請利養入己，而此利養屬十方僧。",
        "from": "T24n1484_002:1007a13_1",
        "context_with_next_sentence": true
    },
    {
        "source_sentence": "而別受請，即取十方僧物入己。",
        "from": "T24n1484_002:1007a14_2",
        "context_with_next_sentence": true
    },
    {
        "source_sentence": "八福田諸佛聖人，一一師僧父母病人物。",
        "from": "T24n1484_002:1007a15_3",
        "context_with_next_sentence": true
    },
    {
        "source_sentence": "自己用故，犯輕垢罪。",
        "from": "T24n1484_002:1007a16_4",
        "context_with_next_sentence": true
    },
    {
        "source_sentence": "「若佛子！",
        "from": "T24n1484_002:1007a17_0",
        "context_with_next_sentence": true
    },
    {
        "source_sentence": "有出家菩薩、在家菩薩及一切檀越，請僧福田求願之時，應入僧房問知事人。",
        "from": "T24n1484_002:1007a17_1",
        "context_with_next_sentence": true
    },
    {
        "source_sentence": "今欲次第請者，即得十方賢聖僧。",
        "from": "T24n1484_002:1007a19_2",
        "context_with_next_sentence": true
    },
    {
        "source_sentence": "而世人別請五百羅漢菩薩僧，不如僧次一凡夫僧。",
        "from": "T24n1484_002:1007a19_3",
        "context_with_next_sentence": true
    },
    {
        "source_sentence": "若別請僧者，是外道法。",
        "from": "T24n1484_002:1007a21_4",
        "context_with_next_sentence": true
    },
    {
        "source_sentence": "七佛無別請法，不順孝道。",
        "from": "T24n1484_002:1007a21_5",
        "context_with_next_sentence": true
    },
    {
        "source_sentence": "若故別請僧者，犯輕垢罪。",
        "from": "T24n1484_002:1007a22_6",
        "context_with_next_sentence": true
    },
    {
        "source_sentence": "「若佛子！",
        "from": "T24n1484_002:1007a23_0",
        "context_with_next_sentence": true
    },
    {
        "source_sentence": "以惡心故、為利養故，販賣男女色，自手作食、自磨自舂，占相男女，解夢吉凶，是男是女，呪術工巧調鷹方法，和合百種毒藥千種毒藥、蛇毒生金銀蠱毒，都無慈心。",
        "from": "T24n1484_002:1007a23_1",
        "context_with_next_sentence": true
    },
    {
        "source_sentence": "若故作者，犯輕垢罪。",
        "from": "T24n1484_002:1007a27_2",
        "context_with_next_sentence": true
    },
    {
        "source_sentence": "「若佛子！",
        "from": "T24n1484_002:1007a28_0",
        "context_with_next_sentence": true
    },
    {
        "source_sentence": "以惡心故，自身謗三寶，詐現親附，口便說空、行在有中，為白衣通致男女交會婬色縛著。",
        "from": "T24n1484_002:1007a28_1",
        "context_with_next_sentence": true
    },
    {
        "source_sentence": "於六齋日、年三長齋月，作殺生、劫盜、破齋犯戒者，犯輕垢罪。",
        "from": "T24n1484_002:1007b01_2",
        "context_with_next_sentence": true
    },
    {
        "source_sentence": "如是十戒，應當學，敬心奉持。",
        "from": "T24n1484_002:1007b02_3",
        "context_with_next_sentence": true
    },
    {
        "source_sentence": "制戒品中廣解。」",
        "from": "T24n1484_002:1007b03_4",
        "context_with_next_sentence": true
    },
    {
        "source_sentence": "佛言：「佛子！",
        "from": "T24n1484_002:1007b04_0",
        "context_with_next_sentence": true
    },
    {
        "source_sentence": "佛滅度後於惡世中，若見外道一切惡人劫賊賣佛菩薩父母形像、販賣經律、販賣比丘比丘尼，亦賣發心菩薩道人，或為官使、與一切人作奴婢者。",
        "from": "T24n1484_002:1007b04_1",
        "context_with_next_sentence": true
    },
    {
        "source_sentence": "而菩薩見是事已，應生慈心，方便救護，處處教化。",
        "from": "T24n1484_002:1007b07_2",
        "context_with_next_sentence": true
    },
    {
        "source_sentence": "取物贖佛菩薩形像，及比丘、比丘尼、發心菩薩、一切經律。",
        "from": "T24n1484_002:1007b09_3",
        "context_with_next_sentence": true
    },
    {
        "source_sentence": "若不贖者，犯輕垢罪。",
        "from": "T24n1484_002:1007b10_4",
        "context_with_next_sentence": true
    },
    {
        "source_sentence": "「若佛子！",
        "from": "T24n1484_002:1007b11_0",
        "context_with_next_sentence": true
    },
    {
        "source_sentence": "不得畜刀仗弓箭、販賣輕秤小斗、因官形勢取人財物、害心繫縛破壞成功、長養猫狸猪狗。",
        "from": "T24n1484_002:1007b11_1",
        "context_with_next_sentence": true
    },
    {
        "source_sentence": "若故作者，犯輕垢罪。",
        "from": "T24n1484_002:1007b13_2",
        "context_with_next_sentence": true
    },
    {
        "source_sentence": "「若佛子！",
        "from": "T24n1484_002:1007b14_0",
        "context_with_next_sentence": true
    },
    {
        "source_sentence": "以惡心故觀一切男女等鬪，軍陣兵將劫賊等鬪，亦不得聽吹貝鼓角琴瑟箏笛箜篌歌叫伎樂之聲，不得摴蒲圍碁波羅賽戲彈碁六博拍毬擲石投壺八道行城，爪鏡蓍草楊枝鉢盂髑髏而作卜筮，不得作盜賊使命，一一不得作。",
        "from": "T24n1484_002:1007b14_1",
        "context_with_next_sentence": true
    },
    {
        "source_sentence": "若故作者，犯輕垢罪。",
        "from": "T24n1484_002:1007b19_2",
        "context_with_next_sentence": true
    },
    {
        "source_sentence": "「若佛子！",
        "from": "T24n1484_002:1007b21_0",
        "context_with_next_sentence": true
    },
    {
        "source_sentence": "護持禁戒，行住坐臥日夜六時讀誦是戒。",
        "from": "T24n1484_002:1007b21_1",
        "context_with_next_sentence": true
    },
    {
        "source_sentence": "猶如金剛，如帶持浮囊欲度大海，如草繫比丘。",
        "from": "T24n1484_002:1007b22_2",
        "context_with_next_sentence": true
    },
    {
        "source_sentence": "常生大乘善信，自知我是未成之佛，諸佛是已成之佛。",
        "from": "T24n1484_002:1007b23_3",
        "context_with_next_sentence": true
    },
    {
        "source_sentence": "發菩提心，念念不去心。",
        "from": "T24n1484_002:1007b24_4",
        "context_with_next_sentence": true
    },
    {
        "source_sentence": "若起一念二乘外道心者，犯輕垢罪。",
        "from": "T24n1484_002:1007b25_5",
        "context_with_next_sentence": true
    },
    {
        "source_sentence": "「若佛子！",
        "from": "T24n1484_002:1007b27_0",
        "context_with_next_sentence": true
    },
    {
        "source_sentence": "常應發一切願，孝順父母師僧三寶。",
        "from": "T24n1484_002:1007b27_1",
        "context_with_next_sentence": true
    },
    {
        "source_sentence": "願得好師同學善友知識，常教我大乘經律、十發趣、十長養、十金剛、十地，使我開解，如法修行堅持佛戒。",
        "from": "T24n1484_002:1007b28_2",
        "context_with_next_sentence": true
    },
    {
        "source_sentence": "寧捨身命，念念不去心。",
        "from": "T24n1484_002:1007c01_3",
        "context_with_next_sentence": true
    },
    {
        "source_sentence": "若一切菩薩不發是願者，犯輕垢罪。",
        "from": "T24n1484_002:1007c02_4",
        "context_with_next_sentence": true
    },
    {
        "source_sentence": "「若佛子！",
        "from": "T24n1484_002:1007c03_0",
        "context_with_next_sentence": true
    },
    {
        "source_sentence": "發十大願已，持佛禁戒。",
        "from": "T24n1484_002:1007c03_1",
        "context_with_next_sentence": true
    },
    {
        "source_sentence": "作是願言：『寧以此身投熾然猛火大坑刀山，終不毀犯三世諸佛經律，與一切女人作不淨行。』",
        "from": "T24n1484_002:1007c03_2",
        "context_with_next_sentence": true
    },
    {
        "source_sentence": "「復作是願：『寧以熱鐵羅網千重周匝纏身，終不以破戒之身，受於信心檀越一切衣服。』",
        "from": "T24n1484_002:1007c07_0",
        "context_with_next_sentence": true
    },
    {
        "source_sentence": "「復作是願：『寧以此口吞熱鐵丸及大流猛火經百千劫，終不以破戒之口，食信心檀越百味飲食。』",
        "from": "T24n1484_002:1007c10_0",
        "context_with_next_sentence": true
    },
    {
        "source_sentence": "「復作是願：『寧以此身臥大猛火羅網熱鐵地上，終不以破戒之身，受信心檀越百種床座。』",
        "from": "T24n1484_002:1007c13_0",
        "context_with_next_sentence": true
    },
    {
        "source_sentence": "「復作是願：『寧以此身受三百鉾刺經一劫二劫，終不以破戒之身，受信心檀越百味醫藥。』",
        "from": "T24n1484_002:1007c16_0",
        "context_with_next_sentence": true
    },
    {
        "source_sentence": "「復作是願：『寧以此身投熱鐵鑊經百千劫，終不以破戒之身，受信心檀越千種房舍屋宅園林田地。』",
        "from": "T24n1484_002:1007c19_0",
        "context_with_next_sentence": true
    },
    {
        "source_sentence": "「復作是願：『寧以鐵鎚打碎此身從頭至足令如微塵，終不以破戒之身，受信心檀越恭敬禮拜。』",
        "from": "T24n1484_002:1007c22_0",
        "context_with_next_sentence": true
    },
    {
        "source_sentence": "「復作是願：『寧以百千熱鐵刀鉾挑其兩目，終不以破戒之心視他好色。』",
        "from": "T24n1484_002:1007c25_0",
        "context_with_next_sentence": true
    },
    {
        "source_sentence": "「復作是願：『寧以百千鐵錐遍劖刺耳根經一劫二劫，終不以破戒之心聽好音聲。』",
        "from": "T24n1484_002:1008a02_0",
        "context_with_next_sentence": true
    },
    {
        "source_sentence": "「復作是願：『寧以百千刃刀割去其鼻，終不以破戒之心貪嗅諸香。』",
        "from": "T24n1484_002:1008a05_0",
        "context_with_next_sentence": true
    },
    {
        "source_sentence": "「復作是願：『寧以百千刃刀割斷其舌，終不以破戒之心食人百味淨食。』",
        "from": "T24n1484_002:1008a07_0",
        "context_with_next_sentence": true
    },
    {
        "source_sentence": "「復作是願：『寧以利斧斬斫其身，終不以破戒之心貪著好觸。』",
        "from": "T24n1484_002:1008a09_0",
        "context_with_next_sentence": true
    },
    {
        "source_sentence": "「復作是願：『願一切眾生悉得成佛。』",
        "from": "T24n1484_002:1008a11_0",
        "context_with_next_sentence": true
    },
    {
        "source_sentence": "而菩薩若不發是願者，犯輕垢罪。",
        "from": "T24n1484_002:1008a11_1",
        "context_with_next_sentence": true
    },
    {
        "source_sentence": "「若佛子！",
        "from": "T24n1484_002:1008a13_0",
        "context_with_next_sentence": true
    },
    {
        "source_sentence": "常應二時頭陀，冬夏坐禪、結夏安居。",
        "from": "T24n1484_002:1008a13_1",
        "context_with_next_sentence": true
    },
    {
        "source_sentence": "常用楊枝澡豆、三衣瓶鉢坐具錫杖、香爐漉水囊、手巾刀子、火燧鑷子、繩床、經律、佛像菩薩形像。",
        "from": "T24n1484_002:1008a14_0",
        "context_with_next_sentence": true
    },
    {
        "source_sentence": "而菩薩行頭陀時及遊方時，行來百里千里，此十八種物常隨其身。",
        "from": "T24n1484_002:1008a16_1",
        "context_with_next_sentence": true
    },
    {
        "source_sentence": "頭陀者從正月十五日至三月十五日，八月十五日至十月十五日。",
        "from": "T24n1484_002:1008a17_2",
        "context_with_next_sentence": true
    },
    {
        "source_sentence": "是二時中，此十八種物常隨其身如鳥二翼。",
        "from": "T24n1484_002:1008a19_3",
        "context_with_next_sentence": true
    },
    {
        "source_sentence": "若布薩日，新學菩薩半月半月布薩誦十重四十八輕戒。",
        "from": "T24n1484_002:1008a20_4",
        "context_with_next_sentence": true
    },
    {
        "source_sentence": "時於諸佛菩薩形像前，一人布薩即一人誦。",
        "from": "T24n1484_002:1008a21_5",
        "context_with_next_sentence": true
    },
    {
        "source_sentence": "若二人三人乃至百千人，亦一人誦。",
        "from": "T24n1484_002:1008a22_6",
        "context_with_next_sentence": true
    },
    {
        "source_sentence": "誦者高座，聽者下坐。",
        "from": "T24n1484_002:1008a23_7",
        "context_with_next_sentence": true
    },
    {
        "source_sentence": "各各披九條、七條、五條袈裟。",
        "from": "T24n1484_002:1008a24_8",
        "context_with_next_sentence": true
    },
    {
        "source_sentence": "結夏安居一一如法。",
        "from": "T24n1484_002:1008a24_9",
        "context_with_next_sentence": true
    },
    {
        "source_sentence": "若頭陀時，莫入難處，若國難惡王、土地高下草木深邃、師子虎狼水火風難、及以劫賊道路毒蛇，一切難處悉不得入。",
        "from": "T24n1484_002:1008a25_10",
        "context_with_next_sentence": true
    },
    {
        "source_sentence": "若頭陀行道乃至夏坐安居，是諸難處悉不得入。",
        "from": "T24n1484_002:1008a28_0",
        "context_with_next_sentence": true
    },
    {
        "source_sentence": "若故入者，犯輕垢罪。",
        "from": "T24n1484_002:1008a29_1",
        "context_with_next_sentence": true
    },
    {
        "source_sentence": "「若佛子！",
        "from": "T24n1484_002:1008b01_0",
        "context_with_next_sentence": true
    },
    {
        "source_sentence": "應如法次第坐。",
        "from": "T24n1484_002:1008b01_1",
        "context_with_next_sentence": true
    },
    {
        "source_sentence": "先受戒者在前坐，後受戒者在後坐，不問老少、比丘比丘尼、貴人、國王王子乃至黃門奴婢，皆應先受戒者在前坐，後受戒者次第而坐。",
        "from": "T24n1484_002:1008b01_2",
        "context_with_next_sentence": true
    },
    {
        "source_sentence": "莫如外道癡人，若老若少無前無後，坐無次第兵奴之法。",
        "from": "T24n1484_002:1008b04_3",
        "context_with_next_sentence": true
    },
    {
        "source_sentence": "我佛法中先者先坐、後者後坐。",
        "from": "T24n1484_002:1008b06_4",
        "context_with_next_sentence": true
    },
    {
        "source_sentence": "而菩薩不次第坐者，犯輕垢罪。",
        "from": "T24n1484_002:1008b06_5",
        "context_with_next_sentence": true
    },
    {
        "source_sentence": "「若佛子！",
        "from": "T24n1484_002:1008b08_0",
        "context_with_next_sentence": true
    },
    {
        "source_sentence": "常應教化一切眾生。",
        "from": "T24n1484_002:1008b08_1",
        "context_with_next_sentence": true
    },
    {
        "source_sentence": "建立僧房山林園田立作佛塔，冬夏安居坐禪處所，一切行道處皆應立之。",
        "from": "T24n1484_002:1008b08_2",
        "context_with_next_sentence": true
    },
    {
        "source_sentence": "而菩薩應為一切眾生講說大乘經律，若疾病國難賊難、父母兄弟和上阿闍梨亡滅之日，及三七日乃至七七日，亦應讀誦講說大乘經律，齋會求福行來治生。",
        "from": "T24n1484_002:1008b10_3",
        "context_with_next_sentence": true
    },
    {
        "source_sentence": "大火所燒、大水所漂、黑風所吹船舫、江河大海羅剎之難，亦應讀誦講說此經律。",
        "from": "T24n1484_002:1008b14_4",
        "context_with_next_sentence": true
    },
    {
        "source_sentence": "乃至一切罪報三報七逆八難，杻械枷鎖繫縛其身，多婬多瞋多愚癡多疾病，皆應讀誦講說此經律。",
        "from": "T24n1484_002:1008b16_5",
        "context_with_next_sentence": true
    },
    {
        "source_sentence": "而新學菩薩若不爾者，犯輕垢罪。",
        "from": "T24n1484_002:1008b18_6",
        "context_with_next_sentence": true
    },
    {
        "source_sentence": "如是九戒，應當學，敬心奉持。",
        "from": "T24n1484_002:1008b19_7",
        "context_with_next_sentence": true
    },
    {
        "source_sentence": "梵壇品當說。」",
        "from": "T24n1484_002:1008b20_8",
        "context_with_next_sentence": true
    },
    {
        "source_sentence": "佛言：「佛子！",
        "from": "T24n1484_002:1008b21_0",
        "context_with_next_sentence": true
    },
    {
        "source_sentence": "與人受戒時，不得蕑擇。",
        "from": "T24n1484_002:1008b21_1",
        "context_with_next_sentence": true
    },
    {
        "source_sentence": "一切國王王子大臣百官、比丘比丘尼、信男信女婬男婬女、十八梵天、六欲天子、無根二根、黃門奴婢、一切鬼神盡得受戒。",
        "from": "T24n1484_002:1008b21_2",
        "context_with_next_sentence": true
    },
    {
        "source_sentence": "應教身所著袈裟，皆使壞色與道相應，皆染使青黃赤黑紫色一切染衣，乃至臥具盡以壞色，身所著衣一切染色。",
        "from": "T24n1484_002:1008b24_3",
        "context_with_next_sentence": true
    },
    {
        "source_sentence": "若一切國土中國人所著衣服，比丘皆應與其俗服有異。",
        "from": "T24n1484_002:1008b27_4",
        "context_with_next_sentence": true
    },
    {
        "source_sentence": "若欲受戒時，師應問言：『汝現身不作七逆罪耶？』",
        "from": "T24n1484_002:1008b28_5",
        "context_with_next_sentence": true
    },
    {
        "source_sentence": "菩薩法師不得與七逆人現身受戒。",
        "from": "T24n1484_002:1008c01_0",
        "context_with_next_sentence": true
    },
    {
        "source_sentence": "七逆者，出佛身血、殺父、殺母、殺和上、殺阿闍梨、破羯磨轉法輪僧、殺聖人。",
        "from": "T24n1484_002:1008c01_1",
        "context_with_next_sentence": true
    },
    {
        "source_sentence": "若具七遮，即現身不得戒，餘一切人盡得受戒。",
        "from": "T24n1484_002:1008c03_2",
        "context_with_next_sentence": true
    },
    {
        "source_sentence": "出家人法，不向國王禮拜、不向父母禮拜，六親不敬、鬼神不禮，但解師語。",
        "from": "T24n1484_002:1008c04_3",
        "context_with_next_sentence": true
    },
    {
        "source_sentence": "有百里千里來求法者，而菩薩法師以惡心而不即與授一切眾生戒者，犯輕垢罪。",
        "from": "T24n1484_002:1008c06_4",
        "context_with_next_sentence": true
    },
    {
        "source_sentence": "「若佛子！",
        "from": "T24n1484_002:1008c09_0",
        "context_with_next_sentence": true
    },
    {
        "source_sentence": "教化人起信心時，菩薩與他人作教誡法師者，見欲受戒人，應教請二師：和上、阿闍梨。",
        "from": "T24n1484_002:1008c09_1",
        "context_with_next_sentence": true
    },
    {
        "source_sentence": "二師應問言：『汝有七遮罪不？』",
        "from": "T24n1484_002:1008c11_2",
        "context_with_next_sentence": true
    },
    {
        "source_sentence": "若現身有七遮，師不應與受戒，無七遮者得受。",
        "from": "T24n1484_002:1008c12_3",
        "context_with_next_sentence": true
    },
    {
        "source_sentence": "若有犯十戒者，應教懺悔。",
        "from": "T24n1484_002:1008c13_4",
        "context_with_next_sentence": true
    },
    {
        "source_sentence": "在佛菩薩形像前，日夜六時誦十重四十八輕戒。",
        "from": "T24n1484_002:1008c14_5",
        "context_with_next_sentence": true
    },
    {
        "source_sentence": "若到禮三世千佛得見好相，若一七日二三七日乃至一年，要見好相。",
        "from": "T24n1484_002:1008c15_6",
        "context_with_next_sentence": true
    },
    {
        "source_sentence": "好相者，佛來摩頂，見光見華種種異相，便得滅罪。",
        "from": "T24n1484_002:1008c17_7",
        "context_with_next_sentence": true
    },
    {
        "source_sentence": "若無好相，雖懺無益。",
        "from": "T24n1484_002:1008c18_8",
        "context_with_next_sentence": true
    },
    {
        "source_sentence": "是人現身亦不得戒，而得增受戒。",
        "from": "T24n1484_002:1008c18_9",
        "context_with_next_sentence": true
    },
    {
        "source_sentence": "若犯四十八輕戒者，對首懺罪滅，不同七遮。",
        "from": "T24n1484_002:1008c19_10",
        "context_with_next_sentence": true
    },
    {
        "source_sentence": "而教誡師於是法中一一好解。",
        "from": "T24n1484_002:1008c20_11",
        "context_with_next_sentence": true
    },
    {
        "source_sentence": "若不解大乘經律若輕若重是非之相，不解第一義諦習種性、長養性、不可壞性、道種性、正性，其中多少觀行出入十禪支一切行法，一一不得此法中意。",
        "from": "T24n1484_002:1008c21_12",
        "context_with_next_sentence": true
    },
    {
        "source_sentence": "而菩薩為利養故、為名聞故，惡求多求貪利弟子，而詐現解一切經律，為供養故，是自欺詐亦欺詐他人。",
        "from": "T24n1484_002:1009a02_13",
        "context_with_next_sentence": true
    },
    {
        "source_sentence": "故與人受戒者，犯輕垢罪。",
        "from": "T24n1484_002:1009a04_14",
        "context_with_next_sentence": true
    },
    {
        "source_sentence": "「若佛子！",
        "from": "T24n1484_002:1009a06_0",
        "context_with_next_sentence": true
    },
    {
        "source_sentence": "不得為利養故，於未受菩薩戒者前、若外道惡人前說此千佛大戒。",
        "from": "T24n1484_002:1009a06_1",
        "context_with_next_sentence": true
    },
    {
        "source_sentence": "邪見人前亦不得說，除國王餘一切不得說。",
        "from": "T24n1484_002:1009a07_2",
        "context_with_next_sentence": true
    },
    {
        "source_sentence": "是惡人輩不受佛戒，名為畜生。",
        "from": "T24n1484_002:1009a08_3",
        "context_with_next_sentence": true
    },
    {
        "source_sentence": "生生不見三寶，如木石無心，名為外道邪見人輩，木頭無異。",
        "from": "T24n1484_002:1009a09_4",
        "context_with_next_sentence": true
    },
    {
        "source_sentence": "而菩薩於是惡人前說七佛教戒者，犯輕垢罪。",
        "from": "T24n1484_002:1009a11_5",
        "context_with_next_sentence": true
    },
    {
        "source_sentence": "「若佛子！",
        "from": "T24n1484_002:1009a13_0",
        "context_with_next_sentence": true
    },
    {
        "source_sentence": "信心出家受佛正戒，故起心毀犯聖戒者，不得受一切檀越供養，亦不得國王地上行，不得飲國王水，五千大鬼常遮其前。",
        "from": "T24n1484_002:1009a13_1",
        "context_with_next_sentence": true
    },
    {
        "source_sentence": "鬼言：『大賊。』",
        "from": "T24n1484_002:1009a16_2",
        "context_with_next_sentence": true
    },
    {
        "source_sentence": "若入房舍城邑宅中，鬼復常掃其脚跡。",
        "from": "T24n1484_002:1009a16_3",
        "context_with_next_sentence": true
    },
    {
        "source_sentence": "一切世人罵言：『佛法中賊。』",
        "from": "T24n1484_002:1009a17_4",
        "context_with_next_sentence": true
    },
    {
        "source_sentence": "一切眾生眼不欲見。",
        "from": "T24n1484_002:1009a17_5",
        "context_with_next_sentence": true
    },
    {
        "source_sentence": "犯戒之人，畜生無異、木頭無異。",
        "from": "T24n1484_002:1009a18_6",
        "context_with_next_sentence": true
    },
    {
        "source_sentence": "若毀正戒者，犯輕垢罪。",
        "from": "T24n1484_002:1009a19_7",
        "context_with_next_sentence": true
    },
    {
        "source_sentence": "「若佛子！",
        "from": "T24n1484_002:1009a20_0",
        "context_with_next_sentence": true
    },
    {
        "source_sentence": "常應一心受持讀誦大乘經律。",
        "from": "T24n1484_002:1009a20_1",
        "context_with_next_sentence": true
    },
    {
        "source_sentence": "剝皮為紙、刺血為墨、以髓為水、析骨為筆書寫佛戒。",
        "from": "T24n1484_002:1009a20_2",
        "context_with_next_sentence": true
    },
    {
        "source_sentence": "木皮穀紙絹素竹帛亦應悉書持。",
        "from": "T24n1484_002:1009a22_3",
        "context_with_next_sentence": true
    },
    {
        "source_sentence": "常以七寶無價香花一切雜寶，為箱囊盛經律卷。",
        "from": "T24n1484_002:1009a23_4",
        "context_with_next_sentence": true
    },
    {
        "source_sentence": "若不如法供養者，犯輕垢罪。",
        "from": "T24n1484_002:1009a24_5",
        "context_with_next_sentence": true
    },
    {
        "source_sentence": "「若佛子！",
        "from": "T24n1484_002:1009a25_0",
        "context_with_next_sentence": true
    },
    {
        "source_sentence": "常起大悲心。",
        "from": "T24n1484_002:1009a25_1",
        "context_with_next_sentence": true
    },
    {
        "source_sentence": "若入一切城邑舍宅，見一切眾生，應當唱言：『汝等眾生盡應受三歸十戒。』",
        "from": "T24n1484_002:1009a25_2",
        "context_with_next_sentence": true
    },
    {
        "source_sentence": "若見牛馬猪羊一切畜生，應心念口言：『汝是畜生，發菩提心。』",
        "from": "T24n1484_002:1009a27_3",
        "context_with_next_sentence": true
    },
    {
        "source_sentence": "而菩薩入一切處山林川野，皆使一切眾生發菩提心。",
        "from": "T24n1484_002:1009a28_4",
        "context_with_next_sentence": true
    },
    {
        "source_sentence": "是菩薩若不教化眾生者，犯輕垢罪。",
        "from": "T24n1484_002:1009b01_0",
        "context_with_next_sentence": true
    },
    {
        "source_sentence": "「若佛子！",
        "from": "T24n1484_002:1009b02_0",
        "context_with_next_sentence": true
    },
    {
        "source_sentence": "常行教化起大悲心。",
        "from": "T24n1484_002:1009b02_1",
        "context_with_next_sentence": true
    },
    {
        "source_sentence": "入檀越貴人家，一切眾中不得立為白衣說法，應白衣眾前高座上坐。",
        "from": "T24n1484_002:1009b02_2",
        "context_with_next_sentence": true
    },
    {
        "source_sentence": "法師比丘不得地立為四眾說法。",
        "from": "T24n1484_002:1009b04_3",
        "context_with_next_sentence": true
    },
    {
        "source_sentence": "若說法時，法師高座香花供養，四眾聽者下坐。",
        "from": "T24n1484_002:1009b05_4",
        "context_with_next_sentence": true
    },
    {
        "source_sentence": "如孝順父母敬順師教，如事火婆羅門。",
        "from": "T24n1484_002:1009b06_5",
        "context_with_next_sentence": true
    },
    {
        "source_sentence": "其說法者若不如法，犯輕垢罪。",
        "from": "T24n1484_002:1009b07_6",
        "context_with_next_sentence": true
    },
    {
        "source_sentence": "「若佛子！",
        "from": "T24n1484_002:1009b09_0",
        "context_with_next_sentence": true
    },
    {
        "source_sentence": "皆以信心受佛戒者，若國王太子百官四部弟子，自恃高貴破滅佛法戒律，明作制法制我四部弟子，不聽出家行道，亦復不聽造立形像佛塔經律，破三寶之罪。",
        "from": "T24n1484_002:1009b09_1",
        "context_with_next_sentence": true
    },
    {
        "source_sentence": "而故作破法者，犯輕垢罪。",
        "from": "T24n1484_002:1009b13_2",
        "context_with_next_sentence": true
    },
    {
        "source_sentence": "「若佛子！",
        "from": "T24n1484_002:1009b14_0",
        "context_with_next_sentence": true
    },
    {
        "source_sentence": "以好心出家，而為名聞利養，於國王百官前說七佛戒，橫與比丘比丘尼菩薩弟子作繫縛事，如師子身中蟲自食師子肉，非外道天魔能破。",
        "from": "T24n1484_002:1009b14_1",
        "context_with_next_sentence": true
    },
    {
        "source_sentence": "若受佛戒者，應護佛戒如念一子、如事父母。",
        "from": "T24n1484_002:1009b17_2",
        "context_with_next_sentence": true
    },
    {
        "source_sentence": "而菩薩聞外道惡人以惡言謗佛戒時，如三百鉾刺心，千刀萬杖打拍其身等無有異。",
        "from": "T24n1484_002:1009b18_3",
        "context_with_next_sentence": true
    },
    {
        "source_sentence": "寧自入地獄經百劫，而不用一聞惡言破佛戒之聲，而況自破佛戒。",
        "from": "T24n1484_002:1009b21_0",
        "context_with_next_sentence": true
    },
    {
        "source_sentence": "教人破法因緣，亦無孝順之心。",
        "from": "T24n1484_002:1009b22_1",
        "context_with_next_sentence": true
    },
    {
        "source_sentence": "若故作者，犯輕垢罪。",
        "from": "T24n1484_002:1009b23_2",
        "context_with_next_sentence": true
    },
    {
        "source_sentence": "如是九戒，應當學，敬心奉持。」",
        "from": "T24n1484_002:1009b24_0",
        "context_with_next_sentence": true
    },
    {
        "source_sentence": "「諸佛子！",
        "from": "T24n1484_002:1009b25_0",
        "context_with_next_sentence": true
    },
    {
        "source_sentence": "是四十八輕戒！",
        "from": "T24n1484_002:1009b25_1",
        "context_with_next_sentence": true
    },
    {
        "source_sentence": "汝等受持。",
        "from": "T24n1484_002:1009b25_2",
        "context_with_next_sentence": true
    },
    {
        "source_sentence": "過去諸菩薩已誦、未來諸菩薩當誦、現在諸菩薩今誦。",
        "from": "T24n1484_002:1009b25_3",
        "context_with_next_sentence": true
    },
    {
        "source_sentence": "諸佛子諦聽！",
        "from": "T24n1484_002:1009b27_0",
        "context_with_next_sentence": true
    },
    {
        "source_sentence": "此十重、四十八輕戒，三世諸佛已誦、當誦、今誦，我今亦如是誦。",
        "from": "T24n1484_002:1009b27_1",
        "context_with_next_sentence": true
    },
    {
        "source_sentence": "汝等一切大眾，若國王王子百官、比丘比丘尼、信男信女，受持菩薩戒者，應受持讀誦解說書寫佛性常住戒卷，流通三世一切眾生化化不絕。",
        "from": "T24n1484_002:1009b28_2",
        "context_with_next_sentence": true
    },
    {
        "source_sentence": "得見千佛佛佛授手，世世不墮惡道八難，常生人道天中。",
        "from": "T24n1484_002:1009c03_3",
        "context_with_next_sentence": true
    },
    {
        "source_sentence": "我今在此樹下，略開七佛法戒。",
        "from": "T24n1484_002:1009c04_4",
        "context_with_next_sentence": true
    },
    {
        "source_sentence": "汝等當一心學波羅提木叉，歡喜奉行。",
        "from": "T24n1484_002:1009c05_5",
        "context_with_next_sentence": true
    },
    {
        "source_sentence": "如無相天王品勸學中一一廣明。」",
        "from": "T24n1484_002:1009c06_6",
        "context_with_next_sentence": true
    },
    {
        "source_sentence": "三千學士時坐聽者，聞佛自誦，心心頂戴喜躍受持。",
        "from": "T24n1484_002:1009c07_7",
        "context_with_next_sentence": true
    },
    {
        "source_sentence": "爾時釋迦牟尼佛，說上蓮花臺藏世界盧舍那佛心地法門品中十無盡戒法品竟。",
        "from": "T24n1484_002:1009c09_0",
        "context_with_next_sentence": true
    },
    {
        "source_sentence": "千百億釋迦亦如是說，從摩醯首羅天王宮至此道樹十住處說法品，為一切菩薩、不可說大眾受持讀誦解說其義亦如是。",
        "from": "T24n1484_002:1009c10_1",
        "context_with_next_sentence": true
    },
    {
        "source_sentence": "千百億世界蓮花藏世界、微塵世界，一切佛心藏、地藏、戒藏、無量行願藏、因果佛性常住藏，如如一切佛說無量一切法藏竟。",
        "from": "T24n1484_002:1009c13_2",
        "context_with_next_sentence": true
    },
    {
        "source_sentence": "千百億世界中，一切眾生受持，歡喜奉行，若廣開心地相相。",
        "from": "T24n1484_002:1009c16_3",
        "context_with_next_sentence": true
    },
    {
        "source_sentence": "如佛花光王品中說。",
        "from": "T24n1484_002:1009c18_4",
        "context_with_next_sentence": true
    },
    {
        "source_sentence": "　明人忍慧強，　　能持如是法，　未成佛道間，　　安獲五種利：　一者十方佛，　　愍念常守護；　二者命終時，　　正見心歡喜；　三者生生處，　　為諸菩薩友；　四者功德聚，　　戒度悉成就；　五者今後世，　　性戒福慧滿。",
        "from": "T24n1484_002:1009c19_0",
        "context_with_next_sentence": true
    },
    {
        "source_sentence": "　此是佛行處，　　智者善思量，　計我著相者，　　不能信是法。",
        "from": "T24n1484_002:1010a01_0",
        "context_with_next_sentence": true
    },
    {
        "source_sentence": "　滅盡取證者，　　亦非下種處，　欲長菩提苗，　　光明照世間，　應當靜觀察，　　諸法真實相。",
        "from": "T24n1484_002:1010a03_0",
        "context_with_next_sentence": true
    },
    {
        "source_sentence": "　不生亦不滅，　　不常復不斷，　不一亦不異，　　不來亦不去，　如是一心中，　　方便勤莊嚴。",
        "from": "T24n1484_002:1010a06_0",
        "context_with_next_sentence": true
    },
    {
        "source_sentence": "　菩薩所應作，　　應當次第學，　於學於無學，　　勿生分別想，　是名第一道，　　亦名摩訶衍。",
        "from": "T24n1484_002:1010a09_0",
        "context_with_next_sentence": true
    },
    {
        "source_sentence": "　一切戲論處，　　悉由是處滅，　諸佛薩婆若，　　悉由是處出，　是故諸佛子，　　宜發大勇猛，　於諸佛淨戒，　　護持如明珠。",
        "from": "T24n1484_002:1010a12_0",
        "context_with_next_sentence": true
    },
    {
        "source_sentence": "　過去諸菩薩，　　已於是中學，　未來者當學，　　現在者今學，　此是佛行處，　　聖主所稱歎。",
        "from": "T24n1484_002:1010a16_0",
        "context_with_next_sentence": true
    },
    {
        "source_sentence": "　我已隨順說，　　福德無量聚，　迴以施眾生，　　共向一切智，　願聞是法者，　　疾得成佛道。",
        "from": "T24n1484_002:1010a19_0",
        "context_with_next_sentence": false
    }
]