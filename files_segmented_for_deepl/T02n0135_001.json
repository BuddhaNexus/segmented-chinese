[
    {
        "source_sentence": "佛說力士移山經",
        "from": "T02n0135_001:0857c19_0",
        "context_with_next_sentence": true
    },
    {
        "source_sentence": "西晉天竺三藏竺法護譯",
        "from": "T02n0135_001:0857c21_0",
        "context_with_next_sentence": true
    },
    {
        "source_sentence": "聞如是：一時，佛遊拘夷那竭國力士所生地大叢樹間，與比丘千二百五十人俱。",
        "from": "T02n0135_001:0857c22_0",
        "context_with_next_sentence": true
    },
    {
        "source_sentence": "臨滅度時，時國臣民皆出來會。",
        "from": "T02n0135_001:0857c23_1",
        "context_with_next_sentence": true
    },
    {
        "source_sentence": "佛問阿難：「斯國大眾何故雲集？」",
        "from": "T02n0135_001:0857c24_2",
        "context_with_next_sentence": true
    },
    {
        "source_sentence": "賢者阿難白世尊曰：「有大石山去此不遠，方六十丈高百二十丈，妨塞門途行者迴礙，五百力士同心議曰：『吾等膂力世稱希有，徒自畜養無益時用，當共徙之立功後代。』",
        "from": "T02n0135_001:0857c25_3",
        "context_with_next_sentence": true
    },
    {
        "source_sentence": "即便并勢齊聲唱叫，力盡自疲不得動搖，音震遐邇，是故黎民輻湊來觀。」",
        "from": "T02n0135_001:0857c29_4",
        "context_with_next_sentence": true
    },
    {
        "source_sentence": "佛告阿難：「改正法服嚴行視之。」",
        "from": "T02n0135_001:0858a01_5",
        "context_with_next_sentence": true
    },
    {
        "source_sentence": "阿難受教，即從坐起稽首佛足，獨坐拖侍，在佛後翼從而進趣。",
        "from": "T02n0135_001:0858a02_6",
        "context_with_next_sentence": true
    },
    {
        "source_sentence": "諸大眾五百力士遙覩佛臻，金顏從容，威耀巍巍，端正殊妙，色像清淨，大士相好，莊嚴其身，降伏陰種，無有衰入，其心湛然，諸根寂定，和悅調隱，為天人最，洪焰暉赫，晃若寶山，如大炬明，炤燿幽冥，如大山崗，而有積雪，如日之光，昇于朝陽，如秋月盛，眾星特明，如轉輪王與諸寶臣四部眾俱，如樹花殖，暐曄繁茂，英豔無量，超出聖躬。",
        "from": "T02n0135_001:0858a03_7",
        "context_with_next_sentence": true
    },
    {
        "source_sentence": "五百力士無數之眾，瞻戴神變，莫不喜踊，善心荐發普而奉迎，五體自歸稽首足下，一心歸竦退住一面。",
        "from": "T02n0135_001:0858a11_8",
        "context_with_next_sentence": true
    },
    {
        "source_sentence": "於是，世尊問諸力士：「汝等何故體疲色顇？」",
        "from": "T02n0135_001:0858a14_0",
        "context_with_next_sentence": true
    },
    {
        "source_sentence": "答曰：「今此大石方六十丈高百二十丈，欲共舉移，始從一日勤身勠力，至于一月永不可動，慚恥無效取笑天下，是以疲竭姿色憔悴。」",
        "from": "T02n0135_001:0858a14_1",
        "context_with_next_sentence": true
    },
    {
        "source_sentence": "「此何所希冀？」",
        "from": "T02n0135_001:0858a17_2",
        "context_with_next_sentence": true
    },
    {
        "source_sentence": "力士答曰：「唯然大聖！",
        "from": "T02n0135_001:0858a18_3",
        "context_with_next_sentence": true
    },
    {
        "source_sentence": "我之福力莫能踰者，庶幾欲徙石光益於世，著名垂勳銘譽來裔，使王路平直荒域歸伏。」",
        "from": "T02n0135_001:0858a18_4",
        "context_with_next_sentence": true
    },
    {
        "source_sentence": "佛告力士：「明汝至愍意不堪任，吾為爾移遂汝本願，使汝戴功慎無愧懼。」",
        "from": "T02n0135_001:0858a20_5",
        "context_with_next_sentence": true
    },
    {
        "source_sentence": "力士歡喜啟曰：「敬從。」",
        "from": "T02n0135_001:0858a22_6",
        "context_with_next_sentence": true
    },
    {
        "source_sentence": "於時世尊更整法服，以右足大指，蹶舉山石挑至梵天，手右掌受，摶之三轉，置於虛空，去地四丈九尺，還著掌中，三指篾屑吹令銷瀃，應時三千大千世界六返震動。",
        "from": "T02n0135_001:0858a22_7",
        "context_with_next_sentence": true
    },
    {
        "source_sentence": "時諸力士，見佛神變威靈顯發，即懷惶怖衣毛為竪，白世尊曰：「此之舉指，為是大聖父母恩養乳哺力耶？",
        "from": "T02n0135_001:0858a26_8",
        "context_with_next_sentence": true
    },
    {
        "source_sentence": "神足智慧意行力乎？」",
        "from": "T02n0135_001:0858a28_9",
        "context_with_next_sentence": true
    },
    {
        "source_sentence": "答曰：「乳哺之勢，非餘力也。",
        "from": "T02n0135_001:0858a29_10",
        "context_with_next_sentence": true
    },
    {
        "source_sentence": "若吾建設神足之力，則能移此三千大千佛之世界，舉置殊異百千佛土，都不使人有往來想，不危眾生不害地蟲。」",
        "from": "T02n0135_001:0858a29_11",
        "context_with_next_sentence": true
    },
    {
        "source_sentence": "力士又問：「乳哺之力何所狀像？」",
        "from": "T02n0135_001:0858b03_12",
        "context_with_next_sentence": true
    },
    {
        "source_sentence": "世尊報曰：「凡牛之力百，當水牛力一；水牛力百，當青牛力一；青牛力百，當犛牛力一；犛牛力百，當竹牛力一；竹牛力百，當草象力一；草象力百，當凡象力一；凡象力百，當黑象力一；黑象力百，當白象力一；白象力百，當龍力一；龍力百，當可畏力士力一；可畏力士力百，當段力士力一；段力士力百，當崩墮力士力一；崩墮力士力百，當大破壞力士力一；大破壞力士力百，當半人乘力士力一；半人乘力士力百，當人乘力士力一；人乘力士力百，當大人乘力士力一；無央數不如如來、至真、等正覺乳哺之力。」",
        "from": "T02n0135_001:0858b04_13",
        "context_with_next_sentence": true
    },
    {
        "source_sentence": "佛告諸力士：「汝等當知，是為如來乳哺之力也。」",
        "from": "T02n0135_001:0858b15_14",
        "context_with_next_sentence": true
    },
    {
        "source_sentence": "諸力士白世尊曰：「大聖已現乳哺之力，神足之力為云何乎？」",
        "from": "T02n0135_001:0858b16_15",
        "context_with_next_sentence": true
    },
    {
        "source_sentence": "佛告力士：「憶吾昔者與大目揵連俱遊諸國，時穀飢饉，諸比丘眾不得分衛。",
        "from": "T02n0135_001:0858b17_16",
        "context_with_next_sentence": true
    },
    {
        "source_sentence": "目揵連白佛：『穀米踊貴人民餒餓，今諸比丘分衛無獲，氣力衰減不能講誦，日日轉羸懼不全命。",
        "from": "T02n0135_001:0858b19_17",
        "context_with_next_sentence": true
    },
    {
        "source_sentence": "往古天地始成之時，地出自然甘露之味，食者康寧四大用安，後人福薄味沒于地。",
        "from": "T02n0135_001:0858b21_18",
        "context_with_next_sentence": true
    },
    {
        "source_sentence": "今欲反地出古之味，比丘國人普得救命，令得飽滿誦經念道。』",
        "from": "T02n0135_001:0858b23_19",
        "context_with_next_sentence": true
    },
    {
        "source_sentence": "佛告目連：『且止！",
        "from": "T02n0135_001:0858b25_20",
        "context_with_next_sentence": true
    },
    {
        "source_sentence": "假欲反地，地有蟲蛾蠕動之類必被危害，又眾人福薄，不應服食古之地味。』",
        "from": "T02n0135_001:0858b25_21",
        "context_with_next_sentence": true
    },
    {
        "source_sentence": "目連又曰：『我將諸比丘及飢羸民，詣欝單曰土，使就食自然粳米。』",
        "from": "T02n0135_001:0858b27_22",
        "context_with_next_sentence": true
    },
    {
        "source_sentence": "世尊告曰：『其有神足者能自致到，未得輕舉安能往乎？』",
        "from": "T02n0135_001:0858b28_23",
        "context_with_next_sentence": true
    },
    {
        "source_sentence": "目連答曰：『無神力者，我當扶接使往獲安。』",
        "from": "T02n0135_001:0858b29_24",
        "context_with_next_sentence": true
    },
    {
        "source_sentence": "目連之德威變若斯，計閻浮提廣長二十八萬里，其地上廣下狹；瞿耶尼域廣長三十二萬里，其地似半月形；弗于逮域廣長三十六萬里，其地正圓；欝單曰域廣長四十方里，其地正方；周迴遶山為四方域。",
        "from": "T02n0135_001:0858c01_25",
        "context_with_next_sentence": true
    },
    {
        "source_sentence": "滿中人民令得神足如大目連，一一充溢三千大千世界，不及如來神力，百倍、千倍、萬倍、億倍、巨億萬倍，計空不比無以為喻，是為如來神足力也。」",
        "from": "T02n0135_001:0858c06_26",
        "context_with_next_sentence": true
    },
    {
        "source_sentence": "力士又白：「大聖！",
        "from": "T02n0135_001:0858c09_27",
        "context_with_next_sentence": true
    },
    {
        "source_sentence": "已現乳哺、神足之力，願復示現智慧之力。」",
        "from": "T02n0135_001:0858c10_28",
        "context_with_next_sentence": true
    },
    {
        "source_sentence": "世尊告曰：「計大海深三百三十六萬里，廣長難限，須彌山王在大海中，高三百三十六萬里，根在海底亦三百三十六萬里，辟方亦爾。",
        "from": "T02n0135_001:0858c11_29",
        "context_with_next_sentence": true
    },
    {
        "source_sentence": "其大海水悉可飲盡令無有餘，舍利弗智慧不可測量，無能減者。",
        "from": "T02n0135_001:0858c14_30",
        "context_with_next_sentence": true
    },
    {
        "source_sentence": "使四方域滿中人民，皆令得智慧如舍利弗，一一充溢三千大千世界，不比如來智慧之力，百倍、千倍、萬倍、億倍、巨億萬倍，計空不比無以為喻，是為如來智慧力也。」",
        "from": "T02n0135_001:0858c15_31",
        "context_with_next_sentence": true
    },
    {
        "source_sentence": "力士又白：「大聖！",
        "from": "T02n0135_001:0858c20_0",
        "context_with_next_sentence": true
    },
    {
        "source_sentence": "已現乳哺、神足、智慧之力，願復示現意行之力。」",
        "from": "T02n0135_001:0858c20_1",
        "context_with_next_sentence": true
    },
    {
        "source_sentence": "世尊告曰：「假使興雲充遍四域，及三千大千世界普大霖雨，所由來所經歷處，若莖節枝葉花實，若器中水山石草蘆，蚑行喘息人物之類，大大小小一一渧皆歸巨海，悉能分別追而名之，又皆識鍊旋而復之不差其本，如來意力悉知悉了無所罣礙，是為如來意行力也。」",
        "from": "T02n0135_001:0858c21_2",
        "context_with_next_sentence": true
    },
    {
        "source_sentence": "力士又白：「大聖！",
        "from": "T02n0135_001:0858c28_0",
        "context_with_next_sentence": true
    },
    {
        "source_sentence": "已現乳哺、神足、智慧、意行之力，寧復有異超過此者乎？」",
        "from": "T02n0135_001:0858c28_1",
        "context_with_next_sentence": true
    },
    {
        "source_sentence": "世尊告曰：「如來乳哺之力，摩目乾連神足之力，舍利弗智慧之力，聲聞緣覺意行之力，不比如來十種之力廣遠難限。」",
        "from": "T02n0135_001:0858c29_2",
        "context_with_next_sentence": true
    },
    {
        "source_sentence": "力士問曰：「何謂十力？」",
        "from": "T02n0135_001:0859a03_3",
        "context_with_next_sentence": true
    },
    {
        "source_sentence": "世尊告曰：「悉見微妙遠近邪正，處處非處處，有限無限，明審如有則悉知之，是一力也。",
        "from": "T02n0135_001:0859a03_4",
        "context_with_next_sentence": true
    },
    {
        "source_sentence": "過去來今諸所報應經歷之處，明審如有則悉知之，是二力也。",
        "from": "T02n0135_001:0859a05_5",
        "context_with_next_sentence": true
    },
    {
        "source_sentence": "禪定正受三解脫門，明審如有則悉知之，是三力也。",
        "from": "T02n0135_001:0859a07_6",
        "context_with_next_sentence": true
    },
    {
        "source_sentence": "覩見眾生諸力心本本淨無所不了，明審如有則悉知之，是四力也。",
        "from": "T02n0135_001:0859a08_7",
        "context_with_next_sentence": true
    },
    {
        "source_sentence": "曉眾萌類若干種語，心念不同形貌各異，明審如有則悉知之，是五力也。",
        "from": "T02n0135_001:0859a09_8",
        "context_with_next_sentence": true
    },
    {
        "source_sentence": "分別羣黎雜種無量情態各異，明審如有則悉知之，是六力也。",
        "from": "T02n0135_001:0859a11_9",
        "context_with_next_sentence": true
    },
    {
        "source_sentence": "智慧如海言善無量，追識一切宿命所更，明審如有則悉知之，是七力也。",
        "from": "T02n0135_001:0859a12_10",
        "context_with_next_sentence": true
    },
    {
        "source_sentence": "曉了欲縛解縛之要，所在隨行應病授藥，天眼見人善惡終始殃福所歸，明審如有則悉知之，是八力也。",
        "from": "T02n0135_001:0859a14_11",
        "context_with_next_sentence": true
    },
    {
        "source_sentence": "道耳徹聽聞天人聲，蚑行喘息蠕動之音無所不了，明知如有則悉知之，是九力也。",
        "from": "T02n0135_001:0859a16_12",
        "context_with_next_sentence": true
    },
    {
        "source_sentence": "佛無諸漏終始永盡無復縛著，神真叡智自知見證，究暢道行可作能作無餘生死，覩十方人眾生根本無所不察，明審如有則悉知之，是為十力也。」",
        "from": "T02n0135_001:0859a18_13",
        "context_with_next_sentence": true
    },
    {
        "source_sentence": "諸力士白世尊曰：「大聖！",
        "from": "T02n0135_001:0859a22_14",
        "context_with_next_sentence": true
    },
    {
        "source_sentence": "已現乳哺、神足、智慧、意行及十種力，寧有殊異復超諸力乎？」",
        "from": "T02n0135_001:0859a22_15",
        "context_with_next_sentence": true
    },
    {
        "source_sentence": "世尊告曰：「一切諸力雖為強盛，百倍千倍萬倍億倍，無常之力計為最勝多所消伏。",
        "from": "T02n0135_001:0859a24_0",
        "context_with_next_sentence": true
    },
    {
        "source_sentence": "所以者何？",
        "from": "T02n0135_001:0859a25_1",
        "context_with_next_sentence": true
    },
    {
        "source_sentence": "如來身者金剛之數，無常勝我當歸壞敗，吾今夜半，當於力士所生之地而取滅度，於四衢路供養舍利興建塔寺。",
        "from": "T02n0135_001:0859a26_2",
        "context_with_next_sentence": true
    },
    {
        "source_sentence": "所以者何？",
        "from": "T02n0135_001:0859a28_3",
        "context_with_next_sentence": true
    },
    {
        "source_sentence": "其四方人齎諸華香，跱立幢幡，懸繒鈴蓋，然燈奉進，一切皆就真妙之法。」",
        "from": "T02n0135_001:0859a28_4",
        "context_with_next_sentence": true
    },
    {
        "source_sentence": "佛於是頌曰：「法起必歸盡，　　興者當就衰，　萬物皆無常，　　慮是乃為安。",
        "from": "T02n0135_001:0859b01_5",
        "context_with_next_sentence": true
    },
    {
        "source_sentence": "　得百千金山，　　福祚難為喻，　不如供泥塔，　　欣豫歸勝寺。",
        "from": "T02n0135_001:0859b04_0",
        "context_with_next_sentence": true
    },
    {
        "source_sentence": "　獲寶百千藏，　　福慶不可計，　不如供泥塔，　　喜踊歸勝寺。",
        "from": "T02n0135_001:0859b06_0",
        "context_with_next_sentence": true
    },
    {
        "source_sentence": "　設百千寶車，　　載色如紫金，　不如供土寺，　　踊躍歸命佛。」",
        "from": "T02n0135_001:0859b08_0",
        "context_with_next_sentence": true
    },
    {
        "source_sentence": "佛說是經時，諸力士眾五百人等，知世無常三界難怙，無一真諦唯道可依，貢高即除不計吾我，皆發無上正真道意，應時皆得立不退轉之地。",
        "from": "T02n0135_001:0859b10_0",
        "context_with_next_sentence": true
    },
    {
        "source_sentence": "有無央數百千天人，遠塵離垢，諸法法眼生。",
        "from": "T02n0135_001:0859b13_1",
        "context_with_next_sentence": true
    },
    {
        "source_sentence": "佛說如是，莫不歡喜，各以頭面著地為佛作禮。",
        "from": "T02n0135_001:0859b14_2",
        "context_with_next_sentence": true
    },
    {
        "source_sentence": "佛說力士移山經",
        "from": "T02n0135_001:0859b16_0",
        "context_with_next_sentence": false
    }
]