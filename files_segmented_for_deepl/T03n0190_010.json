[
    {
        "source_sentence": "佛本行集經卷第十",
        "from": "T03n0190_010:0696c02_0",
        "context_with_next_sentence": true
    },
    {
        "source_sentence": "隋天竺三藏闍那崛多譯",
        "from": "T03n0190_010:0696c04_0",
        "context_with_next_sentence": true
    },
    {
        "source_sentence": "相師占看品下",
        "from": "T03n0190_010:0696c05_0",
        "context_with_next_sentence": true
    },
    {
        "source_sentence": "「『大王！",
        "from": "T03n0190_010:0696c06_0",
        "context_with_next_sentence": true
    },
    {
        "source_sentence": "是童子音言語哀美清揚遠震。",
        "from": "T03n0190_010:0696c06_1",
        "context_with_next_sentence": true
    },
    {
        "source_sentence": "「『大王！",
        "from": "T03n0190_010:0696c07_0",
        "context_with_next_sentence": true
    },
    {
        "source_sentence": "是童子口四牙廣大。",
        "from": "T03n0190_010:0696c07_1",
        "context_with_next_sentence": true
    },
    {
        "source_sentence": "「『大王！",
        "from": "T03n0190_010:0696c08_0",
        "context_with_next_sentence": true
    },
    {
        "source_sentence": "是童子牙悉皆鋒利。",
        "from": "T03n0190_010:0696c08_1",
        "context_with_next_sentence": true
    },
    {
        "source_sentence": "「『大王！",
        "from": "T03n0190_010:0696c09_0",
        "context_with_next_sentence": true
    },
    {
        "source_sentence": "是童子牙不缺不破。",
        "from": "T03n0190_010:0696c09_1",
        "context_with_next_sentence": true
    },
    {
        "source_sentence": "「『大王！",
        "from": "T03n0190_010:0696c10_0",
        "context_with_next_sentence": true
    },
    {
        "source_sentence": "是童子鼻，端立圓直如鸚鵡鳥。",
        "from": "T03n0190_010:0696c10_1",
        "context_with_next_sentence": true
    },
    {
        "source_sentence": "「『大王！",
        "from": "T03n0190_010:0696c11_0",
        "context_with_next_sentence": true
    },
    {
        "source_sentence": "是童子眉齊平而密。",
        "from": "T03n0190_010:0696c11_1",
        "context_with_next_sentence": true
    },
    {
        "source_sentence": "「『大王！",
        "from": "T03n0190_010:0696c12_0",
        "context_with_next_sentence": true
    },
    {
        "source_sentence": "是童子耳穿環垂埵。",
        "from": "T03n0190_010:0696c12_1",
        "context_with_next_sentence": true
    },
    {
        "source_sentence": "「『大王！",
        "from": "T03n0190_010:0696c13_0",
        "context_with_next_sentence": true
    },
    {
        "source_sentence": "是童子耳不乖不戾。",
        "from": "T03n0190_010:0696c13_1",
        "context_with_next_sentence": true
    },
    {
        "source_sentence": "「『大王！",
        "from": "T03n0190_010:0696c14_0",
        "context_with_next_sentence": true
    },
    {
        "source_sentence": "是童子耳不麤不澁。",
        "from": "T03n0190_010:0696c14_1",
        "context_with_next_sentence": true
    },
    {
        "source_sentence": "「『大王！",
        "from": "T03n0190_010:0696c15_0",
        "context_with_next_sentence": true
    },
    {
        "source_sentence": "是童子眼無有缺減。",
        "from": "T03n0190_010:0696c15_1",
        "context_with_next_sentence": true
    },
    {
        "source_sentence": "「『大王！",
        "from": "T03n0190_010:0696c16_0",
        "context_with_next_sentence": true
    },
    {
        "source_sentence": "是童子眼無有傷損。",
        "from": "T03n0190_010:0696c16_1",
        "context_with_next_sentence": true
    },
    {
        "source_sentence": "「『大王！",
        "from": "T03n0190_010:0696c17_0",
        "context_with_next_sentence": true
    },
    {
        "source_sentence": "是童子身諸根寂定。",
        "from": "T03n0190_010:0696c17_1",
        "context_with_next_sentence": true
    },
    {
        "source_sentence": "「『大王！",
        "from": "T03n0190_010:0696c18_0",
        "context_with_next_sentence": true
    },
    {
        "source_sentence": "是童子面額最勝上。",
        "from": "T03n0190_010:0696c18_1",
        "context_with_next_sentence": true
    },
    {
        "source_sentence": "「『大王！",
        "from": "T03n0190_010:0696c19_0",
        "context_with_next_sentence": true
    },
    {
        "source_sentence": "是童子髮純紺青色。",
        "from": "T03n0190_010:0696c19_1",
        "context_with_next_sentence": true
    },
    {
        "source_sentence": "「『大王！",
        "from": "T03n0190_010:0696c20_0",
        "context_with_next_sentence": true
    },
    {
        "source_sentence": "是童子頭髮色潤澤。",
        "from": "T03n0190_010:0696c20_1",
        "context_with_next_sentence": true
    },
    {
        "source_sentence": "「『大王！",
        "from": "T03n0190_010:0696c21_0",
        "context_with_next_sentence": true
    },
    {
        "source_sentence": "是童子髮不麤不澁。",
        "from": "T03n0190_010:0696c21_1",
        "context_with_next_sentence": true
    },
    {
        "source_sentence": "「『大王！",
        "from": "T03n0190_010:0696c22_0",
        "context_with_next_sentence": true
    },
    {
        "source_sentence": "是童子髮不稠而厚。",
        "from": "T03n0190_010:0696c22_1",
        "context_with_next_sentence": true
    },
    {
        "source_sentence": "「『大王！",
        "from": "T03n0190_010:0696c23_0",
        "context_with_next_sentence": true
    },
    {
        "source_sentence": "是童子髮齊而細密。",
        "from": "T03n0190_010:0696c23_1",
        "context_with_next_sentence": true
    },
    {
        "source_sentence": "「『大王！",
        "from": "T03n0190_010:0696c24_0",
        "context_with_next_sentence": true
    },
    {
        "source_sentence": "是童子髮不缺不破。",
        "from": "T03n0190_010:0696c24_1",
        "context_with_next_sentence": true
    },
    {
        "source_sentence": "「『大王！",
        "from": "T03n0190_010:0696c25_0",
        "context_with_next_sentence": true
    },
    {
        "source_sentence": "是童子髮拳卷而旋。",
        "from": "T03n0190_010:0696c25_1",
        "context_with_next_sentence": true
    },
    {
        "source_sentence": "「『大王！",
        "from": "T03n0190_010:0696c26_0",
        "context_with_next_sentence": true
    },
    {
        "source_sentence": "是童子髮圓而右旋狀如万字。",
        "from": "T03n0190_010:0696c26_1",
        "context_with_next_sentence": true
    },
    {
        "source_sentence": "「『大王！",
        "from": "T03n0190_010:0696c27_0",
        "context_with_next_sentence": true
    },
    {
        "source_sentence": "是童子頭其上肉髻猶如山頂。",
        "from": "T03n0190_010:0696c27_1",
        "context_with_next_sentence": true
    },
    {
        "source_sentence": "「『大王！",
        "from": "T03n0190_010:0696c28_0",
        "context_with_next_sentence": true
    },
    {
        "source_sentence": "是童子頭顱顙堅[革*卬]。",
        "from": "T03n0190_010:0696c28_1",
        "context_with_next_sentence": true
    },
    {
        "source_sentence": "「『大王！",
        "from": "T03n0190_010:0696c29_0",
        "context_with_next_sentence": true
    },
    {
        "source_sentence": "是童子頂若人非人不可破壞。",
        "from": "T03n0190_010:0696c29_1",
        "context_with_next_sentence": true
    },
    {
        "source_sentence": "「『大王！",
        "from": "T03n0190_010:0697a01_0",
        "context_with_next_sentence": true
    },
    {
        "source_sentence": "是童子頂巍巍甚高無人能見(本闕三好)。",
        "from": "T03n0190_010:0697a01_1",
        "context_with_next_sentence": true
    },
    {
        "source_sentence": "「『大王！",
        "from": "T03n0190_010:0697a02_0",
        "context_with_next_sentence": true
    },
    {
        "source_sentence": "若有一人，身體具足三十二大丈夫之相，復有如是八十種好，彼人一向決定得成阿耨多羅三藐三菩提，得菩提已，轉於無上最妙法輪。』",
        "from": "T03n0190_010:0697a02_1",
        "context_with_next_sentence": true
    },
    {
        "source_sentence": "「爾時，尊者阿私陀仙為王說已，作是思惟：『今此童子，幾時出家，得成佛道，轉於最上勝妙法輪？』",
        "from": "T03n0190_010:0697a06_0",
        "context_with_next_sentence": true
    },
    {
        "source_sentence": "彼作如是思惟之時，自心生智，即能知見，從今已去三十五年，此之童子，必得成於阿耨多羅三藐三菩提，轉於無上最勝法輪。",
        "from": "T03n0190_010:0697a08_1",
        "context_with_next_sentence": true
    },
    {
        "source_sentence": "時彼仙人，因此繫念思惟之時，復自見己諸根純熟，覆自呵責，如是歎言：『嗚呼嗚呼！",
        "from": "T03n0190_010:0697a11_0",
        "context_with_next_sentence": true
    },
    {
        "source_sentence": "我今在於如是童子法教之外，不值此時。』",
        "from": "T03n0190_010:0697a12_1",
        "context_with_next_sentence": true
    },
    {
        "source_sentence": "如是觀已，悲號啼哭，歔欷哽咽，淚流滿面。",
        "from": "T03n0190_010:0697a13_2",
        "context_with_next_sentence": true
    },
    {
        "source_sentence": "時，淨飯王見阿私陀仙人如是啼哭懊惱，不能自勝，王亦悲哀，失聲而哭；摩耶夫人既見是已，亦復流淚，鯁塞嗚咽。",
        "from": "T03n0190_010:0697a14_3",
        "context_with_next_sentence": true
    },
    {
        "source_sentence": "彼諸釋種大臣眷屬，皆各號咷，失聲叫吼；宮內大小，亦悉悲啼，流涕如雨。",
        "from": "T03n0190_010:0697a17_4",
        "context_with_next_sentence": true
    },
    {
        "source_sentence": "時，淨飯王涕淚交橫潸然滿面，白阿私陀大仙人言：『大德尊師！",
        "from": "T03n0190_010:0697a19_5",
        "context_with_next_sentence": true
    },
    {
        "source_sentence": "此之童子初欲生時，即有五百釋種童子同日而生，略說乃至五百童女同日而生，五百奴僕、五百婢媵、五百馬駒，五百白象皆悉六牙，一時同日，集宮門外。",
        "from": "T03n0190_010:0697a20_6",
        "context_with_next_sentence": true
    },
    {
        "source_sentence": "五百伏藏，自然湧出；五百園林，在迦毘羅城之四面，自然而現；五百商主，從諸方來迦毘羅城，五百傘蓋、五百金瓶，外方諸王，隣境珠珍，悉來送我，復跪拜我。",
        "from": "T03n0190_010:0697a24_7",
        "context_with_next_sentence": true
    },
    {
        "source_sentence": "復有一萬天諸童女，並在長者及婆羅門剎利家生。",
        "from": "T03n0190_010:0697a27_8",
        "context_with_next_sentence": true
    },
    {
        "source_sentence": "大仙尊師！",
        "from": "T03n0190_010:0697a28_9",
        "context_with_next_sentence": true
    },
    {
        "source_sentence": "童子生日，我一切利，皆悉得成，我心願者，皆滿具足。",
        "from": "T03n0190_010:0697a29_10",
        "context_with_next_sentence": true
    },
    {
        "source_sentence": "我喚國內諸善解相婆羅門等明吉凶者，悉皆召集。",
        "from": "T03n0190_010:0697b01_11",
        "context_with_next_sentence": true
    },
    {
        "source_sentence": "彼等見此童子形容，皆大歡喜，踊躍充遍，不能自勝。",
        "from": "T03n0190_010:0697b02_12",
        "context_with_next_sentence": true
    },
    {
        "source_sentence": "唯獨尊師，今見童子，何故悲啼？",
        "from": "T03n0190_010:0697b03_13",
        "context_with_next_sentence": true
    },
    {
        "source_sentence": "何故流淚？",
        "from": "T03n0190_010:0697b04_14",
        "context_with_next_sentence": true
    },
    {
        "source_sentence": "而令我等眷屬狐疑。",
        "from": "T03n0190_010:0697b04_15",
        "context_with_next_sentence": true
    },
    {
        "source_sentence": "大師！",
        "from": "T03n0190_010:0697b05_16",
        "context_with_next_sentence": true
    },
    {
        "source_sentence": "為我辯說此由，為我童子，有於災禍不祥事乎？",
        "from": "T03n0190_010:0697b05_17",
        "context_with_next_sentence": true
    },
    {
        "source_sentence": "為自身祟？",
        "from": "T03n0190_010:0697b06_18",
        "context_with_next_sentence": true
    },
    {
        "source_sentence": "為從外來？』",
        "from": "T03n0190_010:0697b06_19",
        "context_with_next_sentence": true
    },
    {
        "source_sentence": "「時阿私陀見淨飯王，涕淚交瞼愁憂悵怏，而白王言：『大王今者莫愁莫憂。",
        "from": "T03n0190_010:0697b07_0",
        "context_with_next_sentence": true
    },
    {
        "source_sentence": "所以者何？",
        "from": "T03n0190_010:0697b08_1",
        "context_with_next_sentence": true
    },
    {
        "source_sentence": "我今非是見於童子有災有變，亦不見有諸餘苦惱，不見身內及外不祥。",
        "from": "T03n0190_010:0697b08_2",
        "context_with_next_sentence": true
    },
    {
        "source_sentence": "大王！",
        "from": "T03n0190_010:0697b10_3",
        "context_with_next_sentence": true
    },
    {
        "source_sentence": "當知，今此童子長壽巍巍，有大威德，端正可喜，黃白金容，頂如傘蓋，鼻若截筒，身體洪滿，支節自稱，猶如金像。",
        "from": "T03n0190_010:0697b10_4",
        "context_with_next_sentence": true
    },
    {
        "source_sentence": "身有三十二丈夫相，大王！",
        "from": "T03n0190_010:0697b13_5",
        "context_with_next_sentence": true
    },
    {
        "source_sentence": "此之童子兼有八十微妙種好，大王！",
        "from": "T03n0190_010:0697b13_6",
        "context_with_next_sentence": true
    },
    {
        "source_sentence": "如是諸相，非是轉輪聖王之種。",
        "from": "T03n0190_010:0697b14_7",
        "context_with_next_sentence": true
    },
    {
        "source_sentence": "大王！",
        "from": "T03n0190_010:0697b15_8",
        "context_with_next_sentence": true
    },
    {
        "source_sentence": "如是相者，皆是諸佛菩薩之相。",
        "from": "T03n0190_010:0697b15_9",
        "context_with_next_sentence": true
    },
    {
        "source_sentence": "大王！",
        "from": "T03n0190_010:0697b16_10",
        "context_with_next_sentence": true
    },
    {
        "source_sentence": "是故我見童子，決定得成阿耨多羅三藐三菩提，轉於無上清淨法輪，為彼諸天世間人等說法，安樂一切眾生。",
        "from": "T03n0190_010:0697b16_11",
        "context_with_next_sentence": true
    },
    {
        "source_sentence": "而彼法寶，初中後善，乃至說於清淨梵行，若於是邊聽受法已，應生眾生即斷生法，應老眾生即斷老法，應病斷病，應死斷死，憂悲苦惱一切眾生，皆蒙解脫。",
        "from": "T03n0190_010:0697b18_12",
        "context_with_next_sentence": true
    },
    {
        "source_sentence": "大王！",
        "from": "T03n0190_010:0697b22_13",
        "context_with_next_sentence": true
    },
    {
        "source_sentence": "我今自恨，年耆根熟，衰朽老邁，當於爾時，不得覩見，失此大利，是故我今悲惋自傷；非彼不吉。』",
        "from": "T03n0190_010:0697b22_14",
        "context_with_next_sentence": true
    },
    {
        "source_sentence": "即為大王而說偈言：「『自恨我有大顛倒，　　不值此當得道時，　　空過一生無所聞，　　豈非是我失大利。",
        "from": "T03n0190_010:0697b24_15",
        "context_with_next_sentence": true
    },
    {
        "source_sentence": "　　我今年老根純熟，　　死時將至不復奢，　　念此生分得遭逢，　　所以一喜一憂懼。",
        "from": "T03n0190_010:0697b28_0",
        "context_with_next_sentence": true
    },
    {
        "source_sentence": "　　大王釋種方興盛，　　誕此童子福德人，　　一切諸苦逼世間，　　此悉能令得安樂。』",
        "from": "T03n0190_010:0697c01_0",
        "context_with_next_sentence": true
    },
    {
        "source_sentence": "「『大王！",
        "from": "T03n0190_010:0697c03_0",
        "context_with_next_sentence": true
    },
    {
        "source_sentence": "無量無邊諸眾生等，為貪恚癡諸火惱時，此當能滅，能與微妙甘露法水；無量無邊諸惡眾生，已入邪見曠野澤中，不見正道迷惑之時，此當能與淳直涅槃平坦好道；無量無邊諸苦眾生，閉在煩惱牢獄之中，此當能解一切業縛；無量無邊愚暝眾生，長夜昏闇覆翳重盲，此當為生大智慧眼；無量無邊染著眾生，以被煩惱毒箭所射，此當拔濟令免其苦。",
        "from": "T03n0190_010:0697c03_1",
        "context_with_next_sentence": true
    },
    {
        "source_sentence": "我今年垂，身心退敗，慨恨彼時不見此法，是以啼泣。",
        "from": "T03n0190_010:0697c11_2",
        "context_with_next_sentence": true
    },
    {
        "source_sentence": "大王！",
        "from": "T03n0190_010:0697c12_3",
        "context_with_next_sentence": true
    },
    {
        "source_sentence": "如優曇花，無量無邊億千萬年，時一出現；諸佛如是，無量無邊千萬億劫，出世甚難。",
        "from": "T03n0190_010:0697c12_4",
        "context_with_next_sentence": true
    },
    {
        "source_sentence": "大王！",
        "from": "T03n0190_010:0697c14_5",
        "context_with_next_sentence": true
    },
    {
        "source_sentence": "今此童子，決定得成阿耨多羅三藐三菩提，決定轉於無上法輪。",
        "from": "T03n0190_010:0697c14_6",
        "context_with_next_sentence": true
    },
    {
        "source_sentence": "我自傷過不值此時，今當背彼，是故悲泣。",
        "from": "T03n0190_010:0697c15_7",
        "context_with_next_sentence": true
    },
    {
        "source_sentence": "大王！",
        "from": "T03n0190_010:0697c16_8",
        "context_with_next_sentence": true
    },
    {
        "source_sentence": "彼等眾生，大得財利，大得福業，若能見此大聖童子在彼地方菩提樹下，坐降四魔，能得覩者，彼等眾生，大得善利，大得度脫。",
        "from": "T03n0190_010:0697c17_9",
        "context_with_next_sentence": true
    },
    {
        "source_sentence": "大王！",
        "from": "T03n0190_010:0697c19_10",
        "context_with_next_sentence": true
    },
    {
        "source_sentence": "若能見此大聖童子得菩提已，漸漸至於波羅[木*奈]國，當轉無上最妙法輪，一切眾生，大獲勝果。",
        "from": "T03n0190_010:0697c20_11",
        "context_with_next_sentence": true
    },
    {
        "source_sentence": "大王！",
        "from": "T03n0190_010:0697c22_12",
        "context_with_next_sentence": true
    },
    {
        "source_sentence": "此之童子，莊嚴清淨是閻浮提，諸聖沙門，皆悉教令得阿羅漢，作其弟子。",
        "from": "T03n0190_010:0697c22_13",
        "context_with_next_sentence": true
    },
    {
        "source_sentence": "是故我啼。",
        "from": "T03n0190_010:0697c24_14",
        "context_with_next_sentence": true
    },
    {
        "source_sentence": "大王！",
        "from": "T03n0190_010:0697c24_15",
        "context_with_next_sentence": true
    },
    {
        "source_sentence": "彼等眾生，善得人身，善來此世，大得財利，大種福業。",
        "from": "T03n0190_010:0697c24_16",
        "context_with_next_sentence": true
    },
    {
        "source_sentence": "又復得見童子，至於三十三天諸天圍遶，乘七寶梯，而下彼處，無量無邊眾生，禮拜大王，王今亦善得此人身，大得財利及以法利。",
        "from": "T03n0190_010:0697c25_17",
        "context_with_next_sentence": true
    },
    {
        "source_sentence": "若王當見自子得道，於天人中說是妙法，獲證無疑。』",
        "from": "T03n0190_010:0697c28_18",
        "context_with_next_sentence": true
    },
    {
        "source_sentence": "佛本行集經私陀問瑞品第九",
        "from": "T03n0190_010:0698a01_0",
        "context_with_next_sentence": true
    },
    {
        "source_sentence": "「時，淨飯王從彼仙人阿私陀邊聞此語已，生大歡喜，即從座起，整理衣服，右膝著地，合十指掌，向於仙人，歡喜倍常，得未曾有。",
        "from": "T03n0190_010:0698a02_0",
        "context_with_next_sentence": true
    },
    {
        "source_sentence": "遍身毛竪，頂禮其足，却住一面，將二十具上妙衣裳，布施仙人。",
        "from": "T03n0190_010:0698a05_0",
        "context_with_next_sentence": true
    },
    {
        "source_sentence": "時阿私陀，於所施衣二十具中，唯受一具稱己用者而為受之，受一具已，自餘諸衣，還持迴施於淨飯王，而作是言：『大王！",
        "from": "T03n0190_010:0698a06_1",
        "context_with_next_sentence": true
    },
    {
        "source_sentence": "當知，我出家人，婆羅門種，無多威德，少欲無求，應須知足。",
        "from": "T03n0190_010:0698a09_2",
        "context_with_next_sentence": true
    },
    {
        "source_sentence": "大王！",
        "from": "T03n0190_010:0698a10_3",
        "context_with_next_sentence": true
    },
    {
        "source_sentence": "國主賜賚處寬，財物有限，當任意用，自他已然。",
        "from": "T03n0190_010:0698a10_4",
        "context_with_next_sentence": true
    },
    {
        "source_sentence": "大王！",
        "from": "T03n0190_010:0698a11_5",
        "context_with_next_sentence": true
    },
    {
        "source_sentence": "童子在於母胎，希有之事，理應無邊。",
        "from": "T03n0190_010:0698a11_6",
        "context_with_next_sentence": true
    },
    {
        "source_sentence": "生育已前，所有瑞相，唯願大王為我盡說。",
        "from": "T03n0190_010:0698a12_7",
        "context_with_next_sentence": true
    },
    {
        "source_sentence": "我得聞已，是大布施，令我歡喜，踊躍充遍，不能自勝，此則是我大得財寶。』",
        "from": "T03n0190_010:0698a13_8",
        "context_with_next_sentence": true
    },
    {
        "source_sentence": "時，淨飯王白仙人言：『聖師諦聽！",
        "from": "T03n0190_010:0698a15_9",
        "context_with_next_sentence": true
    },
    {
        "source_sentence": "專心諦受，我為聖師次第而說，童子在胎希奇之事、未曾有法，及童子生所有異相，我悉說之。",
        "from": "T03n0190_010:0698a16_0",
        "context_with_next_sentence": true
    },
    {
        "source_sentence": "大仙尊師！",
        "from": "T03n0190_010:0698a18_1",
        "context_with_next_sentence": true
    },
    {
        "source_sentence": "我念一時童子之母，在於樓上臥妙床敷，睡眠之中，安庠覺起，而語我言：「大王聽我夢所見事，今向王說。",
        "from": "T03n0190_010:0698a18_2",
        "context_with_next_sentence": true
    },
    {
        "source_sentence": "我於昨夜，夢見有一白象六牙，身鮮頭赤，七支拄地，形體端嚴然其六牙，皆是金裝，飛行虛空，從北方來，入我右脇。",
        "from": "T03n0190_010:0698a20_3",
        "context_with_next_sentence": true
    },
    {
        "source_sentence": "入已我身即受快樂，快樂希有，於世間中無物可喻，耳不曾聞，又快樂來，於世間事我心不樂，亦不更願共於大王一處受樂，一切五欲皆悉願捨。」",
        "from": "T03n0190_010:0698a23_4",
        "context_with_next_sentence": true
    },
    {
        "source_sentence": "「『大仙尊師！",
        "from": "T03n0190_010:0698a27_0",
        "context_with_next_sentence": true
    },
    {
        "source_sentence": "我於彼時，即廣召喚諸婆羅門有能占相，善諳先典，依經據書，而教變出，即語之言：「我大夫人！",
        "from": "T03n0190_010:0698a27_1",
        "context_with_next_sentence": true
    },
    {
        "source_sentence": "夜所夢見，事相如前，果報云何？",
        "from": "T03n0190_010:0698a29_2",
        "context_with_next_sentence": true
    },
    {
        "source_sentence": "為我解說。」",
        "from": "T03n0190_010:0698b01_3",
        "context_with_next_sentence": true
    },
    {
        "source_sentence": "是時一切諸婆羅門，即依先書諸聖所說，占此夢相，而白我言：「大王！",
        "from": "T03n0190_010:0698b01_4",
        "context_with_next_sentence": true
    },
    {
        "source_sentence": "今可特意歡喜，是夢大善，大有吉祥。",
        "from": "T03n0190_010:0698b02_5",
        "context_with_next_sentence": true
    },
    {
        "source_sentence": "此大夫人，必生童子，於世間中，大得名聞，天下最尊，無有雙正。」",
        "from": "T03n0190_010:0698b03_6",
        "context_with_next_sentence": true
    },
    {
        "source_sentence": "時我聞是諸婆羅門如是語已，設大美食，持好財寶，布施彼等，而發遣之。",
        "from": "T03n0190_010:0698b05_7",
        "context_with_next_sentence": true
    },
    {
        "source_sentence": "我於彼時，在此城內，所有街陌，四衢道頭，或復坊巷，隨有處立大無遮會，所有財寶，皆悉布施，須食與食，乃至資生五行調度，皆令滿足，願此功德，迴施童子，莊嚴其身。",
        "from": "T03n0190_010:0698b06_8",
        "context_with_next_sentence": true
    },
    {
        "source_sentence": "「『復次大師！",
        "from": "T03n0190_010:0698b11_0",
        "context_with_next_sentence": true
    },
    {
        "source_sentence": "童子在胎，有四天王來至我家，在於四方，各嚴守護童子之母。",
        "from": "T03n0190_010:0698b11_1",
        "context_with_next_sentence": true
    },
    {
        "source_sentence": "「『復次大師！",
        "from": "T03n0190_010:0698b13_0",
        "context_with_next_sentence": true
    },
    {
        "source_sentence": "童子在胎，童子之母受大快樂，身體敷愉，無疲無惓。",
        "from": "T03n0190_010:0698b13_1",
        "context_with_next_sentence": true
    },
    {
        "source_sentence": "「『復次大師！",
        "from": "T03n0190_010:0698b15_0",
        "context_with_next_sentence": true
    },
    {
        "source_sentence": "童子在胎，母常持戒，諸根調伏，無有瞋恨。",
        "from": "T03n0190_010:0698b15_1",
        "context_with_next_sentence": true
    },
    {
        "source_sentence": "「『復次大師！",
        "from": "T03n0190_010:0698b17_0",
        "context_with_next_sentence": true
    },
    {
        "source_sentence": "童子在胎，童子之母，無有欲心，亦不曾為欲心所惱，身口唯行清淨梵行。",
        "from": "T03n0190_010:0698b17_1",
        "context_with_next_sentence": true
    },
    {
        "source_sentence": "「『復次大師！",
        "from": "T03n0190_010:0698b19_0",
        "context_with_next_sentence": true
    },
    {
        "source_sentence": "童子在胎，童子之母，不患寒熱，不苦飢渴。",
        "from": "T03n0190_010:0698b19_1",
        "context_with_next_sentence": true
    },
    {
        "source_sentence": "「『復次大師！",
        "from": "T03n0190_010:0698b21_0",
        "context_with_next_sentence": true
    },
    {
        "source_sentence": "童子在胎，其母庶幾所有錢財珍奇寶物人所須者，恣意與之，心生歡喜，不生慳悋。",
        "from": "T03n0190_010:0698b21_1",
        "context_with_next_sentence": true
    },
    {
        "source_sentence": "「『復次大師！",
        "from": "T03n0190_010:0698b24_0",
        "context_with_next_sentence": true
    },
    {
        "source_sentence": "童子在胎，其母恒行慈悲，憐愍於一切命。",
        "from": "T03n0190_010:0698b24_1",
        "context_with_next_sentence": true
    },
    {
        "source_sentence": "「『復次大師！",
        "from": "T03n0190_010:0698b26_0",
        "context_with_next_sentence": true
    },
    {
        "source_sentence": "童子在胎，童子之母，端正可喜，世無有雙，先時光澤，倍更增進轉勝於前。",
        "from": "T03n0190_010:0698b26_1",
        "context_with_next_sentence": true
    },
    {
        "source_sentence": "「『復次大師！",
        "from": "T03n0190_010:0698b28_0",
        "context_with_next_sentence": true
    },
    {
        "source_sentence": "童子在胎，其母欲觀童子之時，即見童子在於胎內，身體洪滿，諸根完具，可喜端正，猶如淨鏡見其面像。",
        "from": "T03n0190_010:0698b28_1",
        "context_with_next_sentence": true
    },
    {
        "source_sentence": "母見此已，生大歡喜，踊躍遍身，不能自勝。",
        "from": "T03n0190_010:0698c01_2",
        "context_with_next_sentence": true
    },
    {
        "source_sentence": "「『復次大師！",
        "from": "T03n0190_010:0698c03_0",
        "context_with_next_sentence": true
    },
    {
        "source_sentence": "童子在胎，諸有病人，來欲到於童子母所。",
        "from": "T03n0190_010:0698c03_1",
        "context_with_next_sentence": true
    },
    {
        "source_sentence": "其童子母，以手摩觸，或以草葉，或持樹葉，送於彼邊。",
        "from": "T03n0190_010:0698c04_2",
        "context_with_next_sentence": true
    },
    {
        "source_sentence": "彼等眾生，皆得安樂，身體無患，無諸苦惱。",
        "from": "T03n0190_010:0698c05_3",
        "context_with_next_sentence": true
    },
    {
        "source_sentence": "大師！",
        "from": "T03n0190_010:0698c06_4",
        "context_with_next_sentence": true
    },
    {
        "source_sentence": "童子在胎，有如是等無量種種希奇之事未曾有法。",
        "from": "T03n0190_010:0698c06_5",
        "context_with_next_sentence": true
    },
    {
        "source_sentence": "「『復次大師！",
        "from": "T03n0190_010:0698c08_0",
        "context_with_next_sentence": true
    },
    {
        "source_sentence": "時童子母摩耶夫人父善覺釋，遣使語我：「大王知時，我女懷孕，此勝眾生，威德甚大，若彼出已，我女不久，必取命終。",
        "from": "T03n0190_010:0698c08_1",
        "context_with_next_sentence": true
    },
    {
        "source_sentence": "我意今者欲喚自女來向我園嵐毘尼中，共我相娛受於快樂，亦望是處得保吉祥。",
        "from": "T03n0190_010:0698c10_2",
        "context_with_next_sentence": true
    },
    {
        "source_sentence": "唯願大王！",
        "from": "T03n0190_010:0698c12_3",
        "context_with_next_sentence": true
    },
    {
        "source_sentence": "善好發遣。」",
        "from": "T03n0190_010:0698c12_4",
        "context_with_next_sentence": true
    },
    {
        "source_sentence": "我聞彼使如是語已，即時宣告嚴駕發遣摩耶夫人，乃至從此迦毘羅城，到彼天臂兩城中間，耘除一切荊棘砂礫、種種糞穢，皆令清淨。",
        "from": "T03n0190_010:0698c13_5",
        "context_with_next_sentence": true
    },
    {
        "source_sentence": "香湯灑地，持諸妙花而散其上。",
        "from": "T03n0190_010:0698c16_6",
        "context_with_next_sentence": true
    },
    {
        "source_sentence": "飾童子母，以諸妙香諸種花鬘莊嚴其身，作諸音樂，持王勢力，持王威神，及其宮內，一切婇女，前後圍遶，乘大白象，歸向善覺天臂城中。",
        "from": "T03n0190_010:0698c17_7",
        "context_with_next_sentence": true
    },
    {
        "source_sentence": "其童子母摩耶夫人，遙見迎來，即持種種無量無邊莊嚴之具，相隨共入嵐毘尼園，逍遙娛樂。",
        "from": "T03n0190_010:0698c20_8",
        "context_with_next_sentence": true
    },
    {
        "source_sentence": "時童子母摩耶夫人，從白象下，宮內婇女，左右圍遶，前後侍衛，安庠進入嵐毘尼園，觀視林樹。",
        "from": "T03n0190_010:0698c22_9",
        "context_with_next_sentence": true
    },
    {
        "source_sentence": "從此樹下，如是次第，到波羅叉樹下之時，伸舉右手，攀彼樹枝，安庠而息。",
        "from": "T03n0190_010:0698c24_10",
        "context_with_next_sentence": true
    },
    {
        "source_sentence": "是時童子，見於其母摩耶夫人手攀枝已，從彼胎中，一心正念，安庠徐起，從右脇出；其母右脇，亦無疼痛，亦無患難，不劈不裂。",
        "from": "T03n0190_010:0698c26_11",
        "context_with_next_sentence": true
    },
    {
        "source_sentence": "是時童子，右脇生時，身放大光，照曜世間。",
        "from": "T03n0190_010:0698c29_12",
        "context_with_next_sentence": true
    },
    {
        "source_sentence": "大師！",
        "from": "T03n0190_010:0699a01_13",
        "context_with_next_sentence": true
    },
    {
        "source_sentence": "是名童子在母胎內初生之時，有如是等希奇之事未曾有法。",
        "from": "T03n0190_010:0699a01_14",
        "context_with_next_sentence": true
    },
    {
        "source_sentence": "「『復次大師！",
        "from": "T03n0190_010:0699a03_0",
        "context_with_next_sentence": true
    },
    {
        "source_sentence": "童子在胎，不憂不愁，從其胎內，安庠徐起，身體鮮淨，不為種種涕唾痰癊、屎尿淤血之所穢污。",
        "from": "T03n0190_010:0699a03_1",
        "context_with_next_sentence": true
    },
    {
        "source_sentence": "「『復次大師！",
        "from": "T03n0190_010:0699a06_0",
        "context_with_next_sentence": true
    },
    {
        "source_sentence": "童子初從胎內出時，一切諸天，以迦尸迦，纏裹其身，懷抱執持，將向母前，而語母言：「大德夫人！",
        "from": "T03n0190_010:0699a06_1",
        "context_with_next_sentence": true
    },
    {
        "source_sentence": "今應歡喜，夫人今日，生於聖子，天人中尊。」",
        "from": "T03n0190_010:0699a08_2",
        "context_with_next_sentence": true
    },
    {
        "source_sentence": "「『復次大師！",
        "from": "T03n0190_010:0699a10_0",
        "context_with_next_sentence": true
    },
    {
        "source_sentence": "童子初生，無人扶持，住立於地，各行七步，凡所履處，皆生蓮花。",
        "from": "T03n0190_010:0699a10_1",
        "context_with_next_sentence": true
    },
    {
        "source_sentence": "顧視四方，目不曾瞬，不畏不驚，住於東面，不似孩童呱然啼叫，言音周正，巧妙辭章，而說是言：「一切世間，唯我獨尊，唯我最勝，我今當斷生老死根。」",
        "from": "T03n0190_010:0699a11_2",
        "context_with_next_sentence": true
    },
    {
        "source_sentence": "「『復次大師！",
        "from": "T03n0190_010:0699a16_0",
        "context_with_next_sentence": true
    },
    {
        "source_sentence": "童子生時，即於是處，忽有二池，一暖一冷，隨童子母，恣意取用。",
        "from": "T03n0190_010:0699a16_1",
        "context_with_next_sentence": true
    },
    {
        "source_sentence": "上界虛空，復流二水，冷暖如前，洗浴童子。",
        "from": "T03n0190_010:0699a17_2",
        "context_with_next_sentence": true
    },
    {
        "source_sentence": "「『復次大師！",
        "from": "T03n0190_010:0699a19_0",
        "context_with_next_sentence": true
    },
    {
        "source_sentence": "童子生時，有真金榻，坐童子身，令童子浴。",
        "from": "T03n0190_010:0699a19_1",
        "context_with_next_sentence": true
    },
    {
        "source_sentence": "「『復次大師！",
        "from": "T03n0190_010:0699a21_0",
        "context_with_next_sentence": true
    },
    {
        "source_sentence": "童子生時，身放光明，翳障一切諸寶火焰一切光明。",
        "from": "T03n0190_010:0699a21_1",
        "context_with_next_sentence": true
    },
    {
        "source_sentence": "「『復次大師！",
        "from": "T03n0190_010:0699a23_0",
        "context_with_next_sentence": true
    },
    {
        "source_sentence": "童子生時，身放光明，蔽日月光，狀如星宿。",
        "from": "T03n0190_010:0699a23_1",
        "context_with_next_sentence": true
    },
    {
        "source_sentence": "「『復次大師！",
        "from": "T03n0190_010:0699a25_0",
        "context_with_next_sentence": true
    },
    {
        "source_sentence": "童子生時，一切樹木，隨時敷榮，花果茂盛，非時諸樹亦復開鮮。",
        "from": "T03n0190_010:0699a25_1",
        "context_with_next_sentence": true
    },
    {
        "source_sentence": "「『復次大師！",
        "from": "T03n0190_010:0699a27_0",
        "context_with_next_sentence": true
    },
    {
        "source_sentence": "童子生時，虛空諸天，持其白蓋，真金為柄，覆童子上。",
        "from": "T03n0190_010:0699a27_1",
        "context_with_next_sentence": true
    },
    {
        "source_sentence": "「『復次大師！",
        "from": "T03n0190_010:0699a29_0",
        "context_with_next_sentence": true
    },
    {
        "source_sentence": "童子生時，虛空諸天，復持白拂，摩尼為柄，拂童子上。",
        "from": "T03n0190_010:0699a29_1",
        "context_with_next_sentence": true
    },
    {
        "source_sentence": "「『復次大師！",
        "from": "T03n0190_010:0699b02_0",
        "context_with_next_sentence": true
    },
    {
        "source_sentence": "童子生時，虛空清淨，無雲無霧及諸烟塵，但聞雷聲。",
        "from": "T03n0190_010:0699b02_1",
        "context_with_next_sentence": true
    },
    {
        "source_sentence": "「『復次大師！",
        "from": "T03n0190_010:0699b04_0",
        "context_with_next_sentence": true
    },
    {
        "source_sentence": "童子生時，虛空無雲，而下細雨，清淨妙水，八味具足。",
        "from": "T03n0190_010:0699b04_1",
        "context_with_next_sentence": true
    },
    {
        "source_sentence": "「『復次大師！",
        "from": "T03n0190_010:0699b06_0",
        "context_with_next_sentence": true
    },
    {
        "source_sentence": "童子生時，一切諸方，涼風忽起，其風調適，不為惱患，諸方清淨，無有烟雲及諸氛翳。",
        "from": "T03n0190_010:0699b06_1",
        "context_with_next_sentence": true
    },
    {
        "source_sentence": "「『復次大師！",
        "from": "T03n0190_010:0699b09_0",
        "context_with_next_sentence": true
    },
    {
        "source_sentence": "童子生時，於上空中，出大梵聲，非人所作，自然而響。",
        "from": "T03n0190_010:0699b09_1",
        "context_with_next_sentence": true
    },
    {
        "source_sentence": "「『復次大師！",
        "from": "T03n0190_010:0699b11_0",
        "context_with_next_sentence": true
    },
    {
        "source_sentence": "童子生時，於童子上，自然而有無量音聲，非人所作。",
        "from": "T03n0190_010:0699b11_1",
        "context_with_next_sentence": true
    },
    {
        "source_sentence": "復聞無量歌樂之聲，復雨無量種種花香，日光所照，常鮮不異。",
        "from": "T03n0190_010:0699b12_2",
        "context_with_next_sentence": true
    },
    {
        "source_sentence": "「『復次大師！",
        "from": "T03n0190_010:0699b14_0",
        "context_with_next_sentence": true
    },
    {
        "source_sentence": "童子生時，於上虛空，一切諸天，雨於種種天諸妙花，優鉢羅花、分陀利花、拘物頭華、波頭摩華。",
        "from": "T03n0190_010:0699b14_1",
        "context_with_next_sentence": true
    },
    {
        "source_sentence": "復持無量種種末香，復持無量種種殊妙最勝華鬘，散童子上，散已更散。",
        "from": "T03n0190_010:0699b16_2",
        "context_with_next_sentence": true
    },
    {
        "source_sentence": "「『復次大師！",
        "from": "T03n0190_010:0699b19_0",
        "context_with_next_sentence": true
    },
    {
        "source_sentence": "童子生時，自然忽有無量無邊諸天玉女，持種種香及種種油，塗香末香，天妙衣服，種種天樂，或歌或舞，出種種聲，漸漸而行，詣向摩耶童子母前，而問訊言：「善生童子！",
        "from": "T03n0190_010:0699b19_1",
        "context_with_next_sentence": true
    },
    {
        "source_sentence": "得無疲惓。」",
        "from": "T03n0190_010:0699b23_2",
        "context_with_next_sentence": true
    },
    {
        "source_sentence": "「『復次大師！",
        "from": "T03n0190_010:0699b24_0",
        "context_with_next_sentence": true
    },
    {
        "source_sentence": "童子生時，於此大地，六種震動，十八相具。",
        "from": "T03n0190_010:0699b24_1",
        "context_with_next_sentence": true
    },
    {
        "source_sentence": "「『復次大師！",
        "from": "T03n0190_010:0699b26_0",
        "context_with_next_sentence": true
    },
    {
        "source_sentence": "童子生時，三千大千一切世界諸眾生等，一時受樂。",
        "from": "T03n0190_010:0699b26_1",
        "context_with_next_sentence": true
    },
    {
        "source_sentence": "「『復次大師！",
        "from": "T03n0190_010:0699b28_0",
        "context_with_next_sentence": true
    },
    {
        "source_sentence": "童子生時，我得成就一切大利種種吉祥，隨我心願，莫不具足。",
        "from": "T03n0190_010:0699b28_1",
        "context_with_next_sentence": true
    },
    {
        "source_sentence": "「『復次大師！",
        "from": "T03n0190_010:0699c01_0",
        "context_with_next_sentence": true
    },
    {
        "source_sentence": "彼時我臣婆私吒子摩訶那摩，來向我邊，而語我言：「唯願大王！",
        "from": "T03n0190_010:0699c01_1",
        "context_with_next_sentence": true
    },
    {
        "source_sentence": "常尊常勝，國大夫人，產生清淨最勝童子。」",
        "from": "T03n0190_010:0699c02_2",
        "context_with_next_sentence": true
    },
    {
        "source_sentence": "「『次有人來，復語我言：「唯願大王！",
        "from": "T03n0190_010:0699c04_0",
        "context_with_next_sentence": true
    },
    {
        "source_sentence": "常勝一切，家室隆盛，於諸釋種眷屬之中，復各生於五百童子。」",
        "from": "T03n0190_010:0699c04_1",
        "context_with_next_sentence": true
    },
    {
        "source_sentence": "「『次有人來，復語我言：「唯願大王！",
        "from": "T03n0190_010:0699c07_0",
        "context_with_next_sentence": true
    },
    {
        "source_sentence": "常滿一切，今日釋種眷屬之中，復各生於五百童女。」",
        "from": "T03n0190_010:0699c07_1",
        "context_with_next_sentence": true
    },
    {
        "source_sentence": "「『次有人來，復語我言：「乃至宮中，一時產生五百奴僕。」",
        "from": "T03n0190_010:0699c09_0",
        "context_with_next_sentence": true
    },
    {
        "source_sentence": "「『次有人來，復語我言：「乃至產生五百婢媵。」",
        "from": "T03n0190_010:0699c11_0",
        "context_with_next_sentence": true
    },
    {
        "source_sentence": "「『次有人來，復語我言：「乃至產生五百馬駒。」",
        "from": "T03n0190_010:0699c12_0",
        "context_with_next_sentence": true
    },
    {
        "source_sentence": "「『次有人來，乃至自然五百香象，身白如雪，齊有六牙，在宮門外。",
        "from": "T03n0190_010:0699c13_0",
        "context_with_next_sentence": true
    },
    {
        "source_sentence": "「『次有人來，乃至五百金藏隱伏，自然顯現。",
        "from": "T03n0190_010:0699c15_0",
        "context_with_next_sentence": true
    },
    {
        "source_sentence": "「『次有人來，乃至此處，迦毘羅城，自然而有五百園林，忽爾出現。",
        "from": "T03n0190_010:0699c16_0",
        "context_with_next_sentence": true
    },
    {
        "source_sentence": "「『次有人來，乃至他方五百商主，多齎財寶，來至於此迦毘羅城。",
        "from": "T03n0190_010:0699c18_0",
        "context_with_next_sentence": true
    },
    {
        "source_sentence": "「『次有人來，乃至將於五百白蓋，五百金瓶，粟散諸王，送來奉獻，并復遣人，諮白我言：「我等皆待大王教命，依勅而行。」",
        "from": "T03n0190_010:0699c20_0",
        "context_with_next_sentence": true
    },
    {
        "source_sentence": "「『次有人來，而語我言：「願王常勝，有萬童女，在於剎利及婆羅門長者家生。」",
        "from": "T03n0190_010:0699c23_0",
        "context_with_next_sentence": true
    },
    {
        "source_sentence": "大師！",
        "from": "T03n0190_010:0699c24_1",
        "context_with_next_sentence": true
    },
    {
        "source_sentence": "我於爾時，如是思惟：「我作何乘，將我童子安隱還向迦毘羅城？」",
        "from": "T03n0190_010:0699c24_2",
        "context_with_next_sentence": true
    },
    {
        "source_sentence": "是時空中，有一天輿，七寶所成，非人工造，忽然而現，端正可喜，種種莊嚴。",
        "from": "T03n0190_010:0699c26_3",
        "context_with_next_sentence": true
    },
    {
        "source_sentence": "「『大師！",
        "from": "T03n0190_010:0699c28_0",
        "context_with_next_sentence": true
    },
    {
        "source_sentence": "我於彼時，作是思惟：「誰負此輿？」",
        "from": "T03n0190_010:0699c28_1",
        "context_with_next_sentence": true
    },
    {
        "source_sentence": "是時四方自然而有四天子來，來已各各擔負寶輿，離地不遠，乘空而行。",
        "from": "T03n0190_010:0699c28_2",
        "context_with_next_sentence": true
    },
    {
        "source_sentence": "我於爾時，將是童子入於宮殿，覆復思惟：「今我童子，作何名也？」",
        "from": "T03n0190_010:0700a01_3",
        "context_with_next_sentence": true
    },
    {
        "source_sentence": "我更思惟：「其生之日，我一切利，自然而成。」",
        "from": "T03n0190_010:0700a02_4",
        "context_with_next_sentence": true
    },
    {
        "source_sentence": "我時知已，便作名字，號悉達多。",
        "from": "T03n0190_010:0700a03_5",
        "context_with_next_sentence": true
    },
    {
        "source_sentence": "「『大師！",
        "from": "T03n0190_010:0700a05_0",
        "context_with_next_sentence": true
    },
    {
        "source_sentence": "爾時我復於此城內，諸有相師，能占吉凶，一切召喚，示此童子，令其觀看：「汝等一切諸婆羅門，為我好觀此之童子，有何相貌？",
        "from": "T03n0190_010:0700a05_1",
        "context_with_next_sentence": true
    },
    {
        "source_sentence": "復有何怪？」",
        "from": "T03n0190_010:0700a07_2",
        "context_with_next_sentence": true
    },
    {
        "source_sentence": "而相師等，聞我語已，共瞻童子，各各相議，而報我言：「大王！",
        "from": "T03n0190_010:0700a08_3",
        "context_with_next_sentence": true
    },
    {
        "source_sentence": "汝得大利，如是童子，有大威德，生大王家，具足三十二大人相。",
        "from": "T03n0190_010:0700a09_4",
        "context_with_next_sentence": true
    },
    {
        "source_sentence": "若當有人具足如是丈夫相者，此人則有二種之行：若其在家，必定當作轉輪聖王，王四天下，七寶具足，乃至不用一切兵戈，如法治化；若其捨家修學聖道，必得作佛、多陀阿伽度、阿羅呵、三藐三佛陀，名聞遍滿一切世間。」",
        "from": "T03n0190_010:0700a10_5",
        "context_with_next_sentence": true
    },
    {
        "source_sentence": "「『大師！",
        "from": "T03n0190_010:0700a16_0",
        "context_with_next_sentence": true
    },
    {
        "source_sentence": "我於爾時，將百味食，設彼一切諸婆羅門，皆悉充足，自恣布施種種衣服。",
        "from": "T03n0190_010:0700a16_1",
        "context_with_next_sentence": true
    },
    {
        "source_sentence": "「『大師！",
        "from": "T03n0190_010:0700a18_0",
        "context_with_next_sentence": true
    },
    {
        "source_sentence": "我於彼時，在此城內，所有街巷，四衢道頭，皆行布施，須食與食，資財五行，皆持施與，乃至所得諸功德者，迴施童子，為供養故。",
        "from": "T03n0190_010:0700a18_1",
        "context_with_next_sentence": true
    },
    {
        "source_sentence": "大師！",
        "from": "T03n0190_010:0700a21_0",
        "context_with_next_sentence": true
    },
    {
        "source_sentence": "童子在胎初生之時，有如是等種種瑞相希奇之事未曾有法，諸如是等在胎生法，我今具白大師令知。",
        "from": "T03n0190_010:0700a21_1",
        "context_with_next_sentence": true
    },
    {
        "source_sentence": "今奉大師，如是布施，唯願大師！",
        "from": "T03n0190_010:0700a23_2",
        "context_with_next_sentence": true
    },
    {
        "source_sentence": "領受歡喜。』",
        "from": "T03n0190_010:0700a24_3",
        "context_with_next_sentence": true
    },
    {
        "source_sentence": "「爾時尊者阿私陀仙，從童子父淨飯王邊，聞此微妙諸瑞相等，生大歡喜，不能自勝。",
        "from": "T03n0190_010:0700a25_0",
        "context_with_next_sentence": true
    },
    {
        "source_sentence": "從座而起辭王出宮，步至門外，即以右手，執那羅陀童子左臂，從門隱身，騰虛而行，向南天竺，下阿槃提聚落之時，阿私陀仙語那羅陀童子，作是言：『汝那羅陀童子當知！",
        "from": "T03n0190_010:0700a26_1",
        "context_with_next_sentence": true
    },
    {
        "source_sentence": "有佛出現於今世間，汝當彼邊，出家學道，修習梵行，久遠之時，大得利益，大得安樂。』",
        "from": "T03n0190_010:0700b01_2",
        "context_with_next_sentence": true
    },
    {
        "source_sentence": "時阿私陀，覆復思惟：『我滅度後，所有利養，世間名聞，一切皆是那羅童子悉收斂得。",
        "from": "T03n0190_010:0700b03_3",
        "context_with_next_sentence": true
    },
    {
        "source_sentence": "是故此之那羅童子，因利養故，世名聞故，盡其道行，不得精進，不得正念，不得信行，於三寶邊不能分別，此是佛陀，此是達摩，此是僧伽，是故名聞損彼自身。』",
        "from": "T03n0190_010:0700b05_4",
        "context_with_next_sentence": true
    },
    {
        "source_sentence": "「爾時，尊者阿私陀仙更復思惟：『是淨飯王悉達童子，在何國地當得成於阿耨多羅三藐三菩提？",
        "from": "T03n0190_010:0700b10_0",
        "context_with_next_sentence": true
    },
    {
        "source_sentence": "復在何處轉於清淨無上法輪？』",
        "from": "T03n0190_010:0700b12_1",
        "context_with_next_sentence": true
    },
    {
        "source_sentence": "如是少時思惟訖已，內心明見，知是童子其後於彼摩伽陀國，當得阿耨多羅三藐三菩提，波羅[木*奈]國，轉於法輪。",
        "from": "T03n0190_010:0700b12_2",
        "context_with_next_sentence": true
    },
    {
        "source_sentence": "『我於今者，當應將此那羅童子詣波羅[木*奈]，造一精舍，安置立已，晝日三時，暗夜三時，向彼為其說佛名號，汝那羅陀，佛出於世！",
        "from": "T03n0190_010:0700b15_3",
        "context_with_next_sentence": true
    },
    {
        "source_sentence": "汝那羅陀，佛出於世！",
        "from": "T03n0190_010:0700b18_4",
        "context_with_next_sentence": true
    },
    {
        "source_sentence": "如是三稱，汝應彼邊，出家修道，懃行梵行，汝當後時，有大利益，得大安樂。』",
        "from": "T03n0190_010:0700b18_5",
        "context_with_next_sentence": true
    },
    {
        "source_sentence": "時阿私陀，作是念已，將那羅陀向波羅[木*奈]，為造精舍，安置立已，晝夜六時，作是唱言：『汝那羅陀，佛興於世！』",
        "from": "T03n0190_010:0700b20_6",
        "context_with_next_sentence": true
    },
    {
        "source_sentence": "晝夜六時，如是三唱：『汝當出家，乃至後時，得大安樂。』",
        "from": "T03n0190_010:0700b23_0",
        "context_with_next_sentence": true
    },
    {
        "source_sentence": "時阿私陀如是方便，住世無量而取壽終。",
        "from": "T03n0190_010:0700b24_1",
        "context_with_next_sentence": true
    },
    {
        "source_sentence": "「時阿私陀命終之後，其那羅陀侍者童子，於世間中，得大利養，得大名聞。",
        "from": "T03n0190_010:0700b26_0",
        "context_with_next_sentence": true
    },
    {
        "source_sentence": "時那羅陀，著世利養，貪名聞故，心不自定，不能增進，以求利養，不知足故，不能自念，不能自信，不能分別，此是佛耶？",
        "from": "T03n0190_010:0700b27_1",
        "context_with_next_sentence": true
    },
    {
        "source_sentence": "此是法耶？",
        "from": "T03n0190_010:0700c01_2",
        "context_with_next_sentence": true
    },
    {
        "source_sentence": "此是僧耶？",
        "from": "T03n0190_010:0700c01_3",
        "context_with_next_sentence": true
    },
    {
        "source_sentence": "彼阿私陀命終之後，時淨飯王語諸國師婆羅門言：『大師當知！",
        "from": "T03n0190_010:0700c01_4",
        "context_with_next_sentence": true
    },
    {
        "source_sentence": "今此太子，既生王宮，不久必當行於聖行，證得聖道，猶如尊者大阿私陀仙人授記。",
        "from": "T03n0190_010:0700c03_5",
        "context_with_next_sentence": true
    },
    {
        "source_sentence": "此言真實，恐當不虛，必應如是。",
        "from": "T03n0190_010:0700c05_6",
        "context_with_next_sentence": true
    },
    {
        "source_sentence": "大師！",
        "from": "T03n0190_010:0700c05_7",
        "context_with_next_sentence": true
    },
    {
        "source_sentence": "我王種族，若為嗣立，當大損減。』",
        "from": "T03n0190_010:0700c05_8",
        "context_with_next_sentence": true
    },
    {
        "source_sentence": "其婆羅門諸國師，報淨飯王言：『大王！",
        "from": "T03n0190_010:0700c06_9",
        "context_with_next_sentence": true
    },
    {
        "source_sentence": "今者莫作是念，如我授記，此之太子，必當定作轉輪聖王。",
        "from": "T03n0190_010:0700c07_10",
        "context_with_next_sentence": true
    },
    {
        "source_sentence": "如我等語，終無有異。』",
        "from": "T03n0190_010:0700c08_11",
        "context_with_next_sentence": true
    },
    {
        "source_sentence": "「時淨飯王語國師言：『仁等大師！",
        "from": "T03n0190_010:0700c10_0",
        "context_with_next_sentence": true
    },
    {
        "source_sentence": "汝於今者非阿私陀聖師之言，此語虛謬。』",
        "from": "T03n0190_010:0700c10_1",
        "context_with_next_sentence": true
    },
    {
        "source_sentence": "時彼國師婆羅門等，更報王言：『彼仙人語，若其不虛，言是實者，大王！",
        "from": "T03n0190_010:0700c11_2",
        "context_with_next_sentence": true
    },
    {
        "source_sentence": "今應須作方便，及年少時，增益世事，當觀太子，著於何者？",
        "from": "T03n0190_010:0700c13_3",
        "context_with_next_sentence": true
    },
    {
        "source_sentence": "漸漸更加，如是則彼自愛家居，不向山林，修於苦行。』",
        "from": "T03n0190_010:0700c14_4",
        "context_with_next_sentence": true
    },
    {
        "source_sentence": "「時，淨飯王復問國師婆羅門言：『此事云何？』",
        "from": "T03n0190_010:0700c16_0",
        "context_with_next_sentence": true
    },
    {
        "source_sentence": "時國師等復白王言：『大王！",
        "from": "T03n0190_010:0700c16_1",
        "context_with_next_sentence": true
    },
    {
        "source_sentence": "當知，往古諸仙，或飲風露，或食花果，或食根藥，著樹皮衣，少欲知足。",
        "from": "T03n0190_010:0700c17_2",
        "context_with_next_sentence": true
    },
    {
        "source_sentence": "彼等諸仙，猶愛俗事，一著於世，尚生放逸。",
        "from": "T03n0190_010:0700c19_3",
        "context_with_next_sentence": true
    },
    {
        "source_sentence": "況復太子，日日習近，一切諸根，自然染著。",
        "from": "T03n0190_010:0700c20_4",
        "context_with_next_sentence": true
    },
    {
        "source_sentence": "以王勢力具足功德，住在家內，能捨出家，無有是處。』",
        "from": "T03n0190_010:0700c21_5",
        "context_with_next_sentence": true
    },
    {
        "source_sentence": "時淨飯王復作是言：『此事如是，如大師語，世間亦有方便之事，如大師說。",
        "from": "T03n0190_010:0700c22_6",
        "context_with_next_sentence": true
    },
    {
        "source_sentence": "但彼大仙阿私陀說，必不虛言，是故我心常生疑惑。』",
        "from": "T03n0190_010:0700c24_7",
        "context_with_next_sentence": true
    },
    {
        "source_sentence": "時淨飯王思惟如是未來之事，心疑猶預，即集群臣諸釋種族，而告之言：『我勅汝等！",
        "from": "T03n0190_010:0700c25_8",
        "context_with_next_sentence": true
    },
    {
        "source_sentence": "若見太子增長之時，莫向彼前說阿私陀授記之事。",
        "from": "T03n0190_010:0700c27_9",
        "context_with_next_sentence": true
    },
    {
        "source_sentence": "所以者何？",
        "from": "T03n0190_010:0700c28_10",
        "context_with_next_sentence": true
    },
    {
        "source_sentence": "太子若聞如此語者，其喜不捨菩提之心。』",
        "from": "T03n0190_010:0700c28_11",
        "context_with_next_sentence": true
    },
    {
        "source_sentence": "「時，淨飯王復更重告諸臣等言：『卿諸臣等！",
        "from": "T03n0190_010:0701a01_0",
        "context_with_next_sentence": true
    },
    {
        "source_sentence": "為我太子，國內所有禁繫囚徒，皆悉放赦，令得解脫，乃至一切諸禽獸等，亦並放捨。』",
        "from": "T03n0190_010:0701a01_1",
        "context_with_next_sentence": true
    },
    {
        "source_sentence": "復告國師婆羅門言：『大師！",
        "from": "T03n0190_010:0701a03_2",
        "context_with_next_sentence": true
    },
    {
        "source_sentence": "若知所有精進婆羅門等，或百或千，聚集之處，隨意所須，悉皆布施。",
        "from": "T03n0190_010:0701a04_3",
        "context_with_next_sentence": true
    },
    {
        "source_sentence": "所有天祠及神廟堂，皆令修治，依法祭祀，為我太子，令得大福。』",
        "from": "T03n0190_010:0701a05_4",
        "context_with_next_sentence": true
    },
    {
        "source_sentence": "爾時國師婆羅門等，即依王命，四方召得三萬二千諸婆羅門，日別令入淨飯王宮，所有資財，悉持布施，滿七日夜，所有功德，迴施太子，願令增進。",
        "from": "T03n0190_010:0701a07_5",
        "context_with_next_sentence": true
    },
    {
        "source_sentence": "而有偈說：「『淨飯王心大歡喜，　　以生福德太子故，　　一切群臣皆聚集，　　天下囚繫普放恩，　　誕育既稱適本心，　　慇重欲為作生法。",
        "from": "T03n0190_010:0701a10_6",
        "context_with_next_sentence": true
    },
    {
        "source_sentence": "　　持彼百千乳牛犢，　　皆金裝角銀飾蹄，　　年齒悉壯毛色鮮，　　各各從犢隨其後，　　膚體充肥多乳汁，　　一頭一捋得十斗，　　更有無量種珍奇，　　錢財穀帛諸雜物，　　為令太子增益故，　　布施於彼婆羅門。』",
        "from": "T03n0190_010:0701a15_0",
        "context_with_next_sentence": true
    },
    {
        "source_sentence": "佛本行集經卷第十",
        "from": "T03n0190_010:0701a20_0",
        "context_with_next_sentence": false
    }
]