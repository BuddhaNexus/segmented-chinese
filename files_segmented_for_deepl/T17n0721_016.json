[
    {
        "source_sentence": "正法念處經卷第十六",
        "from": "T17n0721_016:0091a23_0",
        "context_with_next_sentence": true
    },
    {
        "source_sentence": "元魏婆羅門瞿曇般若流支譯",
        "from": "T17n0721_016:0091a25_0",
        "context_with_next_sentence": true
    },
    {
        "source_sentence": "餓鬼品第四之一",
        "from": "T17n0721_016:0091a26_0",
        "context_with_next_sentence": true
    },
    {
        "source_sentence": "「復次，比丘知業果報，遍觀一切地獄苦海，為愛瀑水洄澓所沒。",
        "from": "T17n0721_016:0091a27_0",
        "context_with_next_sentence": true
    },
    {
        "source_sentence": "大地獄人富蘭那、末迦離等，俱迦離、提婆達多，如是等魚為大摩竭魚之所吞食，從活地獄乃至阿鼻地獄，其獄廣大，沃焦深水。",
        "from": "T17n0721_016:0091a28_1",
        "context_with_next_sentence": true
    },
    {
        "source_sentence": "及餘地獄大苦海中，提彌魚、提彌鯢羅魚、那迦羅魚、鳩毘羅魚、失收摩羅魚、龜鼈黿鼉，旋流洄澓。",
        "from": "T17n0721_016:0091b02_2",
        "context_with_next_sentence": true
    },
    {
        "source_sentence": "貪欲、瞋恚、愚癡風力之所飄鼓，水浪濤波洄澓相注，時如水沫，受大苦惱，淚如雨墮，啼哭悲泣呻吟悲[口*睪]，辛酸大叫，猶如濤波，愁思波覆。",
        "from": "T17n0721_016:0091b04_3",
        "context_with_next_sentence": true
    },
    {
        "source_sentence": "惡業龍力，雨大苦雨滿諸地獄。",
        "from": "T17n0721_016:0091b07_4",
        "context_with_next_sentence": true
    },
    {
        "source_sentence": "阿鼻地獄無間極深，其火猛焰，如劫火起燒大劫時，滿斫迦婆羅山(魏言輪山，即鐵圍山是也)，是為大地獄苦惱大海。",
        "from": "T17n0721_016:0091b08_5",
        "context_with_next_sentence": true
    },
    {
        "source_sentence": "劣弱之人無有善力，無能度者。",
        "from": "T17n0721_016:0091b10_6",
        "context_with_next_sentence": true
    },
    {
        "source_sentence": "如是比丘觀大苦已，心則厭離，伽他頌曰(偈者正音云伽他，單舉伽字訛言為偈，魏言頌)：「『一切眾生癡所欺，　　為於愛染之所縛，　　將至世間嶮難道，　　老死惡濟恐怖處。",
        "from": "T17n0721_016:0091b11_7",
        "context_with_next_sentence": true
    },
    {
        "source_sentence": "　　三處退已入地獄，　　從地獄出生天上；　　三處命終墮畜生，　　復從彼終墮餓鬼。",
        "from": "T17n0721_016:0091b16_0",
        "context_with_next_sentence": true
    },
    {
        "source_sentence": "　　自業惡行之所迷，　　諸欲自在使眾生，　　為癡羂網所纏縛，　　流轉洄澓三界海。",
        "from": "T17n0721_016:0091b18_0",
        "context_with_next_sentence": true
    },
    {
        "source_sentence": "　　無始久受大苦惱，　　種種眾生生死苦，　　無有厭離生死心，　　無始久集因緣故。",
        "from": "T17n0721_016:0091b20_0",
        "context_with_next_sentence": true
    },
    {
        "source_sentence": "　　諸天放逸自壞心，　　人中追求受諸苦，　　餓鬼常為飢渴燒，　　畜生迭共相食噉。",
        "from": "T17n0721_016:0091b22_0",
        "context_with_next_sentence": true
    },
    {
        "source_sentence": "　　地獄之中大猛火，　　餓鬼道中癡所惱，　　一切眾生生死中，　　微毫少樂不可得。",
        "from": "T17n0721_016:0091b24_0",
        "context_with_next_sentence": true
    },
    {
        "source_sentence": "　　於諸苦中生樂想，　　眾生癡惑愛所誑，　　無有教示正道者，　　於此苦中不得脫。",
        "from": "T17n0721_016:0091b26_0",
        "context_with_next_sentence": true
    },
    {
        "source_sentence": "　　若有遠離於善法，　　常行妄語無誠信，　　不能修習禪定法，　　長淪生死受諸苦。",
        "from": "T17n0721_016:0091b28_0",
        "context_with_next_sentence": true
    },
    {
        "source_sentence": "　　諸佛如來所說法，　　若今現在未來世，　　過於父母及親族，　　常隨眾生而不離。",
        "from": "T17n0721_016:0091c01_0",
        "context_with_next_sentence": true
    },
    {
        "source_sentence": "　　三聚之類眾生等，　　三種過惡常自在，　　常行三界不止息，　　以三種受為伴侶。",
        "from": "T17n0721_016:0091c03_0",
        "context_with_next_sentence": true
    },
    {
        "source_sentence": "　　三業迷惑於眾生，　　行趣三惡嶮難道，　　於三有行常愛樂，　　三有法中輪轉行。",
        "from": "T17n0721_016:0091c05_0",
        "context_with_next_sentence": true
    },
    {
        "source_sentence": "　　若有眾生歸三寶，　　自在修行三菩提，　　斷除遠離三種見，　　如是之人離眾苦。",
        "from": "T17n0721_016:0091c07_0",
        "context_with_next_sentence": true
    },
    {
        "source_sentence": "　　於三時中樂正行，　　如實觀見三種老，　　於飲食中知止足，　　是人則能離憂惱。",
        "from": "T17n0721_016:0091c09_0",
        "context_with_next_sentence": true
    },
    {
        "source_sentence": "　　過貪瞋癡三種聚，　　善思三業不造惡，　　如是行人離生苦，　　永斷一切諸憂熱。",
        "from": "T17n0721_016:0091c11_0",
        "context_with_next_sentence": true
    },
    {
        "source_sentence": "　　若人知於道非道，　　於有無中善思惟，　　能善修學慈悲心，　　則得第一最勝道。",
        "from": "T17n0721_016:0091c13_0",
        "context_with_next_sentence": true
    },
    {
        "source_sentence": "　　若有眾生不濁亂，　　心常清淨無所染，　　能離不善諸惡法，　　當知是人得解脫。",
        "from": "T17n0721_016:0091c15_0",
        "context_with_next_sentence": true
    },
    {
        "source_sentence": "　　若有人能行正道，　　正念大力堅牢故，　　常樂遠離於諸有，　　是人解脫必無疑。",
        "from": "T17n0721_016:0091c17_0",
        "context_with_next_sentence": true
    },
    {
        "source_sentence": "　　若人能斷於有愛，　　不起有愛悕望心，　　是人於生老死苦，　　乃至不生微細著。",
        "from": "T17n0721_016:0091c19_0",
        "context_with_next_sentence": true
    },
    {
        "source_sentence": "　　若有愚人造諸業，　　作諸惡已轉增長，　　諸欲如毒不可親，　　有智之人應捨離。",
        "from": "T17n0721_016:0091c21_0",
        "context_with_next_sentence": true
    },
    {
        "source_sentence": "　　若人捨離於諸欲，　　心常樂求解脫果，　　是人不善滅無餘，　　如日光照除闇冥。",
        "from": "T17n0721_016:0091c23_0",
        "context_with_next_sentence": true
    },
    {
        "source_sentence": "　　如是親近善法者，　　常捨一切諸不善，　　能善思惟淨不淨，　　如是略說汝當知。』",
        "from": "T17n0721_016:0091c25_0",
        "context_with_next_sentence": true
    },
    {
        "source_sentence": "「如是比丘當念此世、他世，以智慧利益。",
        "from": "T17n0721_016:0091c27_0",
        "context_with_next_sentence": true
    },
    {
        "source_sentence": "心既念已，當以智慧饒益一切世間，觀地獄苦，於一切眾生思惟憶念起慈愍心，修行慈悲。",
        "from": "T17n0721_016:0091c27_1",
        "context_with_next_sentence": true
    },
    {
        "source_sentence": "於一切地獄怖畏苦惱逼迫之處，具觀察已，知業果報。",
        "from": "T17n0721_016:0092a01_0",
        "context_with_next_sentence": true
    },
    {
        "source_sentence": "知業報已，生厭離心，復作是觀：此諸眾生云何沒於種種惡道大怖畏處，行於生死曠野之中？",
        "from": "T17n0721_016:0092a02_1",
        "context_with_next_sentence": true
    },
    {
        "source_sentence": "如是比丘作是思惟，生慈悲心，知餓鬼道嶮惡之業，由心貪嫉，欺誑於人，貪惜積聚欲望長富，廣積眾惡；惡貪所覆，不行布施，不施沙門、婆羅門及諸病瘦、盲冥貧窮，有來乞求，心生慳嫉不肯施與，不作功德、不持禁戒，此世他世無利衰惱，妻子奴婢悋惜不與，慳嫉自誑。",
        "from": "T17n0721_016:0092a04_2",
        "context_with_next_sentence": true
    },
    {
        "source_sentence": "以是因緣，墮餓鬼中。",
        "from": "T17n0721_016:0092a10_3",
        "context_with_next_sentence": true
    },
    {
        "source_sentence": "女人多生餓鬼道中。",
        "from": "T17n0721_016:0092a11_4",
        "context_with_next_sentence": true
    },
    {
        "source_sentence": "何以故？",
        "from": "T17n0721_016:0092a11_5",
        "context_with_next_sentence": true
    },
    {
        "source_sentence": "女人之性，心多妬嫉，丈夫未隨，便起妬意，以是因緣，女人多生餓鬼道中。",
        "from": "T17n0721_016:0092a11_6",
        "context_with_next_sentence": true
    },
    {
        "source_sentence": "「復次，比丘知業果報，觀餓鬼道，餓鬼所住在何等處？",
        "from": "T17n0721_016:0092a14_0",
        "context_with_next_sentence": true
    },
    {
        "source_sentence": "作是觀已，即以聞慧，觀諸餓鬼略有二種。",
        "from": "T17n0721_016:0092a15_1",
        "context_with_next_sentence": true
    },
    {
        "source_sentence": "何等為二？",
        "from": "T17n0721_016:0092a16_2",
        "context_with_next_sentence": true
    },
    {
        "source_sentence": "一者人中住；二者住於餓鬼世界。",
        "from": "T17n0721_016:0092a16_3",
        "context_with_next_sentence": true
    },
    {
        "source_sentence": "是人中鬼，若人夜行則有見者；餓鬼世界者，住於閻浮提下五百由旬，長三萬六千由旬，及餘餓鬼惡道眷屬，其數無量，惡業甚多，住閻浮提，有近有遠。",
        "from": "T17n0721_016:0092a17_4",
        "context_with_next_sentence": true
    },
    {
        "source_sentence": "「復次，比丘知業果報，觀諸餓鬼有無量種。",
        "from": "T17n0721_016:0092a21_0",
        "context_with_next_sentence": true
    },
    {
        "source_sentence": "彼以聞慧，略觀餓鬼三十六種。",
        "from": "T17n0721_016:0092a21_1",
        "context_with_next_sentence": true
    },
    {
        "source_sentence": "一切餓鬼皆為慳貪嫉妬因緣，生於彼處，以種種心造種種業、行種種行，種種住處、種種飢渴自燒其身，如是略說三十六種。",
        "from": "T17n0721_016:0092a22_2",
        "context_with_next_sentence": true
    },
    {
        "source_sentence": "何等為三十六種？",
        "from": "T17n0721_016:0092a25_3",
        "context_with_next_sentence": true
    },
    {
        "source_sentence": "一者迦婆離，鑊身餓鬼；二者甦支目佉，針口餓鬼；三者槃多婆叉，食吐餓鬼；四者毘師咃，食糞餓鬼；五者阿婆叉，無食餓鬼；六者揵陀，食氣餓鬼；七者達摩婆叉，食吐餓鬼；八者婆利藍，食水餓鬼；九者阿賒迦，悕望餓鬼；十者[口*企](區伊反)吒，食唾餓鬼；十一者摩羅婆叉，食鬘餓鬼；十二者囉訖吒，食血餓鬼；十三者瞢娑婆叉，食肉餓鬼；十四者蘇揵陀，食香烟餓鬼；十五者阿毘遮羅，疾行餓鬼；十六者蚩陀邏，伺便餓鬼；十七者波多羅，地下餓鬼；十八者矣利提，神通餓鬼；十九者闍婆隸，熾燃餓鬼；二十者蚩陀羅，伺嬰兒便餓鬼；二十一者迦(俱邏反)摩，欲色餓鬼；二十二者三牟陀羅提波，海渚餓鬼；二十三者閻羅王使，執杖餓鬼；二十四者婆羅婆叉，食小兒餓鬼；二十五者烏殊婆叉，食人精氣餓鬼；二十六者婆羅門羅剎餓鬼；二十七者君茶火爐，燒食餓鬼；二十八者阿輸婆囉他，不淨巷陌餓鬼；二十九者婆移婆叉，食風餓鬼；三十者鴦伽囉婆叉，食火炭餓鬼；三十一者毘沙婆叉，食毒餓鬼；三十二者阿吒毘，曠野餓鬼；三十三者賒摩舍羅，塚間住食熱灰土餓鬼；三十四者毘利差，樹中住餓鬼；三十五者遮多波他，四交道餓鬼；三十六者魔羅迦耶，殺身餓鬼。",
        "from": "T17n0721_016:0092a25_4",
        "context_with_next_sentence": true
    },
    {
        "source_sentence": "是為略說三十六種餓鬼，廣說則無量，重心造惡，業行各異，種種慳心，不行布施，貪心因緣受種種身。",
        "from": "T17n0721_016:0092b21_5",
        "context_with_next_sentence": true
    },
    {
        "source_sentence": "「復次，比丘知業果報，觀諸餓鬼，受大飢渴，自燒其身。",
        "from": "T17n0721_016:0092b24_0",
        "context_with_next_sentence": true
    },
    {
        "source_sentence": "以前世時，多起妬嫉，惡心破壞，廣造三業身口意惡、十不善業，生餓鬼中。",
        "from": "T17n0721_016:0092b25_1",
        "context_with_next_sentence": true
    },
    {
        "source_sentence": "其人以作十種不善業道因緣，得一切苦，以惡業故生餓鬼中。",
        "from": "T17n0721_016:0092b26_2",
        "context_with_next_sentence": true
    },
    {
        "source_sentence": "惡業牽故、業為本故，入於惡道，為彼所縛。",
        "from": "T17n0721_016:0092b28_3",
        "context_with_next_sentence": true
    },
    {
        "source_sentence": "以因業故，不脫生死，為無始來獼猴之心躁擾輕轉，行於嶮難障礙之處，攀緣種種羅網枝條，速疾往返，住生死山，睡於巖窟，所行之處不可覺知。",
        "from": "T17n0721_016:0092b29_4",
        "context_with_next_sentence": true
    },
    {
        "source_sentence": "觀心獼猴，速疾不停，應作如是初調伏心。",
        "from": "T17n0721_016:0092c03_5",
        "context_with_next_sentence": true
    },
    {
        "source_sentence": "若心不調，能將眾生至大怖處，得大苦惱；如是心怨，能令眾生流轉生死。",
        "from": "T17n0721_016:0092c04_6",
        "context_with_next_sentence": true
    },
    {
        "source_sentence": "比丘如是思惟心已，於生死中得離欲穢，厭生死苦，如是思惟：一切生死皆悉苦惱。",
        "from": "T17n0721_016:0092c06_7",
        "context_with_next_sentence": true
    },
    {
        "source_sentence": "如是比丘思惟分別，餓鬼之中有無量種。",
        "from": "T17n0721_016:0092c08_8",
        "context_with_next_sentence": true
    },
    {
        "source_sentence": "思惟是已，一一分別，觀諸業報非無因生，苦樂好醜、淨與不淨、善惡貴賤上下生滅，一切雜類非自然生。",
        "from": "T17n0721_016:0092c09_9",
        "context_with_next_sentence": true
    },
    {
        "source_sentence": "「比丘如是觀諸餓鬼，知業果報，以聞慧觀，云何觀於迦婆離，鑊身餓鬼？",
        "from": "T17n0721_016:0092c12_10",
        "context_with_next_sentence": true
    },
    {
        "source_sentence": "其身長大過人兩倍，無有面目，手足穿穴，猶如鑊脚，熱火滿中焚燒其身如火燒林，飢渴惱熱，時報所縛，無人能救，無歸無怙愁憂苦惱，無人救護。",
        "from": "T17n0721_016:0092c13_11",
        "context_with_next_sentence": true
    },
    {
        "source_sentence": "以何業故生於彼處？",
        "from": "T17n0721_016:0092c17_12",
        "context_with_next_sentence": true
    },
    {
        "source_sentence": "即以聞慧見：此眾生於前世時，以貪財故為他屠殺，受雇殺生，臠割脂肉，心無悲愍；貪心殺生，殺已隨喜，造集惡業，其心不悔。",
        "from": "T17n0721_016:0092c17_13",
        "context_with_next_sentence": true
    },
    {
        "source_sentence": "如是惡人身壞命終墮於惡道，受迦婆離餓鬼之身(迦婆離迦魏言鑊身)，在於地下五百由旬。",
        "from": "T17n0721_016:0092c20_14",
        "context_with_next_sentence": true
    },
    {
        "source_sentence": "從此命終，忽然即往生於大怖黑闇之處，既生之後，上下二山一時俱合，壓笮其身受大苦惱，身增轉大滿一由旬，為飢渴火焚燒其身，餓鬼道中經五百歲。",
        "from": "T17n0721_016:0092c22_15",
        "context_with_next_sentence": true
    },
    {
        "source_sentence": "餓鬼道中一日一夜，此閻浮提日月歲數經於十年。",
        "from": "T17n0721_016:0092c26_16",
        "context_with_next_sentence": true
    },
    {
        "source_sentence": "如是五百歲名為一生，少出多減，命亦不定。",
        "from": "T17n0721_016:0092c27_17",
        "context_with_next_sentence": true
    },
    {
        "source_sentence": "又第二業墮餓鬼中：若有眾生受他寄物，抵拒不還，生於彼處。",
        "from": "T17n0721_016:0092c28_18",
        "context_with_next_sentence": true
    },
    {
        "source_sentence": "不施資財、不以法施、不施無畏，若男、若女不行如是三種布施，常懷慳嫉。",
        "from": "T17n0721_016:0092c29_19",
        "context_with_next_sentence": true
    },
    {
        "source_sentence": "以是因緣生餓鬼中。",
        "from": "T17n0721_016:0093a02_20",
        "context_with_next_sentence": true
    },
    {
        "source_sentence": "「復次，比丘知業果報，觀於餓鬼。",
        "from": "T17n0721_016:0093a04_0",
        "context_with_next_sentence": true
    },
    {
        "source_sentence": "彼以聞慧，觀於針口諸餓鬼等，以何等業而生其中？",
        "from": "T17n0721_016:0093a04_1",
        "context_with_next_sentence": true
    },
    {
        "source_sentence": "彼以聞慧，觀於蘇支目佉餓鬼(蘇支目佉魏云針口)，知：此眾生於前世時，以財雇人令行殺戮，慳貪嫉妬，不行布施、不施衣食、不施無畏、不以法施。",
        "from": "T17n0721_016:0093a05_2",
        "context_with_next_sentence": true
    },
    {
        "source_sentence": "如是惡人身壞命終，受於針口餓鬼之身，受鬼身已，自業誑惑，所受之身，口如針孔、腹如大山、常懷憂惱，為飢渴火焚燒其身，受諸內苦，外有寒熱、蚊虻惡虫、熱病惱等。",
        "from": "T17n0721_016:0093a09_3",
        "context_with_next_sentence": true
    },
    {
        "source_sentence": "如是身心受種種苦，餓鬼道中一日一夜，比於人間日月歲數經於十年。",
        "from": "T17n0721_016:0093a13_4",
        "context_with_next_sentence": true
    },
    {
        "source_sentence": "如是受命，滿五百歲，命亦不定，若男、若女生在其中。",
        "from": "T17n0721_016:0093a14_5",
        "context_with_next_sentence": true
    },
    {
        "source_sentence": "又第二業，墮此針口餓鬼之中：若有丈夫，勅其婦人，命施沙門、婆羅門食。",
        "from": "T17n0721_016:0093a16_6",
        "context_with_next_sentence": true
    },
    {
        "source_sentence": "其婦慳惜，實有言無，語其夫言：『家無所有，當以何等施與沙門及諸道士？』",
        "from": "T17n0721_016:0093a17_7",
        "context_with_next_sentence": true
    },
    {
        "source_sentence": "如是婦人誑夫，悋財而不布施，身壞命終墮於針口餓鬼之中。",
        "from": "T17n0721_016:0093a19_8",
        "context_with_next_sentence": true
    },
    {
        "source_sentence": "由其積習多造惡業，是故婦人多生餓鬼道中。",
        "from": "T17n0721_016:0093a20_9",
        "context_with_next_sentence": true
    },
    {
        "source_sentence": "何以故？",
        "from": "T17n0721_016:0093a22_0",
        "context_with_next_sentence": true
    },
    {
        "source_sentence": "女人貪欲、妬嫉多故，不及丈夫；女人小心、輕心，不及丈夫。",
        "from": "T17n0721_016:0093a22_1",
        "context_with_next_sentence": true
    },
    {
        "source_sentence": "以是因緣，生餓鬼中。",
        "from": "T17n0721_016:0093a23_2",
        "context_with_next_sentence": true
    },
    {
        "source_sentence": "乃至嫉妬惡業，不失不壞不朽，於餓鬼中不能得脫；業盡得脫，從此命終，生畜生中。",
        "from": "T17n0721_016:0093a24_0",
        "context_with_next_sentence": true
    },
    {
        "source_sentence": "於畜生中，受遮吒迦鳥身(此鳥唯食天雨，仰口承天雨水而飲之，不得食餘水)，常患飢渴，受大苦惱。",
        "from": "T17n0721_016:0093a25_1",
        "context_with_next_sentence": true
    },
    {
        "source_sentence": "畜生中死，生於人中，以餘業故，常困飢渴，受苦難窮，常行乞食，以自存濟。",
        "from": "T17n0721_016:0093a27_2",
        "context_with_next_sentence": true
    },
    {
        "source_sentence": "以餘業故，受如斯報。",
        "from": "T17n0721_016:0093a29_3",
        "context_with_next_sentence": true
    },
    {
        "source_sentence": "「復次，比丘知業果報，觀諸餓鬼。",
        "from": "T17n0721_016:0093b01_0",
        "context_with_next_sentence": true
    },
    {
        "source_sentence": "彼以聞慧，觀於食吐諸餓鬼等，是諸眾生以何業故受於食吐餓鬼之身？",
        "from": "T17n0721_016:0093b01_1",
        "context_with_next_sentence": true
    },
    {
        "source_sentence": "彼以聞慧知：此眾生前世之時，身為婦人，誑惑其夫，自噉美食，心懷慳嫉，憎惡其子而不施與；或有丈夫，妻無異心，便起妬意，獨食美味不施妻子。",
        "from": "T17n0721_016:0093b03_2",
        "context_with_next_sentence": true
    },
    {
        "source_sentence": "以是因緣，墮於槃多餓鬼之中(槃多婆叉魏言食吐)，受餓鬼身，常為飢渴焚燒其身。",
        "from": "T17n0721_016:0093b06_3",
        "context_with_next_sentence": true
    },
    {
        "source_sentence": "其身廣大長半由旬，於曠野中四奔疾走求覓漿水，高聲[口*睪]叫唱言飢渴。",
        "from": "T17n0721_016:0093b08_4",
        "context_with_next_sentence": true
    },
    {
        "source_sentence": "以此眾生，前世之時不以財物、無畏布施，不行法施，以是因緣，生餓鬼中，壽命長遠，如上所說，經五百歲乃至惡業未盡、不破不壞，終不得脫。",
        "from": "T17n0721_016:0093b10_0",
        "context_with_next_sentence": true
    },
    {
        "source_sentence": "在食吐鬼中，常求歐吐，困不能得。",
        "from": "T17n0721_016:0093b13_1",
        "context_with_next_sentence": true
    },
    {
        "source_sentence": "從此命終，生畜生中亦常食吐，受飢渴苦。",
        "from": "T17n0721_016:0093b14_2",
        "context_with_next_sentence": true
    },
    {
        "source_sentence": "畜生中死，生於人中，餘業因緣，常患飢渴，於諸巷陌常拾世人所棄殘食，或從沙門及婆羅門乞求自活。",
        "from": "T17n0721_016:0093b15_3",
        "context_with_next_sentence": true
    },
    {
        "source_sentence": "以餘業故，受如斯報。",
        "from": "T17n0721_016:0093b17_4",
        "context_with_next_sentence": true
    },
    {
        "source_sentence": "「復次，比丘知業果報，觀諸餓鬼。",
        "from": "T17n0721_016:0093b18_0",
        "context_with_next_sentence": true
    },
    {
        "source_sentence": "彼以聞慧知：此眾生於前世時，多行貪嫉，常懷慳惜不行布施，以不淨食施諸沙門及婆羅門，如是沙門及婆羅門不知不淨而便食之。",
        "from": "T17n0721_016:0093b18_1",
        "context_with_next_sentence": true
    },
    {
        "source_sentence": "此人以是惡業因緣，身壞命終墮於惡道，生於食糞餓鬼之中，壽命長短如上所說，亦五百歲，飢渴燒身，求諸糞穢，猶不可得。",
        "from": "T17n0721_016:0093b22_2",
        "context_with_next_sentence": true
    },
    {
        "source_sentence": "以業力故，常不從心，不淨之處蛆虫糞屎，馳走求索常不充足，至命不盡，常受苦惱。",
        "from": "T17n0721_016:0093b25_3",
        "context_with_next_sentence": true
    },
    {
        "source_sentence": "乃至惡業不盡不壞不朽，故不得脫；若惡業盡，從此命終，隨業流轉受生死苦，人身難得，猶如海龜遇浮木孔，遍受惡身。",
        "from": "T17n0721_016:0093b27_4",
        "context_with_next_sentence": true
    },
    {
        "source_sentence": "若生人中，貧窮多病，常困飢渴，恒乞朝飡，以自活命，無量衰惡以為嚴飾，其身破裂，不淨臭穢，人所惡賤，口氣腥臊，其齒黧黑。",
        "from": "T17n0721_016:0093b29_5",
        "context_with_next_sentence": true
    },
    {
        "source_sentence": "餘業因緣，受如是報。",
        "from": "T17n0721_016:0093c03_6",
        "context_with_next_sentence": true
    },
    {
        "source_sentence": "「復次，比丘知業果報，觀於餓鬼慳嫉地處。",
        "from": "T17n0721_016:0093c05_0",
        "context_with_next_sentence": true
    },
    {
        "source_sentence": "一切餓鬼，慳嫉為本，是諸眾生以何業故生於無食餓鬼之中？",
        "from": "T17n0721_016:0093c05_1",
        "context_with_next_sentence": true
    },
    {
        "source_sentence": "彼以聞慧知：諸餓鬼前身之時，以慳嫉故，自覆其心，妄語欺誑，自恃強力，抂誣良善，繫之囹圄，禁人糧食，令其致死，殺已快心，不生悔恨，心生隨喜，復教他人，既作惡業，初不改悔。",
        "from": "T17n0721_016:0093c07_2",
        "context_with_next_sentence": true
    },
    {
        "source_sentence": "如是惡人身壞命終生於無食餓鬼之中，若男、若女生於其中，飢渴之火增長熾燃，如山濬水涌波之力，腹中火起焚燒其身無有遺餘，滅已復生，生已復燒。",
        "from": "T17n0721_016:0093c11_3",
        "context_with_next_sentence": true
    },
    {
        "source_sentence": "有二種苦焚燒其身：一者飢渴；二者火燒。",
        "from": "T17n0721_016:0093c15_4",
        "context_with_next_sentence": true
    },
    {
        "source_sentence": "其人苦逼，[口*睪]叫悲惱，四方馳走，自業惡果不可思議。",
        "from": "T17n0721_016:0093c16_5",
        "context_with_next_sentence": true
    },
    {
        "source_sentence": "其人如是受內外苦，一切身分業火所燒，身內出火自焚其體，譬如大樹內空乾燥。",
        "from": "T17n0721_016:0093c17_6",
        "context_with_next_sentence": true
    },
    {
        "source_sentence": "若人投火燒之熾燃，此鬼被燒亦復如是，遍身皆燃，哀叫悲哭，口中火出，二焰俱起焚燒其身，慞惶求道，地生棘刺皆悉火燃，貫其兩足苦痛難忍，哀[口*睪]悲叫，火燒其舌皆悉融爛，如燒凝酥，滅已復生。",
        "from": "T17n0721_016:0093c19_7",
        "context_with_next_sentence": true
    },
    {
        "source_sentence": "以惡業故，奔走求水至諸池流泉源諸水，水即枯竭。",
        "from": "T17n0721_016:0093c24_8",
        "context_with_next_sentence": true
    },
    {
        "source_sentence": "其人惡業，至於林中遊戲之處，若在高原、若陂澤中，顛倒見故，但見一切大火猛焰，山地樹木悉見熾燃。",
        "from": "T17n0721_016:0093c25_9",
        "context_with_next_sentence": true
    },
    {
        "source_sentence": "往趣諸水，見諸水邊守水諸鬼手捉器仗，逆打其頭，受大苦惱，皆由前世貪嫉心怨之所誑惑。",
        "from": "T17n0721_016:0093c28_0",
        "context_with_next_sentence": true
    },
    {
        "source_sentence": "壽命長遠經五百歲亦如上說。",
        "from": "T17n0721_016:0094a01_1",
        "context_with_next_sentence": true
    },
    {
        "source_sentence": "如是惡業，常無所食，惡業不盡，故使不死，乃至惡業不盡不壞不朽，故不得脫；若業盡得脫，從此命終，惡業所吹，隨業流轉受生死苦，人身難得，猶如海龜遇浮木孔。",
        "from": "T17n0721_016:0094a01_2",
        "context_with_next_sentence": true
    },
    {
        "source_sentence": "若生人中，處母胎時，母不能食，令母身色憔悴醜惡，殺生業故，胞胎傷墮。",
        "from": "T17n0721_016:0094a05_3",
        "context_with_next_sentence": true
    },
    {
        "source_sentence": "設不胎夭，令母身體臭穢可惡，樂行不善；若得出生，短命多難，王難繫縛，受牢獄苦飢渴餓死。",
        "from": "T17n0721_016:0094a07_4",
        "context_with_next_sentence": true
    },
    {
        "source_sentence": "以餘業故，受如是報。",
        "from": "T17n0721_016:0094a09_5",
        "context_with_next_sentence": true
    },
    {
        "source_sentence": "「復次，比丘知業果報，觀餓鬼世間。",
        "from": "T17n0721_016:0094a11_0",
        "context_with_next_sentence": true
    },
    {
        "source_sentence": "彼以聞慧，觀於食氣諸餓鬼等，以何業故而生其中？",
        "from": "T17n0721_016:0094a11_1",
        "context_with_next_sentence": true
    },
    {
        "source_sentence": "彼以聞慧知：此眾生於前世時，多食美食而自食噉，不施妻子及餘眷屬，妻子但得嗅其香氣，不知其味，於妻子前而獨食之；以慳嫉故，同業眷屬而不施與，亦教他人不給妻子，起隨喜心，數造斯過而不改悔，不生慚愧。",
        "from": "T17n0721_016:0094a12_2",
        "context_with_next_sentence": true
    },
    {
        "source_sentence": "如是惡人身壞命終生於食氣餓鬼之中。",
        "from": "T17n0721_016:0094a18_3",
        "context_with_next_sentence": true
    },
    {
        "source_sentence": "既生之後，飢渴燒身，處處奔走呻吟[口*睪]叫，悲泣愁毒，唯恃塔廟及以天祀有信之人設諸供養，因其香氣及嗅餘氣以自活命。",
        "from": "T17n0721_016:0094a19_4",
        "context_with_next_sentence": true
    },
    {
        "source_sentence": "復有嗅氣諸餓鬼等，以諸世人多病因緣，水邊林中巷陌交道設諸祭具，因斯香氣以自活命。",
        "from": "T17n0721_016:0094a22_5",
        "context_with_next_sentence": true
    },
    {
        "source_sentence": "如是食氣諸餓鬼等，無量苦惱，惡業不盡，故使不死，乃至惡業不盡不壞不朽，故不得脫；業盡得脫，從此命終，隨業流轉受生死苦，人身難得，猶如海龜遇浮木孔。",
        "from": "T17n0721_016:0094a24_6",
        "context_with_next_sentence": true
    },
    {
        "source_sentence": "若生人中，貧窮多病，身體臭穢。",
        "from": "T17n0721_016:0094a28_7",
        "context_with_next_sentence": true
    },
    {
        "source_sentence": "以餘業故，受如是報。",
        "from": "T17n0721_016:0094a28_8",
        "context_with_next_sentence": true
    },
    {
        "source_sentence": "「復次，比丘知業果報，觀餓鬼世間。",
        "from": "T17n0721_016:0094b01_0",
        "context_with_next_sentence": true
    },
    {
        "source_sentence": "彼以聞慧，觀於食法諸餓鬼等，以法因緣令身存立而有勢力，以何業故生於其中？",
        "from": "T17n0721_016:0094b01_1",
        "context_with_next_sentence": true
    },
    {
        "source_sentence": "彼以聞慧見：此餓鬼於人中時，性多貪嫉，為活身命、為求財利與人說法，心不敬重，犯戒無信，不為調伏諸眾生故。",
        "from": "T17n0721_016:0094b03_2",
        "context_with_next_sentence": true
    },
    {
        "source_sentence": "說不淨法，說言：『殺生得生天福。』",
        "from": "T17n0721_016:0094b06_3",
        "context_with_next_sentence": true
    },
    {
        "source_sentence": "強力奪財，言無罪報；以女適人，得大福德，放一牛王亦復如是。",
        "from": "T17n0721_016:0094b07_4",
        "context_with_next_sentence": true
    },
    {
        "source_sentence": "以如是等不淨之法為人宣說，得財自供，不行布施，藏舉積聚。",
        "from": "T17n0721_016:0094b08_5",
        "context_with_next_sentence": true
    },
    {
        "source_sentence": "是人以此嫉妬覆心，命終生於惡道之中，受於食法餓鬼之身。",
        "from": "T17n0721_016:0094b10_6",
        "context_with_next_sentence": true
    },
    {
        "source_sentence": "是人壽命經五百歲，日月脩短亦如上說。",
        "from": "T17n0721_016:0094b11_7",
        "context_with_next_sentence": true
    },
    {
        "source_sentence": "於嶮難處，東西馳走求索飲食，飢渴燒身無能救者，猶如乾木為火所燒，頭髮蓬亂身毛甚長，身體羸瘦脈如羅網，脂肉消盡皮骨相裏，其身長大堅勁麁陋，爪甲長利。",
        "from": "T17n0721_016:0094b12_8",
        "context_with_next_sentence": true
    },
    {
        "source_sentence": "惡業所誑，皺面深眼，淚流若雨，身色&#;黮猶如黑雲，一切身分惡虫唼食，蚊虻黑虫從毛孔入食其身肉。",
        "from": "T17n0721_016:0094b16_9",
        "context_with_next_sentence": true
    },
    {
        "source_sentence": "慞惶奔走，若至僧寺，或有人來於眾僧中行二種施，因此施故上座說法及以餘人讚歎說法；此鬼因是，得命、得力，命得存立。",
        "from": "T17n0721_016:0094b19_10",
        "context_with_next_sentence": true
    },
    {
        "source_sentence": "乃至惡業未盡、不壞不朽，終不得脫；若業盡得脫，從此命終，由前世時以種種心造種種業，處處受生，人身難得，猶如海龜遇浮木孔。",
        "from": "T17n0721_016:0094b22_11",
        "context_with_next_sentence": true
    },
    {
        "source_sentence": "若生人中，常守天祀祠婆羅門，殺羊祀天，作呪龍師，不得自在，常依他人乞求自活。",
        "from": "T17n0721_016:0094b25_12",
        "context_with_next_sentence": true
    },
    {
        "source_sentence": "惡業因緣，還墮地獄，以餘業故。",
        "from": "T17n0721_016:0094b27_13",
        "context_with_next_sentence": true
    },
    {
        "source_sentence": "「復次，比丘知業果報，觀餓鬼世間。",
        "from": "T17n0721_016:0094b28_0",
        "context_with_next_sentence": true
    },
    {
        "source_sentence": "彼以聞慧，觀於食水諸餓鬼等，以何業故而生其中？",
        "from": "T17n0721_016:0094b28_1",
        "context_with_next_sentence": true
    },
    {
        "source_sentence": "彼以聞慧知：諸餓鬼於前身時，惡貪覆心，麴釀酤酒，欺誑世間，加水灰汁或沈蚓蛾，以惑愚人，不行布施、不修福德、不持禁戒、不聽正法、不行正法，復教他人令行惡貪，見作隨喜，作已不悔。",
        "from": "T17n0721_016:0094b29_2",
        "context_with_next_sentence": true
    },
    {
        "source_sentence": "如是惡業，身壞命終生於食水餓鬼道中，常患飢渴焚燒其身，走於曠野嶮難之處惆慞求水，困不能得。",
        "from": "T17n0721_016:0094c05_3",
        "context_with_next_sentence": true
    },
    {
        "source_sentence": "其身狀貌堅澁可惡如焦鹵地，身破裂壞舉體熾燃，長髮覆面、目無所見，飢渴燒身走趣河邊。",
        "from": "T17n0721_016:0094c07_4",
        "context_with_next_sentence": true
    },
    {
        "source_sentence": "若人渡河，脚足之下遺落餘水，泥垢垂渧，速疾接取以自活命；若有餘人，在於河側掬水，施於命過父母，則得少分。",
        "from": "T17n0721_016:0094c10_5",
        "context_with_next_sentence": true
    },
    {
        "source_sentence": "以是因緣，命得存立。",
        "from": "T17n0721_016:0094c12_6",
        "context_with_next_sentence": true
    },
    {
        "source_sentence": "若自取水，守水諸鬼以杖撾打，身皮剝脫苦痛難忍，哀叫[口*睪]哭走於河側。",
        "from": "T17n0721_016:0094c13_7",
        "context_with_next_sentence": true
    },
    {
        "source_sentence": "以作惡業，自誑身故，業繫不盡，故使不死，乃至惡業不盡不壞不朽，猶不得脫；業盡得脫，從此命終，業風所吹流轉生死，人身難得，猶如海龜遇浮木孔。",
        "from": "T17n0721_016:0094c15_8",
        "context_with_next_sentence": true
    },
    {
        "source_sentence": "若生人中，生於邊地貧窮困厄，無有林樹、無水漿處而依住止，常患焦渴，恒困熱病，晝夜常渴。",
        "from": "T17n0721_016:0094c18_9",
        "context_with_next_sentence": true
    },
    {
        "source_sentence": "以餘業故，受如是報。",
        "from": "T17n0721_016:0094c20_10",
        "context_with_next_sentence": true
    },
    {
        "source_sentence": "「復次，比丘知業果報，觀餓鬼世間。",
        "from": "T17n0721_016:0094c22_0",
        "context_with_next_sentence": true
    },
    {
        "source_sentence": "彼以聞慧，觀有諸餓鬼名阿賒迦(魏言悕望餓鬼)，以何業故而生其中？",
        "from": "T17n0721_016:0094c22_1",
        "context_with_next_sentence": true
    },
    {
        "source_sentence": "彼以聞慧知：此眾生嫉妬惡貪，自覆其心，見他善人因得少物，賣買價直，不以道理，欺誑取物，作已隨喜，不生悔心，亦教他人令作此惡，不行布施、不修福德、不持禁戒，心無誠信不順正法，其心麁獷不可調伏，不親善友，常懷嫉妬。",
        "from": "T17n0721_016:0094c24_2",
        "context_with_next_sentence": true
    },
    {
        "source_sentence": "如是惡人身壞命終墮於悕望餓鬼之中，若諸世人為亡父母先靈設祀，如此餓鬼得而食之，餘一切食悉不得食，常患飢渴焚燒其身如火燒林，無能救者，面色皺黑，淚流而下，手脚破裂，頭髮覆面，身色可惡猶如黑雲。",
        "from": "T17n0721_016:0094c29_3",
        "context_with_next_sentence": true
    },
    {
        "source_sentence": "辛酸悲叫而說頌曰：「『不施則無報，　　無施果亦無，　　如無燈無明，　　不施無樂報。",
        "from": "T17n0721_016:0095a05_4",
        "context_with_next_sentence": true
    },
    {
        "source_sentence": "　　如盲人無目，　　不能有所見，　　不施亦如是，　　來世無樂報。",
        "from": "T17n0721_016:0095a09_0",
        "context_with_next_sentence": true
    },
    {
        "source_sentence": "　　若生餓鬼道，　　人中常貧窮，　　流轉受苦惱，　　嫉妬因緣故。",
        "from": "T17n0721_016:0095a11_0",
        "context_with_next_sentence": true
    },
    {
        "source_sentence": "　　不施則無報，　　造業終不失，　　自業得果報，　　眾生依業食。",
        "from": "T17n0721_016:0095a13_0",
        "context_with_next_sentence": true
    },
    {
        "source_sentence": "　　我為惡業燒，　　生在餓鬼中，　　受此大飢渴，　　猛火常熾燃。",
        "from": "T17n0721_016:0095a15_0",
        "context_with_next_sentence": true
    },
    {
        "source_sentence": "　　何時離飢渴？",
        "from": "T17n0721_016:0095a17_0",
        "context_with_next_sentence": true
    },
    {
        "source_sentence": "　　何時得安樂？",
        "from": "T17n0721_016:0095a17_1",
        "context_with_next_sentence": true
    },
    {
        "source_sentence": "　　受苦極熱惱，　　何時得解脫？",
        "from": "T17n0721_016:0095a18_0",
        "context_with_next_sentence": true
    },
    {
        "source_sentence": "　　不識道非道，　　不知善業果，　　飢渴如火燃，　　如是受苦惱。",
        "from": "T17n0721_016:0095a19_0",
        "context_with_next_sentence": true
    },
    {
        "source_sentence": "　　亂髮覆面目，　　無人能救護，　　脈現如網縛，　　苦逼命不盡。",
        "from": "T17n0721_016:0095a21_0",
        "context_with_next_sentence": true
    },
    {
        "source_sentence": "　　惆慞行曠野，　　常受諸苦惱，　　孤獨無救護，　　具受諸辛苦。』",
        "from": "T17n0721_016:0095a23_0",
        "context_with_next_sentence": true
    },
    {
        "source_sentence": "「如是悕望餓鬼呻吟奔走，處處逃遁。",
        "from": "T17n0721_016:0095a25_0",
        "context_with_next_sentence": true
    },
    {
        "source_sentence": "比丘觀已，如是思惟：生死熾燃，欲界增上。",
        "from": "T17n0721_016:0095a25_1",
        "context_with_next_sentence": true
    },
    {
        "source_sentence": "如是餓鬼，若其種姓或時設供祭祀亡者得而食之，以濟身命，唯得食此，餘一切食悉不得食。",
        "from": "T17n0721_016:0095a26_2",
        "context_with_next_sentence": true
    },
    {
        "source_sentence": "惡業不盡，故使不死，乃至惡業不盡不壞不朽，故不得脫；若惡業盡，從此命終，業風所吹，流轉世間受生死苦，人身難得，猶如海龜遇浮木孔。",
        "from": "T17n0721_016:0095a29_0",
        "context_with_next_sentence": true
    },
    {
        "source_sentence": "若生人中，生工師家下賤僮僕，為人策使。",
        "from": "T17n0721_016:0095b03_1",
        "context_with_next_sentence": true
    },
    {
        "source_sentence": "餘業因緣，受如是報。",
        "from": "T17n0721_016:0095b04_2",
        "context_with_next_sentence": true
    },
    {
        "source_sentence": "「復次，比丘知業果報，觀餓鬼世間。",
        "from": "T17n0721_016:0095b05_0",
        "context_with_next_sentence": true
    },
    {
        "source_sentence": "彼以聞慧，觀於食唾諸餓鬼等，以何業故而生其中？",
        "from": "T17n0721_016:0095b05_1",
        "context_with_next_sentence": true
    },
    {
        "source_sentence": "彼以聞慧知：此眾生若男、若女慳嫉覆心，以不淨食誑諸出家沙門道士，言是清淨，令其信用而便食之，或時復以非所應食，施淨行人，數為此業，復教他人令行誑惑，不行布施、不持禁戒、不近善友、不順正法，樂以不淨而持與人。",
        "from": "T17n0721_016:0095b06_2",
        "context_with_next_sentence": true
    },
    {
        "source_sentence": "如是惡人身壞命終生惡道中，受於[口*企]吒餓鬼之身([口*企]吒魏言食唾，[口*企]區伊反)，為飢渴火常燒其身，於不淨處若壁若地，以求人唾食之活命，餘一切食悉不得食，乃至惡業不盡不壞不朽，故不得脫；業盡得脫，從此命終，隨業流轉受生死苦。",
        "from": "T17n0721_016:0095b12_3",
        "context_with_next_sentence": true
    },
    {
        "source_sentence": "若生人中，貧窮下賤，多病消瘦，齆鼻膿爛，生除廁家，或於僧中乞求殘食以自濟命。",
        "from": "T17n0721_016:0095b17_4",
        "context_with_next_sentence": true
    },
    {
        "source_sentence": "餘業因緣，受報如是。",
        "from": "T17n0721_016:0095b19_5",
        "context_with_next_sentence": true
    },
    {
        "source_sentence": "「復次，比丘知業果報，觀餓鬼世間。",
        "from": "T17n0721_016:0095b21_0",
        "context_with_next_sentence": true
    },
    {
        "source_sentence": "彼以聞慧，觀於魔羅食鬘餓鬼(魔羅魏言鬘，世人所奉九子魔是也)，以何業故而生其中？",
        "from": "T17n0721_016:0095b21_1",
        "context_with_next_sentence": true
    },
    {
        "source_sentence": "彼以聞慧知：此眾生以前世時，盜佛花鬘，及尊重師長盜其花鬘，以淨潔故，用自莊嚴，不以惡心，其心貪嫉。",
        "from": "T17n0721_016:0095b23_2",
        "context_with_next_sentence": true
    },
    {
        "source_sentence": "身壞命終或生佛塔、或生天祀而有神力，若人忿諍，詣塔要誓，則得其便，能示惡夢以怖眾人。",
        "from": "T17n0721_016:0095b25_3",
        "context_with_next_sentence": true
    },
    {
        "source_sentence": "若有異人遭諸惡事，求其恩力，言：『此鬼神有大威德神通夜叉。』",
        "from": "T17n0721_016:0095b28_4",
        "context_with_next_sentence": true
    },
    {
        "source_sentence": "以花鬘上之，因此事故得鬘食之，少離飢渴，不為飢火之所焚燒，世人讚歎、鬼常喜悅是食鬘鬼。",
        "from": "T17n0721_016:0095b29_5",
        "context_with_next_sentence": true
    },
    {
        "source_sentence": "乃至惡業不盡不壞不朽，故不得脫；業盡得脫，從此命終，隨業流轉受生死苦。",
        "from": "T17n0721_016:0095c02_6",
        "context_with_next_sentence": true
    },
    {
        "source_sentence": "若生人中，作守園人，賣花自活。",
        "from": "T17n0721_016:0095c04_7",
        "context_with_next_sentence": true
    },
    {
        "source_sentence": "以餘業故，受如斯報。",
        "from": "T17n0721_016:0095c05_8",
        "context_with_next_sentence": true
    },
    {
        "source_sentence": "「復次，比丘知業果報，觀餓鬼世間。",
        "from": "T17n0721_016:0095c06_0",
        "context_with_next_sentence": true
    },
    {
        "source_sentence": "彼以聞慧，觀諸餓鬼食血自活，以何業故而生其中？",
        "from": "T17n0721_016:0095c06_1",
        "context_with_next_sentence": true
    },
    {
        "source_sentence": "彼以聞慧見：諸餓鬼本為人時，愛樂貪嗜血肉之食，其心慳嫉，戲笑作惡，殺生血食，不施妻子。",
        "from": "T17n0721_016:0095c07_2",
        "context_with_next_sentence": true
    },
    {
        "source_sentence": "如是惡人身壞命終墮惡道中，貪嗜血故，生囉訖吒餓鬼之中(囉訖吒魏言血食)，受鬼身已，人皆名之以為夜叉，供養奉事，以血塗泥而祭祀之。",
        "from": "T17n0721_016:0095c10_3",
        "context_with_next_sentence": true
    },
    {
        "source_sentence": "既噉血已，恐怖加人，數求禱祀，人皆說之，以為靈神。",
        "from": "T17n0721_016:0095c13_4",
        "context_with_next_sentence": true
    },
    {
        "source_sentence": "如是次第，得自活命。",
        "from": "T17n0721_016:0095c14_5",
        "context_with_next_sentence": true
    },
    {
        "source_sentence": "壽命長遠亦如上說，經五百歲。",
        "from": "T17n0721_016:0095c14_6",
        "context_with_next_sentence": true
    },
    {
        "source_sentence": "如是餓鬼作諸妖[卄/(阿-可+辛)/女]，乃至惡業不盡不壞不朽，故不得脫；業盡得脫，從此命終，隨業流轉受生死苦。",
        "from": "T17n0721_016:0095c15_7",
        "context_with_next_sentence": true
    },
    {
        "source_sentence": "若得人身，生旃陀羅家噉食人肉。",
        "from": "T17n0721_016:0095c18_8",
        "context_with_next_sentence": true
    },
    {
        "source_sentence": "以餘惡業因緣故爾。",
        "from": "T17n0721_016:0095c18_9",
        "context_with_next_sentence": true
    },
    {
        "source_sentence": "「復次，比丘知業果報，觀餓鬼世間。",
        "from": "T17n0721_016:0095c20_0",
        "context_with_next_sentence": true
    },
    {
        "source_sentence": "彼以聞慧，觀於食肉諸餓鬼等，以何業故而生其中？",
        "from": "T17n0721_016:0095c20_1",
        "context_with_next_sentence": true
    },
    {
        "source_sentence": "彼以聞慧知：此眾生嫉妬惡貪，自覆其心，以眾生肉而作肉叚，臠臠稱之，賣買欺誑，實少言多，以賤為貴。",
        "from": "T17n0721_016:0095c21_2",
        "context_with_next_sentence": true
    },
    {
        "source_sentence": "如是惡人身壞命終墮於惡道，生在食肉餓鬼之中。",
        "from": "T17n0721_016:0095c24_3",
        "context_with_next_sentence": true
    },
    {
        "source_sentence": "是夜叉鬼於四衢道或在巷陌街巷市店，或在城內僧所住處、天祀中生，形狀醜惡，見者恐怖，而有神通。",
        "from": "T17n0721_016:0095c25_4",
        "context_with_next_sentence": true
    },
    {
        "source_sentence": "其性輕軟，不多為惡，行不淨施，以是因緣，故得神通。",
        "from": "T17n0721_016:0095c28_5",
        "context_with_next_sentence": true
    },
    {
        "source_sentence": "以諸眾生，雜類牛羊麞鹿之肉，設會與人，以是業緣，故有神力。",
        "from": "T17n0721_016:0095c29_6",
        "context_with_next_sentence": true
    },
    {
        "source_sentence": "乃至惡業不盡不壞不朽，故不得脫；業盡得脫，從此命終，隨業流轉受生死苦，人身難得，猶如海龜遇浮木孔。",
        "from": "T17n0721_016:0096a01_7",
        "context_with_next_sentence": true
    },
    {
        "source_sentence": "有微善業得生人中，墮於邊地如旃陀羅蠻夷之屬，噉食人肉。",
        "from": "T17n0721_016:0096a04_8",
        "context_with_next_sentence": true
    },
    {
        "source_sentence": "餘業因緣，故受斯報。",
        "from": "T17n0721_016:0096a05_9",
        "context_with_next_sentence": true
    },
    {
        "source_sentence": "「復次，比丘知業果報，觀餓鬼世間。",
        "from": "T17n0721_016:0096a07_0",
        "context_with_next_sentence": true
    },
    {
        "source_sentence": "彼以聞慧，觀食香烟諸餓鬼等，以何業故而生其中？",
        "from": "T17n0721_016:0096a07_1",
        "context_with_next_sentence": true
    },
    {
        "source_sentence": "彼以聞慧知：此眾生為嫉妬心惡貪所覆，商賈賣香，見人買香，速須供養，不以好香與彼買者，乃以劣香，價不酬直；心無淨信，謂無惡報，不識諸佛真實福田。",
        "from": "T17n0721_016:0096a08_2",
        "context_with_next_sentence": true
    },
    {
        "source_sentence": "如是惡人身壞命終生食香烟夜叉鬼中，而有神通，身著香鬘，塗香末香，妓樂自娛。",
        "from": "T17n0721_016:0096a12_3",
        "context_with_next_sentence": true
    },
    {
        "source_sentence": "或生神廟四交巷中，寺舍林間遊戲之處，重閣樓櫓皆遍遊行，世間愚人恭敬禮拜，燒沈水等種種諸香而供養之。",
        "from": "T17n0721_016:0096a14_4",
        "context_with_next_sentence": true
    },
    {
        "source_sentence": "以前世時，商賈賣香令人供養勝上福田，非心田故。",
        "from": "T17n0721_016:0096a17_5",
        "context_with_next_sentence": true
    },
    {
        "source_sentence": "若於佛法僧中行少布施，得大果報，譬如尼拘陀樹其子甚小，種之良地，成樹甚大，枝條四布。",
        "from": "T17n0721_016:0096a18_6",
        "context_with_next_sentence": true
    },
    {
        "source_sentence": "若於佛法僧福田之中行布施者，得大果報亦復如是。",
        "from": "T17n0721_016:0096a20_7",
        "context_with_next_sentence": true
    },
    {
        "source_sentence": "福田力故，如是夜叉有神通力而得樂報。",
        "from": "T17n0721_016:0096a21_8",
        "context_with_next_sentence": true
    },
    {
        "source_sentence": "於鬼世界得脫苦已，從此命終，隨業流轉受於生死，人身難得，猶如海龜遇浮木孔。",
        "from": "T17n0721_016:0096a22_9",
        "context_with_next_sentence": true
    },
    {
        "source_sentence": "若生人中，生貧窮家，其身香氣而似香塗。",
        "from": "T17n0721_016:0096a24_10",
        "context_with_next_sentence": true
    },
    {
        "source_sentence": "以餘業故，受如斯報。",
        "from": "T17n0721_016:0096a25_11",
        "context_with_next_sentence": true
    },
    {
        "source_sentence": "「復次，比丘知業果報，觀餓鬼世間。",
        "from": "T17n0721_016:0096a27_0",
        "context_with_next_sentence": true
    },
    {
        "source_sentence": "彼以聞慧，觀於疾行諸餓鬼等，以何業故而生其中？",
        "from": "T17n0721_016:0096a27_1",
        "context_with_next_sentence": true
    },
    {
        "source_sentence": "彼以聞慧知：此眾生貪嫉覆心，或為沙門，破所受戒而被法服，自遊聚落，諂誑求財，言為病者隨病供給，竟不施與便自食之；為乞求故，嚴飾衣服，遍諸城邑廣求所須，不施病者。",
        "from": "T17n0721_016:0096a28_2",
        "context_with_next_sentence": true
    },
    {
        "source_sentence": "以是因緣，身壞命終墮於惡道，生阿毘遮羅餓鬼之中(阿毘遮羅魏義言疾行)，受鬼身已，於不淨處噉食不淨，常患飢渴，自燒其身。",
        "from": "T17n0721_016:0096b04_3",
        "context_with_next_sentence": true
    },
    {
        "source_sentence": "若有眾生行不淨者，如是餓鬼則多惱之，自現其身，為作怖畏，而求人便，或示惡夢令其恐怖；遊行塚間，樂近死屍；其身火燃，烟焰俱起。",
        "from": "T17n0721_016:0096b06_4",
        "context_with_next_sentence": true
    },
    {
        "source_sentence": "若見世間疫病流行死亡者眾，心則喜悅。",
        "from": "T17n0721_016:0096b10_5",
        "context_with_next_sentence": true
    },
    {
        "source_sentence": "若有惡呪，喚之即來，能為眾生作不饒益；其行迅疾，一念能至百千由旬，是故名為疾行餓鬼。",
        "from": "T17n0721_016:0096b11_6",
        "context_with_next_sentence": true
    },
    {
        "source_sentence": "凡世愚人所共供養，咸皆號之以為大力神通夜叉。",
        "from": "T17n0721_016:0096b13_7",
        "context_with_next_sentence": true
    },
    {
        "source_sentence": "如是種種為人殃禍，令人怖畏。",
        "from": "T17n0721_016:0096b14_8",
        "context_with_next_sentence": true
    },
    {
        "source_sentence": "乃至惡業不盡不壞不朽，故不得脫；業盡得脫，從此命終，隨業流轉受生死苦。",
        "from": "T17n0721_016:0096b15_9",
        "context_with_next_sentence": true
    },
    {
        "source_sentence": "若生人中，生呪師家，屬諸鬼神，守鬼神廟。",
        "from": "T17n0721_016:0096b17_10",
        "context_with_next_sentence": true
    },
    {
        "source_sentence": "以餘業故，受如斯報。",
        "from": "T17n0721_016:0096b18_11",
        "context_with_next_sentence": true
    },
    {
        "source_sentence": "「復次，比丘知業果報，觀餓鬼世間。",
        "from": "T17n0721_016:0096b19_0",
        "context_with_next_sentence": true
    },
    {
        "source_sentence": "彼以聞慧，觀於伺便諸餓鬼等常求人短，以何業故而生其中？",
        "from": "T17n0721_016:0096b19_1",
        "context_with_next_sentence": true
    },
    {
        "source_sentence": "彼以聞慧知：此眾生貪嫉覆心，誣抂眾生而取財物，或作鬪諍恐怖逼人，侵他財物，於村落城邑劫奪他物，常求人便，欲行劫盜，不行布施、不修福業、不親良友，常懷嫉妬，貪奪他財，見他財物心懷惡毒，知識善友、兄弟親族常懷憎嫉，眾人見之咸共指之為弊惡人。",
        "from": "T17n0721_016:0096b21_2",
        "context_with_next_sentence": true
    },
    {
        "source_sentence": "是人身壞墮於惡道受蚩陀羅餓鬼之身(蚩陀羅魏言孔穴，義云伺便)，遍身毛孔，自然火焰焚燒其身，如甄叔迦樹花盛之時(此樹花赤如火聚色，故以喻之)，為飢渴火常燒其身，呻[口*睪]悲叫，奔突而走，求索飲食，欲以自濟。",
        "from": "T17n0721_016:0096b27_3",
        "context_with_next_sentence": true
    },
    {
        "source_sentence": "世有愚人逆塔而行，若見天廟順行恭敬；如是之人，此鬼得便，入人身中，食人氣力。",
        "from": "T17n0721_016:0096c02_4",
        "context_with_next_sentence": true
    },
    {
        "source_sentence": "若復有人近房欲穢，是鬼得便入其身中，食人氣力以自活命，自餘一切悉不得食。",
        "from": "T17n0721_016:0096c04_5",
        "context_with_next_sentence": true
    },
    {
        "source_sentence": "乃至惡業不盡不壞不朽，故不得脫；業盡得脫，從此命終，隨業流轉受生死苦。",
        "from": "T17n0721_016:0096c06_6",
        "context_with_next_sentence": true
    },
    {
        "source_sentence": "若生人中，多遭眾難——王難水難、火難賊難、飢儉之難——常生貧窮下賤之處，多諸病苦，身體尫羸。",
        "from": "T17n0721_016:0096c08_7",
        "context_with_next_sentence": true
    },
    {
        "source_sentence": "以餘業故，受如斯報。",
        "from": "T17n0721_016:0096c10_8",
        "context_with_next_sentence": true
    },
    {
        "source_sentence": "「復次，比丘知業果報，觀餓鬼世間。",
        "from": "T17n0721_016:0096c12_0",
        "context_with_next_sentence": true
    },
    {
        "source_sentence": "彼以聞慧，觀於地下黑闇之處諸餓鬼等，以何業故而生其中？",
        "from": "T17n0721_016:0096c12_1",
        "context_with_next_sentence": true
    },
    {
        "source_sentence": "彼以聞慧知：此眾生愚癡造惡，貪嫉覆心，抂法求財，繫縛於人置闇牢中，令其黑闇目無所見，互相呼聲，音常哀酸，在於獄縛受大憂苦，無人救護。",
        "from": "T17n0721_016:0096c14_2",
        "context_with_next_sentence": true
    },
    {
        "source_sentence": "如是惡人身壞命終墮黑闇處生餓鬼中，在於地下黑闇之處，有大惡蛇遍滿其中，受身長大長二十里，風寒噤戰，飢渴燒身，頭髮蓬亂，身體羸瘦，打棒其身皆悉破壞，行大嶮難黑闇之處，受大劇苦惆慞奔走，唯獨無侶，猛風勁切猶如刀割。",
        "from": "T17n0721_016:0096c17_3",
        "context_with_next_sentence": true
    },
    {
        "source_sentence": "以惡業故，求死不得，乃至惡業不盡不壞不朽，故不得脫；業盡得脫，從此命終，隨業流轉受生死苦，人身難得，猶如海龜遇浮木孔。",
        "from": "T17n0721_016:0096c23_4",
        "context_with_next_sentence": true
    },
    {
        "source_sentence": "若生人中，多處深山幽嶮海側，不見日月，生此國土，其目盲冥無所見了，貧窮下賤，乞求自活。",
        "from": "T17n0721_016:0096c26_5",
        "context_with_next_sentence": true
    },
    {
        "source_sentence": "以餘業故，受如斯報。",
        "from": "T17n0721_016:0096c28_6",
        "context_with_next_sentence": true
    },
    {
        "source_sentence": "「復次，比丘知業果報，觀餓鬼世間。",
        "from": "T17n0721_016:0097a01_0",
        "context_with_next_sentence": true
    },
    {
        "source_sentence": "彼以聞慧，見有餓鬼名曰神通大力光明，以何業故而生其中？",
        "from": "T17n0721_016:0097a01_1",
        "context_with_next_sentence": true
    },
    {
        "source_sentence": "彼以聞慧知：此眾生妄語誑人，貪嫉破壞，偷盜他財，誑人取物，或恃勢力強奪人財，賜諸惡友，不施福田，不淨布施。",
        "from": "T17n0721_016:0097a03_2",
        "context_with_next_sentence": true
    },
    {
        "source_sentence": "為求恩故、為求救故、為節會故、為急難故、為親附故、為如是等，是為不淨施。",
        "from": "T17n0721_016:0097a05_3",
        "context_with_next_sentence": true
    },
    {
        "source_sentence": "是人身壞命終之後，生於大力神通鬼中，受鬼身已，多有無量苦惱餓鬼圍遶左右，在於深山或處海渚，生處其中，神力自在。",
        "from": "T17n0721_016:0097a07_4",
        "context_with_next_sentence": true
    },
    {
        "source_sentence": "唯此一鬼受第一樂，自餘眷屬身如燒林，飢渴火逼皆共瞻視，是受樂鬼，不淨施報。",
        "from": "T17n0721_016:0097a10_5",
        "context_with_next_sentence": true
    },
    {
        "source_sentence": "業盡得脫，從此命終，隨業流轉受諸生死，人身難得，猶如海龜遇浮木孔。",
        "from": "T17n0721_016:0097a12_6",
        "context_with_next_sentence": true
    },
    {
        "source_sentence": "若得為人，於飢饉世統領國土或為大臣。",
        "from": "T17n0721_016:0097a14_7",
        "context_with_next_sentence": true
    },
    {
        "source_sentence": "以餘業故，受如斯報。",
        "from": "T17n0721_016:0097a15_8",
        "context_with_next_sentence": true
    },
    {
        "source_sentence": "「復次，比丘知業果報，觀餓鬼世間。",
        "from": "T17n0721_016:0097a16_0",
        "context_with_next_sentence": true
    },
    {
        "source_sentence": "彼以聞慧，觀夜熾燃諸餓鬼等，火從身出，呻[口*睪]悲叫，奔突而走至諸城邑村落、人間山林住處，身如火聚，飢渴火燃。",
        "from": "T17n0721_016:0097a16_1",
        "context_with_next_sentence": true
    },
    {
        "source_sentence": "以何業故而生其中？",
        "from": "T17n0721_016:0097a19_2",
        "context_with_next_sentence": true
    },
    {
        "source_sentence": "彼以聞慧知：此眾生貪嫉覆心，破壞他人，妄語誑人，抂奪人財，破人城郭，殺害人民，令他眷屬宗親散壞，抄掠得財，持奉王者大臣豪貴，得王勢力；王善其能，稱歎讚美，轉增兇暴，如上所說。",
        "from": "T17n0721_016:0097a19_3",
        "context_with_next_sentence": true
    },
    {
        "source_sentence": "如是惡人身壞命終墮闍婆隸餓鬼之中(闍婆隷魏言熾燃)，以前世時夜行劫奪，繫縛於人，加諸楚毒，以是因緣，夜則遍身熾燃火起。",
        "from": "T17n0721_016:0097a24_4",
        "context_with_next_sentence": true
    },
    {
        "source_sentence": "以前世時繫縛於人，[口*睪]哭叫喚，以是因緣，熾火燃身悲聲大叫。",
        "from": "T17n0721_016:0097a27_5",
        "context_with_next_sentence": true
    },
    {
        "source_sentence": "惡業不盡，故使不死，乃至惡業不盡不壞不朽，故不得脫；從此命終，隨業流轉，人身難得，如海中龜值浮木孔。",
        "from": "T17n0721_016:0097a28_6",
        "context_with_next_sentence": true
    },
    {
        "source_sentence": "若得人身，常為他人之所破壞，設有財物，多為王賊侵陵劫奪；若登高危或昇林樹，顛墜傷身。",
        "from": "T17n0721_016:0097b02_7",
        "context_with_next_sentence": true
    },
    {
        "source_sentence": "以餘業故，受如是報。",
        "from": "T17n0721_016:0097b04_8",
        "context_with_next_sentence": true
    },
    {
        "source_sentence": "「復次，比丘知業果報，觀餓鬼世間。",
        "from": "T17n0721_016:0097b05_0",
        "context_with_next_sentence": true
    },
    {
        "source_sentence": "彼以聞慧，見有餓鬼常求人便，伺求其短，殺害嬰兒，以何業故而生其中？",
        "from": "T17n0721_016:0097b05_1",
        "context_with_next_sentence": true
    },
    {
        "source_sentence": "彼以聞慧知：此眾生前世之時，為他惡人殺其嬰兒，心生大怒，即作願言：『我當來世作夜叉身，報殺其子。』",
        "from": "T17n0721_016:0097b07_2",
        "context_with_next_sentence": true
    },
    {
        "source_sentence": "如是惡人身壞命終，墮於惡道，受蚩陀羅餓鬼之身(蚩陀羅魏言伺便鬼)，常念怨家，瞋恚含毒，求諸婦女產生之處，伺嬰兒便而斷其命。",
        "from": "T17n0721_016:0097b09_3",
        "context_with_next_sentence": true
    },
    {
        "source_sentence": "此鬼勢力神通自在，若聞血氣於須臾頃能行至於百千由旬。",
        "from": "T17n0721_016:0097b12_4",
        "context_with_next_sentence": true
    },
    {
        "source_sentence": "若婦人產，以微細身而求其便，以瞋恚心常求其便，處處追逐欲殺嬰兒，求其害便。",
        "from": "T17n0721_016:0097b14_5",
        "context_with_next_sentence": true
    },
    {
        "source_sentence": "如是餓鬼遍一切處求小兒便，覓其因緣。",
        "from": "T17n0721_016:0097b16_6",
        "context_with_next_sentence": true
    },
    {
        "source_sentence": "若母犯過，育養失法，得其子便。",
        "from": "T17n0721_016:0097b17_7",
        "context_with_next_sentence": true
    },
    {
        "source_sentence": "若不淨穢污，為鬼得便，闚視窓牖，或復門中大小便處、不淨水邊，呪中求短，求彼所忌。",
        "from": "T17n0721_016:0097b17_8",
        "context_with_next_sentence": true
    },
    {
        "source_sentence": "若見影像，若衣不淨、若火若水、若地若刀、若求喜慶、若臨高巖、若上高閣、上下求便，如是種種常求其便，怨怒之心常不捨離，如上所說。",
        "from": "T17n0721_016:0097b19_9",
        "context_with_next_sentence": true
    },
    {
        "source_sentence": "若得其便，能害嬰兒；若不得便，至於十歲，種種求便猶殺不捨。",
        "from": "T17n0721_016:0097b23_10",
        "context_with_next_sentence": true
    },
    {
        "source_sentence": "如是不善，自纏其心，飢渴燒身，不能殺害，若得其便，則斷其命。",
        "from": "T17n0721_016:0097b24_11",
        "context_with_next_sentence": true
    },
    {
        "source_sentence": "若此小兒有強善業、或為善神之所擁護，不能殺害，彼鬼瞋心。",
        "from": "T17n0721_016:0097b26_12",
        "context_with_next_sentence": true
    },
    {
        "source_sentence": "從此命終，隨業流轉受生死苦，人身難得，猶如海龜值浮木孔。",
        "from": "T17n0721_016:0097b27_13",
        "context_with_next_sentence": true
    },
    {
        "source_sentence": "若生人中，宿業瞋習，怨結所縛，無緣之處悉如怨家，種種方便求他短闕。",
        "from": "T17n0721_016:0097b29_14",
        "context_with_next_sentence": true
    },
    {
        "source_sentence": "以餘業故，受如是報。",
        "from": "T17n0721_016:0097c01_15",
        "context_with_next_sentence": true
    },
    {
        "source_sentence": "正法念處經卷第十六",
        "from": "T17n0721_016:0097c03_0",
        "context_with_next_sentence": false
    }
]