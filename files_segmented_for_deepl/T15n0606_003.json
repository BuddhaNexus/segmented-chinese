[
    {
        "source_sentence": "修行道地經卷第三",
        "from": "T15n0606_003:0196a21_0",
        "context_with_next_sentence": true
    },
    {
        "source_sentence": "西晉三藏竺法護譯",
        "from": "T15n0606_003:0196a23_0",
        "context_with_next_sentence": true
    },
    {
        "source_sentence": "勸意品第九",
        "from": "T15n0606_003:0196a24_0",
        "context_with_next_sentence": true
    },
    {
        "source_sentence": "修行道地，以何方便自正其心？",
        "from": "T15n0606_003:0196a25_0",
        "context_with_next_sentence": true
    },
    {
        "source_sentence": "吾曾聞之：「昔有國王，選擇一國明智之人以為輔臣。",
        "from": "T15n0606_003:0196a25_1",
        "context_with_next_sentence": true
    },
    {
        "source_sentence": "爾時國王設權方便無量之慧選得一人，聰明博達其志弘雅，威而不暴名德具足。",
        "from": "T15n0606_003:0196a26_2",
        "context_with_next_sentence": true
    },
    {
        "source_sentence": "王欲試之，欲知何如？",
        "from": "T15n0606_003:0196a28_3",
        "context_with_next_sentence": true
    },
    {
        "source_sentence": "故以重罪欲加此人，勅告臣吏盛滿鉢油，而使擎之從北門來至於南門，去城二十里園名調戲，令將到彼，設人持油墮一渧者，便級其頭不須啟問。」",
        "from": "T15n0606_003:0196a29_4",
        "context_with_next_sentence": true
    },
    {
        "source_sentence": "於是頌曰：　假使其人到戲園，　　承吾之教不棄油，　當敬其人如我身，　　中道棄油便級頭。",
        "from": "T15n0606_003:0196b03_5",
        "context_with_next_sentence": true
    },
    {
        "source_sentence": "「爾時群臣受王重教，盛滿鉢油以與其人。",
        "from": "T15n0606_003:0196b06_0",
        "context_with_next_sentence": true
    },
    {
        "source_sentence": "兩手擎之甚大愁憂，則自念言：『其油滿器，城里人多，行路車馬，觀者填道，譬如水定而風吹之，其水波揚；人亦如是，心不安隱。』",
        "from": "T15n0606_003:0196b06_1",
        "context_with_next_sentence": true
    },
    {
        "source_sentence": "退自念言：『無有一人而勸勉我言莫恐懅也！",
        "from": "T15n0606_003:0196b09_2",
        "context_with_next_sentence": true
    },
    {
        "source_sentence": "是器之油擎至七步，尚不可詣，況有里數耶？』",
        "from": "T15n0606_003:0196b10_3",
        "context_with_next_sentence": true
    },
    {
        "source_sentence": "此人憂憒不知所湊，心自懷懅。」",
        "from": "T15n0606_003:0196b11_4",
        "context_with_next_sentence": true
    },
    {
        "source_sentence": "於是頌曰：　覩人象馬及車乘，　　大風吹水心如此，　志懷怖懅懼不達，　　安能究竟了此事？",
        "from": "T15n0606_003:0196b12_5",
        "context_with_next_sentence": true
    },
    {
        "source_sentence": "「其人心念：『吾今定死，無復有疑也！",
        "from": "T15n0606_003:0196b15_0",
        "context_with_next_sentence": true
    },
    {
        "source_sentence": "設能擎鉢使油不墮，到彼園所爾乃活耳！",
        "from": "T15n0606_003:0196b15_1",
        "context_with_next_sentence": true
    },
    {
        "source_sentence": "當作專計，若見是非而不轉移，唯念油鉢志不在餘，然後度耳！』",
        "from": "T15n0606_003:0196b16_2",
        "context_with_next_sentence": true
    },
    {
        "source_sentence": "於是其人安行徐步。",
        "from": "T15n0606_003:0196b18_3",
        "context_with_next_sentence": true
    },
    {
        "source_sentence": "時諸臣兵及眾觀人，無數百千隨而視之，如雲興起圍繞太山。」",
        "from": "T15n0606_003:0196b18_4",
        "context_with_next_sentence": true
    },
    {
        "source_sentence": "於是頌曰：　其人擎鉢心堅強，　　道見若干諸觀者，　眾人圍繞而隨之，　　譬如江海興大雲。",
        "from": "T15n0606_003:0196b20_5",
        "context_with_next_sentence": true
    },
    {
        "source_sentence": "「當爾其人擎鉢之時，音聲普流莫不聞知，無央數人皆來集會，眾人皆言：『觀此人衣，形體舉動，定是死囚。』",
        "from": "T15n0606_003:0196b23_0",
        "context_with_next_sentence": true
    },
    {
        "source_sentence": "斯人消息乃至其家，父母、宗族皆共聞之，悉奔走來，到彼子所號哭悲哀。",
        "from": "T15n0606_003:0196b25_1",
        "context_with_next_sentence": true
    },
    {
        "source_sentence": "其人專心，不顧二親、兄弟、妻子及諸親屬，心在油鉢無他之念。」",
        "from": "T15n0606_003:0196b27_2",
        "context_with_next_sentence": true
    },
    {
        "source_sentence": "於是頌曰：　其子啼泣淚如泉，　　若干種泣哭嘆父，　心懷怖懅不省親，　　專精秉志而持鉢。",
        "from": "T15n0606_003:0196b28_3",
        "context_with_next_sentence": true
    },
    {
        "source_sentence": "「眾人論說相令稱噭，如是再三。",
        "from": "T15n0606_003:0196c02_0",
        "context_with_next_sentence": true
    },
    {
        "source_sentence": "時一國人普來集會，觀者擾攘喚呼震動，馳至相逐躄地復起，轉相登躡間不相容，其人心端不見眾庶。」",
        "from": "T15n0606_003:0196c02_1",
        "context_with_next_sentence": true
    },
    {
        "source_sentence": "於是頌曰：　眾人叫喚不休息，　　前後相逐不容聞，　而擎油鉢都不觀，　　如雹雨空無所傷。",
        "from": "T15n0606_003:0196c05_2",
        "context_with_next_sentence": true
    },
    {
        "source_sentence": "「觀者復言：『有女人來，端正姝好，威耀光顏一國無雙，如月盛滿星中獨明，色如蓮華行於御道，像貌巍巍姿色踰人，譬如玉女，又若忉利天王之后字曰護利，端正姝好，諸天人民莫不敬重。",
        "from": "T15n0606_003:0196c08_0",
        "context_with_next_sentence": true
    },
    {
        "source_sentence": "於今斯女昭昭如是，能八種舞，音聲清和聞者皆喜。』」",
        "from": "T15n0606_003:0196c12_1",
        "context_with_next_sentence": true
    },
    {
        "source_sentence": "於是頌曰：　舉動而安詳，　　歌舞不越法，　其心懷歡喜，　　感動一切人。",
        "from": "T15n0606_003:0196c13_2",
        "context_with_next_sentence": true
    },
    {
        "source_sentence": "　歌頌聲則悲，　　其身而逶迤，　不疾亦不遲，　　被服順政齊。",
        "from": "T15n0606_003:0196c16_0",
        "context_with_next_sentence": true
    },
    {
        "source_sentence": "　七種微妙音，　　奇述有五十，　三處而清淨，　　宮商節相和。",
        "from": "T15n0606_003:0196c18_0",
        "context_with_next_sentence": true
    },
    {
        "source_sentence": "　身從頭至足，　　莊嚴寶瓔珞，　語言而美雅，　　猶若甘露降。",
        "from": "T15n0606_003:0196c20_0",
        "context_with_next_sentence": true
    },
    {
        "source_sentence": "「爾時其人一心擎鉢，志不動轉亦不察視。",
        "from": "T15n0606_003:0196c22_0",
        "context_with_next_sentence": true
    },
    {
        "source_sentence": "觀者皆言：『寧使今日見此女顏終身不恨，勝於久存而不覩者也！』",
        "from": "T15n0606_003:0196c22_1",
        "context_with_next_sentence": true
    },
    {
        "source_sentence": "彼時其人雖聞此語，專精擎鉢不聽其言。」",
        "from": "T15n0606_003:0196c24_2",
        "context_with_next_sentence": true
    },
    {
        "source_sentence": "於是頌曰：　巧便而安詳，　　其舞最巧妙，　一切人貪樂，　　譬如魔之后，　能動離欲者，　　何況於凡夫；　來往其人邊，　　擎鉢心不傾。",
        "from": "T15n0606_003:0196c25_3",
        "context_with_next_sentence": true
    },
    {
        "source_sentence": "「當爾之時有大醉象，放逸犇走入於御道，眾人相謂：『今醉象來，踏蹴吾等而令橫死，此為魃魅化作象形，多所危害不避男女；身生瘡痍其身麁澁，譬若大髀毒氣下流，舌赤如血其腹委地，口脣如垂行步縱橫，無所省錄人血塗體；獨遊無難進退自在，猶若國王遙視如山，暴鳴哮吼譬如雷聲，而擎其鼻瞋恚忿怒。』」",
        "from": "T15n0606_003:0197a01_0",
        "context_with_next_sentence": true
    },
    {
        "source_sentence": "於是頌曰：　大象力強甚難當，　　其身血流若泉源，　踏地興塵而張口，　　如欲危害於眾人。",
        "from": "T15n0606_003:0197a08_1",
        "context_with_next_sentence": true
    },
    {
        "source_sentence": "「其象如是，恐怖觀者令其馳散，破壞兵眾諸象犇逝，一切覩者而欲怖死，能拔大樹踐害群生，雖得杖痛無所畏難。」",
        "from": "T15n0606_003:0197a11_0",
        "context_with_next_sentence": true
    },
    {
        "source_sentence": "於是頌曰：　壞眾及群象，　　恐怖人或死，　排撥諸舍宅，　　犇走不畏御。",
        "from": "T15n0606_003:0197a13_1",
        "context_with_next_sentence": true
    },
    {
        "source_sentence": "　名聞於遠近，　　剛強以為德，　憍慢無所錄，　　不忍於高望。",
        "from": "T15n0606_003:0197a16_0",
        "context_with_next_sentence": true
    },
    {
        "source_sentence": "「爾時街道市里坐肆諸賣買者，皆懅收物蓋藏閉門，畏壞屋舍人悉避走；又殺象師無有制御，瞋惑轉甚，蹈殺道中象、馬、牛、羊、猪、犢之屬，碎諸車乘星散狼藉。」",
        "from": "T15n0606_003:0197a18_0",
        "context_with_next_sentence": true
    },
    {
        "source_sentence": "於是頌曰：　諸坐肆者皆蓋藏，　　傷害人畜碎車乘，　覩見如是閉門戶，　　狼藉如賊壞大營。",
        "from": "T15n0606_003:0197a21_1",
        "context_with_next_sentence": true
    },
    {
        "source_sentence": "「或有人見，懷振恐怖不敢動搖，或有稱怨呼嗟淚下，又有迷惑不自覺知，有未著衣曳之而走，復有迷誤不識東西，或有馳走如風吹雲，不知所至也！",
        "from": "T15n0606_003:0197a24_0",
        "context_with_next_sentence": true
    },
    {
        "source_sentence": "中有惶懅以腹拍地，又人窮逼，張弓安箭而欲射之，或把刀刃意欲前挌，中有失色恍惚妄語，或有懷瞋其眼正赤，又有屏住遙覩歡喜，雖執兵仗不能加施。」",
        "from": "T15n0606_003:0197a27_1",
        "context_with_next_sentence": true
    },
    {
        "source_sentence": "於是頌曰：　於斯迷怖懅，　　亦有而悲涕，　或愕無所難，　　又有執兵仗，　愁憒躄地者，　　邈絕不自知，　獲是不安隱，　　皆由見醉象。",
        "from": "T15n0606_003:0197b01_2",
        "context_with_next_sentence": true
    },
    {
        "source_sentence": "「彼時有人曉化象呪，心自念言：『我自所學調象之法，善惡之儀凡有八百，吾觀是象無此一事，吾今當察從何種出？",
        "from": "T15n0606_003:0197b07_0",
        "context_with_next_sentence": true
    },
    {
        "source_sentence": "上種有四，為是中種、下種耶？』",
        "from": "T15n0606_003:0197b09_1",
        "context_with_next_sentence": true
    },
    {
        "source_sentence": "以察知之，即舉大聲而誦神呪。」",
        "from": "T15n0606_003:0197b10_2",
        "context_with_next_sentence": true
    },
    {
        "source_sentence": "於是頌曰：　天王授金剛，　　吾有微妙語，　能除諸貢高，　　羸劣能令強。",
        "from": "T15n0606_003:0197b10_3",
        "context_with_next_sentence": true
    },
    {
        "source_sentence": "「彼人即時舉聲稱曰：『諸覺明者無有自大亦不興熱，棄除恩愛承彼奉法，修行誠信之所致也！",
        "from": "T15n0606_003:0197b14_0",
        "context_with_next_sentence": true
    },
    {
        "source_sentence": "象捐貢高伏心使安。』",
        "from": "T15n0606_003:0197b16_1",
        "context_with_next_sentence": true
    },
    {
        "source_sentence": "說此往古先聖二偈言：「『婬泆及怒癡，　　此世三大憍，　　誠道無諸垢，　　眾熱為以消。",
        "from": "T15n0606_003:0197b16_2",
        "context_with_next_sentence": true
    },
    {
        "source_sentence": "　　用彼至誠法，　　修行亦如是，　　大意供象王，　　除惑捨貢高。』",
        "from": "T15n0606_003:0197b20_0",
        "context_with_next_sentence": true
    },
    {
        "source_sentence": "「爾時彼象聞此正教，即捐自大降伏其心，便順本道還至象厩，不犯眾人無所嬈害。",
        "from": "T15n0606_003:0197b22_0",
        "context_with_next_sentence": true
    },
    {
        "source_sentence": "其擎鉢人不省象來亦不覺還。",
        "from": "T15n0606_003:0197b23_1",
        "context_with_next_sentence": true
    },
    {
        "source_sentence": "所以者何？",
        "from": "T15n0606_003:0197b24_2",
        "context_with_next_sentence": true
    },
    {
        "source_sentence": "專心懼死無他觀念。」",
        "from": "T15n0606_003:0197b24_3",
        "context_with_next_sentence": true
    },
    {
        "source_sentence": "於是頌曰：　見象如暴雨，　　而心未曾亂，　其雨雖止已，　　虛空亦不悅。",
        "from": "T15n0606_003:0197b25_4",
        "context_with_next_sentence": true
    },
    {
        "source_sentence": "　其人亦如是，　　不省象往還，　執心擎油鉢，　　如藏寶不忘。",
        "from": "T15n0606_003:0197b28_0",
        "context_with_next_sentence": true
    },
    {
        "source_sentence": "「爾時觀者擾攘馳散東西走故，城中失火燒諸官殿及眾寶舍、樓閣、高臺，現妙巍巍展轉連及，譬如大山無不見者，烟皆周遍火尚盡徹。」",
        "from": "T15n0606_003:0197c01_0",
        "context_with_next_sentence": true
    },
    {
        "source_sentence": "於是頌曰：　其城豐樂嚴正好，　　宮殿屋舍甚寬妙，　而烟普熏莫不達，　　火熾如人故欲然。",
        "from": "T15n0606_003:0197c04_1",
        "context_with_next_sentence": true
    },
    {
        "source_sentence": "「火燒城時，諸蜂皆出放毒齧人，觀者得痛驚怪馳走；男女大小面色變惡，亂頭衣解寶飾脫落；為烟所熏眼瞳淚出，遙見火光心懷怖懅，不知所湊；展轉相呼父子、兄弟、妻息、奴婢，更相教言：『避火離水，莫墮泥坑，爾乃安隱。』」",
        "from": "T15n0606_003:0197c07_0",
        "context_with_next_sentence": true
    },
    {
        "source_sentence": "於是頌曰：　愁憂心懷不自覺，　　家室親屬及僕從，　乘諸象馬悲哀出，　　言有大火當避捨。",
        "from": "T15n0606_003:0197c12_1",
        "context_with_next_sentence": true
    },
    {
        "source_sentence": "「爾時官兵悉來滅火；其人專精一心擎鉢，一渧不墮，不覺失火及與滅時。",
        "from": "T15n0606_003:0197c15_0",
        "context_with_next_sentence": true
    },
    {
        "source_sentence": "所以者何？",
        "from": "T15n0606_003:0197c16_1",
        "context_with_next_sentence": true
    },
    {
        "source_sentence": "秉心專意無他念故。」",
        "from": "T15n0606_003:0197c16_2",
        "context_with_next_sentence": true
    },
    {
        "source_sentence": "於是頌曰：　有眾人迷惑，　　如鳥遇火飛，　其火燒殿舍，　　烟出如浮雲，　頭亂而驚怖，　　避烟火馳走；　一心在油鉢，　　不覺火起滅。",
        "from": "T15n0606_003:0197c17_3",
        "context_with_next_sentence": true
    },
    {
        "source_sentence": "「是時五色雲起天大雷電。」",
        "from": "T15n0606_003:0197c22_0",
        "context_with_next_sentence": true
    },
    {
        "source_sentence": "於是頌曰：　既興大霧非時雨，　　風起吹雲令純陰，　虛空普遍無清天，　　猶暴象群雲如是。",
        "from": "T15n0606_003:0197c22_1",
        "context_with_next_sentence": true
    },
    {
        "source_sentence": "「爾時亂風起吹地興塵，沙礫瓦石填於王路，拔樹折枝落諸華實。」",
        "from": "T15n0606_003:0197c25_0",
        "context_with_next_sentence": true
    },
    {
        "source_sentence": "於是頌曰：　風起揚塵而周普，　　興雲載水無不遍，　暴風忽冥不相見，　　雷電俱降無不驚。",
        "from": "T15n0606_003:0197c26_1",
        "context_with_next_sentence": true
    },
    {
        "source_sentence": "「彼時大雲而焰掣電，霹靂落墮，孔雀皆鳴，天便放雨墮於諸雹；雖有此變其人不聞。",
        "from": "T15n0606_003:0197c29_0",
        "context_with_next_sentence": true
    },
    {
        "source_sentence": "所以者何？",
        "from": "T15n0606_003:0198a01_1",
        "context_with_next_sentence": true
    },
    {
        "source_sentence": "專念油鉢。」",
        "from": "T15n0606_003:0198a02_2",
        "context_with_next_sentence": true
    },
    {
        "source_sentence": "於是頌曰：　其放逸象時，　　猶如大雲興，　墮雹失火風，　　拔樹壞屋舍。",
        "from": "T15n0606_003:0198a02_3",
        "context_with_next_sentence": true
    },
    {
        "source_sentence": "　其人不覩見，　　何善誰為惡？",
        "from": "T15n0606_003:0198a05_0",
        "context_with_next_sentence": true
    },
    {
        "source_sentence": "　不覺風雲起，　　但觀滿鉢油。",
        "from": "T15n0606_003:0198a06_0",
        "context_with_next_sentence": true
    },
    {
        "source_sentence": "「爾時其人擎滿鉢油，至彼園觀一渧不墮。",
        "from": "T15n0606_003:0198a07_0",
        "context_with_next_sentence": true
    },
    {
        "source_sentence": "諸兵臣吏悉還王宮，具為王說所更眾難，而人專心擎鉢不動，不棄一渧得至園觀。",
        "from": "T15n0606_003:0198a07_1",
        "context_with_next_sentence": true
    },
    {
        "source_sentence": "王聞其言則而歎曰：『此人難及，人中之雄！",
        "from": "T15n0606_003:0198a09_2",
        "context_with_next_sentence": true
    },
    {
        "source_sentence": "不顧親屬及與玉女，不懅巨象、水火之患、雷電霹靂。",
        "from": "T15n0606_003:0198a10_3",
        "context_with_next_sentence": true
    },
    {
        "source_sentence": "吾聞雷聲愕然怖懅，雖有啟白不省其言，或有心裂而終亡者，或有懷駒而傷胎者。",
        "from": "T15n0606_003:0198a11_4",
        "context_with_next_sentence": true
    },
    {
        "source_sentence": "人民所立悉不自覺，雖遇眾難其心不移，如是人者無所不辦，心強如斯終不得難，地獄王考，能食金剛！』",
        "from": "T15n0606_003:0198a13_5",
        "context_with_next_sentence": true
    },
    {
        "source_sentence": "其王歡喜立為大臣。」",
        "from": "T15n0606_003:0198a16_6",
        "context_with_next_sentence": true
    },
    {
        "source_sentence": "於是頌曰：　見親族泣涕，　　及醉象暴亂，　雖遭諸恐難，　　其心不移易。",
        "from": "T15n0606_003:0198a16_7",
        "context_with_next_sentence": true
    },
    {
        "source_sentence": "　王覩人如此，　　心堅定不轉，　親愛而弘敬，　　立之為大臣。",
        "from": "T15n0606_003:0198a19_0",
        "context_with_next_sentence": true
    },
    {
        "source_sentence": "「爾時正士其心堅固，雖遭善惡及諸恐難，志不轉移得脫死罪，既自豪貴壽考長生也！」",
        "from": "T15n0606_003:0198a21_0",
        "context_with_next_sentence": true
    },
    {
        "source_sentence": "修行道者御心如是，雖有諸患及婬、怒、癡來亂諸根，護心不隨攝意第一，觀其內體察外他身，痛痒、心、法亦復如是。",
        "from": "T15n0606_003:0198a22_1",
        "context_with_next_sentence": true
    },
    {
        "source_sentence": "於是頌曰：　如人擎油鉢，　　不動無所棄，　妙慧意如海，　　專心擎油器。",
        "from": "T15n0606_003:0198a25_2",
        "context_with_next_sentence": true
    },
    {
        "source_sentence": "　若人欲學道，　　執心當如是，　意懷諸德明，　　皆除一切瑕。",
        "from": "T15n0606_003:0198a28_0",
        "context_with_next_sentence": true
    },
    {
        "source_sentence": "　若干之色欲，　　而興於怒癡，　有志不放逸，　　寂滅而自制。",
        "from": "T15n0606_003:0198b01_0",
        "context_with_next_sentence": true
    },
    {
        "source_sentence": "　人身有病疾，　　醫藥以除之，　心疾亦如是，　　四意止除之。",
        "from": "T15n0606_003:0198b03_0",
        "context_with_next_sentence": true
    },
    {
        "source_sentence": "心堅強者志能如是，則以指爪壞於雪山，以蓮華根鑽穿金山，則以鋸斷須彌寶山。",
        "from": "T15n0606_003:0198b05_0",
        "context_with_next_sentence": true
    },
    {
        "source_sentence": "其無有信不能精進，而懷諛諂放逸喜忘，雖在世久終不能除婬、怒、癡垢。",
        "from": "T15n0606_003:0198b06_1",
        "context_with_next_sentence": true
    },
    {
        "source_sentence": "有信、精進、質直、智慧，其心堅強，亦能吹山而使動搖，何況而除婬、怒、癡也！",
        "from": "T15n0606_003:0198b08_2",
        "context_with_next_sentence": true
    },
    {
        "source_sentence": "故修行者欲成道德，為信、精進、智慧、朴直，調御其心專在行地。",
        "from": "T15n0606_003:0198b10_3",
        "context_with_next_sentence": true
    },
    {
        "source_sentence": "於是頌曰：　直信而精進，　　智慧無諛諂，　是五德除瑕，　　離心無數穢。",
        "from": "T15n0606_003:0198b11_4",
        "context_with_next_sentence": true
    },
    {
        "source_sentence": "　採解無量經，　　自覺斯佛教，　但取其要言，　　分別義無量。",
        "from": "T15n0606_003:0198b14_0",
        "context_with_next_sentence": true
    },
    {
        "source_sentence": "修行道地經離顛倒品第十",
        "from": "T15n0606_003:0198b16_0",
        "context_with_next_sentence": true
    },
    {
        "source_sentence": "　功德住覺高巍巍，　　猶如學術依靜居，　智慧川流善寶形，　　願稽首禮大山王。",
        "from": "T15n0606_003:0198b17_0",
        "context_with_next_sentence": true
    },
    {
        "source_sentence": "　從天上來下，　　知趣而不惑，　佛生不胞胎，　　不入亦不出，　不更諸苦惱，　　不著不顛倒，　德重無所著，　　歸命度生死。",
        "from": "T15n0606_003:0198b19_0",
        "context_with_next_sentence": true
    },
    {
        "source_sentence": "修行道者或懷懈怠，謂法微妙難曉難了不可分別。",
        "from": "T15n0606_003:0198b23_0",
        "context_with_next_sentence": true
    },
    {
        "source_sentence": "當識苦本，斷除諸習，證於盡滅，修念道術。",
        "from": "T15n0606_003:0198b24_1",
        "context_with_next_sentence": true
    },
    {
        "source_sentence": "譬如有人而取一髮破為百分，還續如故令不差錯，是事甚難不乎？",
        "from": "T15n0606_003:0198b25_2",
        "context_with_next_sentence": true
    },
    {
        "source_sentence": "答曰：「甚難！",
        "from": "T15n0606_003:0198b26_3",
        "context_with_next_sentence": true
    },
    {
        "source_sentence": "甚難！」",
        "from": "T15n0606_003:0198b26_4",
        "context_with_next_sentence": true
    },
    {
        "source_sentence": "可以幻化諸藥神呪續髮如故，泥洹之道不以此事而成立也！",
        "from": "T15n0606_003:0198b27_5",
        "context_with_next_sentence": true
    },
    {
        "source_sentence": "雖不能致於道證者，當有方便。",
        "from": "T15n0606_003:0198b28_6",
        "context_with_next_sentence": true
    },
    {
        "source_sentence": "於是頌曰：　常健精進向脫門，　　欲覺了此難復難，　勤力勸樂而無退，　　如深穿地得泉水。",
        "from": "T15n0606_003:0198b29_7",
        "context_with_next_sentence": true
    },
    {
        "source_sentence": "當作是觀：「速疾成就莫如泥洹，不從他求自因心致，從他人得乃為難耳！",
        "from": "T15n0606_003:0198c03_0",
        "context_with_next_sentence": true
    },
    {
        "source_sentence": "由己勤獲何所難乎？」",
        "from": "T15n0606_003:0198c04_1",
        "context_with_next_sentence": true
    },
    {
        "source_sentence": "當作斯計，唯以諦觀誘進其心，如誘小兒呼之至前，來取手物而食噉之；小兒來至，一一擘指而無所得。",
        "from": "T15n0606_003:0198c05_2",
        "context_with_next_sentence": true
    },
    {
        "source_sentence": "世人如是所見顛倒，無常謂常，苦謂為樂，非身謂有身，空謂為實。",
        "from": "T15n0606_003:0198c07_3",
        "context_with_next_sentence": true
    },
    {
        "source_sentence": "捨四顛倒作本無觀，爾乃為順佛之教誡。",
        "from": "T15n0606_003:0198c08_4",
        "context_with_next_sentence": true
    },
    {
        "source_sentence": "於是頌曰：　人不曉本無，　　常計樂謂淨，　譬如以捉捲，　　用以誘小兒。",
        "from": "T15n0606_003:0198c09_5",
        "context_with_next_sentence": true
    },
    {
        "source_sentence": "　於是人顛倒，　　而有吾我想，　當為現光曜，　　如冥中燃燈。",
        "from": "T15n0606_003:0198c13_0",
        "context_with_next_sentence": true
    },
    {
        "source_sentence": "吾有頭髮不能常久，亦非淨潔，弗安無我；以是觀之一切皆然。",
        "from": "T15n0606_003:0198c15_0",
        "context_with_next_sentence": true
    },
    {
        "source_sentence": "勸發其心如明眼人，執炬而行入於空室，觀之無人亦無所覩，審諦見者亦復如是。",
        "from": "T15n0606_003:0198c16_1",
        "context_with_next_sentence": true
    },
    {
        "source_sentence": "察色之本，見無常、苦、無吾、非身，虛妄見者而反自縛。",
        "from": "T15n0606_003:0198c18_2",
        "context_with_next_sentence": true
    },
    {
        "source_sentence": "解空觀者有何難乎？",
        "from": "T15n0606_003:0198c19_3",
        "context_with_next_sentence": true
    },
    {
        "source_sentence": "現可見聞得道迹者、往還、不還及無所著，得平等覺。",
        "from": "T15n0606_003:0198c20_0",
        "context_with_next_sentence": true
    },
    {
        "source_sentence": "此等斯人，吾亦是人；此等成道，我身何故獨不獲乎？",
        "from": "T15n0606_003:0198c21_1",
        "context_with_next_sentence": true
    },
    {
        "source_sentence": "修行道者勸心如是，捨四顛倒專於行地。",
        "from": "T15n0606_003:0198c22_2",
        "context_with_next_sentence": true
    },
    {
        "source_sentence": "於是頌曰：　髮毛爪骨肉，　　及諸像色形，　眾來惑心法，　　五陰之所亂；　無常苦不安，　　無我不清淨，　身如空丘舍，　　明者觀如是。",
        "from": "T15n0606_003:0198c23_3",
        "context_with_next_sentence": true
    },
    {
        "source_sentence": "修行道地經曉了食品第十一",
        "from": "T15n0606_003:0198c28_0",
        "context_with_next_sentence": true
    },
    {
        "source_sentence": "　佛在巴質樹，　　天帝奉百味，　又在舍衛城，　　波斯匿供養，　比蘭若設飯，　　麥飯雖甘味，　皆等意受之，　　稽首無所著。",
        "from": "T15n0606_003:0198c29_0",
        "context_with_next_sentence": true
    },
    {
        "source_sentence": "　雖食此飯已，　　弗著不以色，　亦不造憍慢，　　棄捐諸貢高，　所在受供養，　　如越大曠路，　不以為甘美，　　是故稽首禮。",
        "from": "T15n0606_003:0199a04_0",
        "context_with_next_sentence": true
    },
    {
        "source_sentence": "爾時修行當觀飯食。",
        "from": "T15n0606_003:0199a08_0",
        "context_with_next_sentence": true
    },
    {
        "source_sentence": "設百種味及穢麥飯，在於腹中等無有異，舉食著口嚼與唾合，與吐適同；若入生藏，身火煮之，體水爛之，風吹展轉；稍稍消化，墮於熟藏，堅為大便，濕為小便，沫為涕唾，藏中要味以潤成體；此要眾味流布諸脈，然後長養髮、毛、爪、齒、骨、髓、血、肉、肪、膏、精氣、頭腦之屬，是外四大養內五根，諸根得力長於心法，起婬、怒、癡。",
        "from": "T15n0606_003:0199a08_1",
        "context_with_next_sentence": true
    },
    {
        "source_sentence": "欲知是者，是揣食之本，由是而起。",
        "from": "T15n0606_003:0199a15_2",
        "context_with_next_sentence": true
    },
    {
        "source_sentence": "於是頌曰：　計無央數諸上味，　　墮在腹中而無異，　於體變化等不淨，　　故行道者不貪食。",
        "from": "T15n0606_003:0199a16_3",
        "context_with_next_sentence": true
    },
    {
        "source_sentence": "雖當飯食不求於肥，趣欲支命。",
        "from": "T15n0606_003:0199a19_0",
        "context_with_next_sentence": true
    },
    {
        "source_sentence": "譬如大官捕諸飛鳥，皆剪其翅閉著籠中，日擇肥者以給官厨。",
        "from": "T15n0606_003:0199a19_1",
        "context_with_next_sentence": true
    },
    {
        "source_sentence": "時諸飛鳥日日稍減，中有一鳥心自念言：「肥者先死，若吾當肥亦死如前；設不食者便當餓死。",
        "from": "T15n0606_003:0199a21_2",
        "context_with_next_sentence": true
    },
    {
        "source_sentence": "今當節食，令身不肥亦莫使羸，令身輕便出入無礙，不為宰人所見烹害，羽翼可得漸漸生長，若從籠出便可飛逝，從意所至。」",
        "from": "T15n0606_003:0199a23_3",
        "context_with_next_sentence": true
    },
    {
        "source_sentence": "修行道者亦計如是，食趣安身令體不重，食適輕便少於睡眠，坐起、經行、喘息安隱，尠大小便，身依於行，婬、怒、癡薄。",
        "from": "T15n0606_003:0199a26_4",
        "context_with_next_sentence": true
    },
    {
        "source_sentence": "其修行者當作是觀：「吾不貪身除諸情欲，此身非要骨鎖相支，今此身中但盛不淨無有堅固。",
        "from": "T15n0606_003:0199a28_5",
        "context_with_next_sentence": true
    },
    {
        "source_sentence": "譬如怨家無益羅網，常懷怨賊而傷親友，當消息之，供養奉事譬如王者。",
        "from": "T15n0606_003:0199b01_6",
        "context_with_next_sentence": true
    },
    {
        "source_sentence": "當以如何？",
        "from": "T15n0606_003:0199b03_7",
        "context_with_next_sentence": true
    },
    {
        "source_sentence": "遵承佛教，坐起經行令無災患，常觀污露具知多穢，將養其命趣得行道，如有親屬不可棄捨；身亦如是，沐浴、飯食、衣被、蓋形，如愛一子常將護之，不令寒溫飢渴之苦，非為蚊虻、蚤蝨所齧。",
        "from": "T15n0606_003:0199b03_8",
        "context_with_next_sentence": true
    },
    {
        "source_sentence": "如有逆賊收閉牢獄，獄吏考治若干種榜：『卿為前後劫盜誰物？",
        "from": "T15n0606_003:0199b08_9",
        "context_with_next_sentence": true
    },
    {
        "source_sentence": "家居所在？",
        "from": "T15n0606_003:0199b09_10",
        "context_with_next_sentence": true
    },
    {
        "source_sentence": "盜何所藏？",
        "from": "T15n0606_003:0199b09_11",
        "context_with_next_sentence": true
    },
    {
        "source_sentence": "與誰同伴？",
        "from": "T15n0606_003:0199b10_0",
        "context_with_next_sentence": true
    },
    {
        "source_sentence": "魁師黨部耶？』",
        "from": "T15n0606_003:0199b10_1",
        "context_with_next_sentence": true
    },
    {
        "source_sentence": "五毒治之，氣絕復蘇，即自思惟：『以何方便得脫榜笞？』",
        "from": "T15n0606_003:0199b10_2",
        "context_with_next_sentence": true
    },
    {
        "source_sentence": "心便開解，對獄吏首：『遠計某國大長者子名曰禁戒，前後所偷皆著彼所，居止其家共行竊盜，是吾伴侶。』",
        "from": "T15n0606_003:0199b11_3",
        "context_with_next_sentence": true
    },
    {
        "source_sentence": "獄吏聞之，收長者子，與前賊共同一牢中俱繫鐵靽。",
        "from": "T15n0606_003:0199b14_4",
        "context_with_next_sentence": true
    },
    {
        "source_sentence": "時長者子家有餉來，便自獨食不分與賊。",
        "from": "T15n0606_003:0199b15_5",
        "context_with_next_sentence": true
    },
    {
        "source_sentence": "賊大瞋怒張目嚙齒，汗出嘆息欲興惡意，令長者子不濟其命，況乃獨食：『今我自在則當逼之，不獨飲水，何況獨食！』",
        "from": "T15n0606_003:0199b16_6",
        "context_with_next_sentence": true
    },
    {
        "source_sentence": "其長者子少小驕樂，不忍須臾不行左右，欲至舍後便報賊言：『共至廁上。』",
        "from": "T15n0606_003:0199b18_7",
        "context_with_next_sentence": true
    },
    {
        "source_sentence": "其賊報言：『在卿所至，吾不能行。』",
        "from": "T15n0606_003:0199b20_8",
        "context_with_next_sentence": true
    },
    {
        "source_sentence": "時長者子逼急窮極，謂其賊言：『無過於子，子橫牽吾閉在刑獄；今欲小起反不相從乎？",
        "from": "T15n0606_003:0199b21_9",
        "context_with_next_sentence": true
    },
    {
        "source_sentence": "設不共繫終不相報。",
        "from": "T15n0606_003:0199b23_10",
        "context_with_next_sentence": true
    },
    {
        "source_sentence": "吾假相犯卿便說之，以當省過而謝其罪。』",
        "from": "T15n0606_003:0199b23_11",
        "context_with_next_sentence": true
    },
    {
        "source_sentence": "時賊答曰：『子實無過吾橫相牽。",
        "from": "T15n0606_003:0199b24_12",
        "context_with_next_sentence": true
    },
    {
        "source_sentence": "卿眷屬多，欲自免罪，不見考治蒙得飲食故相枉耳！",
        "from": "T15n0606_003:0199b25_13",
        "context_with_next_sentence": true
    },
    {
        "source_sentence": "仁有餉來而反獨食，永不相分故不相從。』",
        "from": "T15n0606_003:0199b26_14",
        "context_with_next_sentence": true
    },
    {
        "source_sentence": "時長者子則報賊言：『解子所恨，從今以往終不相失；若有餉來先當飯子，然後自食。",
        "from": "T15n0606_003:0199b27_15",
        "context_with_next_sentence": true
    },
    {
        "source_sentence": "曼我命存，願到舍後使身氣通。』",
        "from": "T15n0606_003:0199b29_16",
        "context_with_next_sentence": true
    },
    {
        "source_sentence": "賊乃隨之。",
        "from": "T15n0606_003:0199c01_17",
        "context_with_next_sentence": true
    },
    {
        "source_sentence": "「後日餉來，便勅婢使：『所持飯來先奉親厚，所食之餘爾乃給我。』",
        "from": "T15n0606_003:0199c01_18",
        "context_with_next_sentence": true
    },
    {
        "source_sentence": "時婢奉教輒如其言，使人還歸具啟長者。",
        "from": "T15n0606_003:0199c02_19",
        "context_with_next_sentence": true
    },
    {
        "source_sentence": "長者聞之心懷恚怒，明日詣獄謂其子言：『卿生豪族，反與逆賊惡人從事而與親厚，都不覺知此橫牽汝閉在牢獄。』",
        "from": "T15n0606_003:0199c03_20",
        "context_with_next_sentence": true
    },
    {
        "source_sentence": "其子報言：『父所言是，不敬此人以為親厚也！",
        "from": "T15n0606_003:0199c06_21",
        "context_with_next_sentence": true
    },
    {
        "source_sentence": "具知是賊耳！",
        "from": "T15n0606_003:0199c07_22",
        "context_with_next_sentence": true
    },
    {
        "source_sentence": "我欲小行逼不相從，身重、腹脹、眼反、耳聾，頭痛、背裂、脅肋欲拔，胸懷氣滿、喘息欲斷，心意煩亂迷不自覺，諸節欲解、骨體疼痛，命欲窮絕，惡對在上，汗出短氣。",
        "from": "T15n0606_003:0199c07_23",
        "context_with_next_sentence": true
    },
    {
        "source_sentence": "而賊語我：「卿能隨吾，如病從醫，爾乃可耳！",
        "from": "T15n0606_003:0199c11_24",
        "context_with_next_sentence": true
    },
    {
        "source_sentence": "先以飯我，然後自食，吾當相從。」",
        "from": "T15n0606_003:0199c12_25",
        "context_with_next_sentence": true
    },
    {
        "source_sentence": "用貪身命故為親厚也！』」",
        "from": "T15n0606_003:0199c13_26",
        "context_with_next_sentence": true
    },
    {
        "source_sentence": "如長者子具知此賊為怨家也！",
        "from": "T15n0606_003:0199c13_27",
        "context_with_next_sentence": true
    },
    {
        "source_sentence": "用窮逼故，於外示現若如親厚，而內踈薄，知四大寄非常之物，四事增減輒無安隱，如蛇虺毒，如幻、野馬、水月、山響，解身如是；其行道者亦復解此，曉知五陰皆為怨賊，趣以衣食將養其體令不危害，夙夜專精如救頭然，非以懈廢得成道德，至於無為，度于三界始終之患。",
        "from": "T15n0606_003:0199c14_28",
        "context_with_next_sentence": true
    },
    {
        "source_sentence": "修行道地經伏勝諸根品第十二",
        "from": "T15n0606_003:0199c21_0",
        "context_with_next_sentence": true
    },
    {
        "source_sentence": "其修行者婬、怒、癡薄，設不習塵無所嬈害，未成道德非見聖諦自謂獲矣！",
        "from": "T15n0606_003:0199c22_0",
        "context_with_next_sentence": true
    },
    {
        "source_sentence": "如是行者自誡心意，放之在於色、聲、香、味、細滑之念，著於五陰，所作未辦。",
        "from": "T15n0606_003:0199c23_1",
        "context_with_next_sentence": true
    },
    {
        "source_sentence": "設心不隨五陰蓋者，則知得道；若其心亂隨諸情欲，即還恐懅當更精進。",
        "from": "T15n0606_003:0199c25_2",
        "context_with_next_sentence": true
    },
    {
        "source_sentence": "如牧牛者牧牛于澤，其牛犇突踐他禾穀，牧牛者恐怖其主覺之，牽將歸家以杖捶治。",
        "from": "T15n0606_003:0199c26_3",
        "context_with_next_sentence": true
    },
    {
        "source_sentence": "明日復出還在牧上，陽如不視，知復犯他禾稼不也？",
        "from": "T15n0606_003:0199c28_4",
        "context_with_next_sentence": true
    },
    {
        "source_sentence": "時牛心念：「牧者不見。」",
        "from": "T15n0606_003:0200a01_5",
        "context_with_next_sentence": true
    },
    {
        "source_sentence": "復食他苗。",
        "from": "T15n0606_003:0200a01_6",
        "context_with_next_sentence": true
    },
    {
        "source_sentence": "其主見之便復撾榜，牛後恐畏不敢復犯。",
        "from": "T15n0606_003:0200a01_7",
        "context_with_next_sentence": true
    },
    {
        "source_sentence": "行者如是自誡五根不隨情欲，則知道成也！",
        "from": "T15n0606_003:0200a02_8",
        "context_with_next_sentence": true
    },
    {
        "source_sentence": "若從六衰即還自制，觀三塗之苦生死之難，晝夜精勤勝前萬倍，所未獲者當令成就，已得成就令不放逸。",
        "from": "T15n0606_003:0200a03_9",
        "context_with_next_sentence": true
    },
    {
        "source_sentence": "修行道地經忍辱品第十三",
        "from": "T15n0606_003:0200a07_0",
        "context_with_next_sentence": true
    },
    {
        "source_sentence": "設使有人撾罵行者，爾時修道當作是觀：「所可詈詈但有音聲，諦惟計之皆為空無，適起即滅。",
        "from": "T15n0606_003:0200a08_0",
        "context_with_next_sentence": true
    },
    {
        "source_sentence": "譬如文字其名各異，一一計字無有罵聲；譬如一盲目無所見，正使百盲亦無所覩。",
        "from": "T15n0606_003:0200a10_1",
        "context_with_next_sentence": true
    },
    {
        "source_sentence": "罵亦如此，一字不成，正百千字亦悉空無。」",
        "from": "T15n0606_003:0200a12_2",
        "context_with_next_sentence": true
    },
    {
        "source_sentence": "設使父母、家室、親里，共稱譽我亦復皆空。",
        "from": "T15n0606_003:0200a13_3",
        "context_with_next_sentence": true
    },
    {
        "source_sentence": "當作是觀：「譬如夷狄異音之人，雖來罵我，譬如風響，是聲皆空。」",
        "from": "T15n0606_003:0200a14_0",
        "context_with_next_sentence": true
    },
    {
        "source_sentence": "修行道地經棄加惡品第十四",
        "from": "T15n0606_003:0200a16_0",
        "context_with_next_sentence": true
    },
    {
        "source_sentence": "假使行者坐於寂定，人來撾捶，刀杖瓦石以加其身。",
        "from": "T15n0606_003:0200a17_0",
        "context_with_next_sentence": true
    },
    {
        "source_sentence": "當作是觀：「名色皆空，所捶、可捶悉無所有，本從何生？",
        "from": "T15n0606_003:0200a18_1",
        "context_with_next_sentence": true
    },
    {
        "source_sentence": "誰為瞋者？",
        "from": "T15n0606_003:0200a19_2",
        "context_with_next_sentence": true
    },
    {
        "source_sentence": "向何人怒？",
        "from": "T15n0606_003:0200a19_3",
        "context_with_next_sentence": true
    },
    {
        "source_sentence": "我宿不善得致此患。",
        "from": "T15n0606_003:0200a19_4",
        "context_with_next_sentence": true
    },
    {
        "source_sentence": "設無名色無緣遭厄，我若欲瞋報其人者，眾怨甚多不可悉報；譬如毒蛇及與百足，蚤蝨、蚊虻、蚑蜂之屬，是輩嬈人無以加報。",
        "from": "T15n0606_003:0200a20_5",
        "context_with_next_sentence": true
    },
    {
        "source_sentence": "假使能除外諸憂患，安能辟除其內體中四百四病、八十種蟲！",
        "from": "T15n0606_003:0200a23_6",
        "context_with_next_sentence": true
    },
    {
        "source_sentence": "以是之故當伏內心，滅諸垢穢寂定其志，故謂修行。」",
        "from": "T15n0606_003:0200a24_7",
        "context_with_next_sentence": true
    },
    {
        "source_sentence": "修行道地經天眼見終始品第十五",
        "from": "T15n0606_003:0200a26_0",
        "context_with_next_sentence": true
    },
    {
        "source_sentence": "其修行者假使睡眠，當念無常不久趣死。",
        "from": "T15n0606_003:0200a27_0",
        "context_with_next_sentence": true
    },
    {
        "source_sentence": "想於眾苦生死之惱，澡手盥面瞻視四方，夜觀星宿以自御心，棄捐懈怠不思臥寐；若睡不止當起經行，假令不定當移其坐。",
        "from": "T15n0606_003:0200a27_1",
        "context_with_next_sentence": true
    },
    {
        "source_sentence": "想欲見明，雖心中冥，思惟三光令內外明。",
        "from": "T15n0606_003:0200b01_2",
        "context_with_next_sentence": true
    },
    {
        "source_sentence": "於是頌曰：　當念生死苦，　　觀罪覩四方，　省視外光影，　　內心求照明。",
        "from": "T15n0606_003:0200b02_3",
        "context_with_next_sentence": true
    },
    {
        "source_sentence": "　滅壞睡眠冥，　　若日消除闇，　如是雖閉目，　　所見踰開者。",
        "from": "T15n0606_003:0200b05_0",
        "context_with_next_sentence": true
    },
    {
        "source_sentence": "其修行者，常思見明，晝夜無異；分別大小、是非、所趣，遠行普學無所不博。",
        "from": "T15n0606_003:0200b07_0",
        "context_with_next_sentence": true
    },
    {
        "source_sentence": "思惟如是，則得道眼所見平等，無有彌延及淨居天。",
        "from": "T15n0606_003:0200b08_1",
        "context_with_next_sentence": true
    },
    {
        "source_sentence": "於是頌曰：　雖為眠目常如開，　　禪定所見踰天眼，　普視世間眾生類，　　徹達天上無不見。",
        "from": "T15n0606_003:0200b09_2",
        "context_with_next_sentence": true
    },
    {
        "source_sentence": "其修行者已成道眼，悉見諸方三惡之處。",
        "from": "T15n0606_003:0200b13_0",
        "context_with_next_sentence": true
    },
    {
        "source_sentence": "譬如霖雨一旦晴除，有明眼人住於山頂，觀視城郭、郡國、縣邑、聚落、人民、樹木、花實、流水、源泉、師子、虎、狼、象、馬、羊、鹿及諸野獸，行來進止皆悉見之。",
        "from": "T15n0606_003:0200b13_1",
        "context_with_next_sentence": true
    },
    {
        "source_sentence": "於是頌曰：　譬如明鏡及虛空，　　霖雨已除日晴明，　有淨眼人住高山，　　從上視下無不見。",
        "from": "T15n0606_003:0200b17_2",
        "context_with_next_sentence": true
    },
    {
        "source_sentence": "　又觀城郭及國邑，　　其修行者亦如是，　覩見世間及禽獸，　　地獄餓鬼眾生處。",
        "from": "T15n0606_003:0200b20_0",
        "context_with_next_sentence": true
    },
    {
        "source_sentence": "修行如是覩三千界，見人生死善惡所趣，是之名曰所達神通。",
        "from": "T15n0606_003:0200b22_0",
        "context_with_next_sentence": true
    },
    {
        "source_sentence": "於是頌曰：　雖有甘露無上味，　　見三千世德踰彼，　其修行道隨佛教，　　疾得神通無罣礙。",
        "from": "T15n0606_003:0200b23_1",
        "context_with_next_sentence": true
    },
    {
        "source_sentence": "　佛皆普見一切淨，　　愍傷眾人故說此，　決終始根令速度，　　以無極義而分別。",
        "from": "T15n0606_003:0200b26_0",
        "context_with_next_sentence": true
    },
    {
        "source_sentence": "修行道地經天耳品第十六",
        "from": "T15n0606_003:0200b28_0",
        "context_with_next_sentence": true
    },
    {
        "source_sentence": "　識慧為轂寂應緣，　　無所罣礙順正道，　其有轉此道法輪，　　稽首轉輪大聖族。",
        "from": "T15n0606_003:0200b29_0",
        "context_with_next_sentence": true
    },
    {
        "source_sentence": "　察省若干之伎樂，　　設有悲哀心正等，　聞諸天人地獄聲，　　叉手稽首尊淨性。",
        "from": "T15n0606_003:0200c02_0",
        "context_with_next_sentence": true
    },
    {
        "source_sentence": "其修行者適成天耳，便得徹聽亦無煩憒。",
        "from": "T15n0606_003:0200c04_0",
        "context_with_next_sentence": true
    },
    {
        "source_sentence": "譬如有人掘地求藏，本規索一并得餘藏；行者如是，本求天耳徹聽隨從，悉聞天上世間之聲。",
        "from": "T15n0606_003:0200c04_1",
        "context_with_next_sentence": true
    },
    {
        "source_sentence": "於是頌曰：　計彼修行者，　　興法以善權，　精勤得天眼，　　覩天上世間；　徹聽自然生，　　所聞亦無限，　如人地求藏，　　自然得餘寶。",
        "from": "T15n0606_003:0200c07_2",
        "context_with_next_sentence": true
    },
    {
        "source_sentence": "譬如夜半眾人眠寐，一人獨覺上七重樓，於寂靜時聽省諸音，妓樂歌舞、啼泣悲哀、撾鼓之聲；修道所見亦復如是，心本寂靜，遙聽地獄啼[口*睪]酸苦，見聞餓鬼及與畜生、天上、世間妓樂之音，是為天耳神通之證。",
        "from": "T15n0606_003:0200c12_0",
        "context_with_next_sentence": true
    },
    {
        "source_sentence": "於是頌曰：　如夜眾庶皆眠寐，　　一人起上七重樓，　靜心而聽一切人，　　妓樂歌舞之音聲；　其修道者亦如是，　　天耳徹聞諸音聲，　其在三界諸形色，　　悉曉了知其語言。",
        "from": "T15n0606_003:0200c16_1",
        "context_with_next_sentence": true
    },
    {
        "source_sentence": "　從無央數大經義，　　我得其餘服甘露，　譬如人病服良藥，　　今演世尊天眼教。",
        "from": "T15n0606_003:0200c21_0",
        "context_with_next_sentence": true
    },
    {
        "source_sentence": "修行道地經念往世品第十七",
        "from": "T15n0606_003:0200c23_0",
        "context_with_next_sentence": true
    },
    {
        "source_sentence": "　智慧為牙善根元，　　經法成華德為果，　解脫示現立不動，　　今吾歸命佛大樹。",
        "from": "T15n0606_003:0200c24_0",
        "context_with_next_sentence": true
    },
    {
        "source_sentence": "　從億百生殖善根，　　昔無限世寂梵行，　識百千億本宿命，　　佛覺意強歸心定。",
        "from": "T15n0606_003:0200c26_0",
        "context_with_next_sentence": true
    },
    {
        "source_sentence": "假使修行，心自念言：「吾從何來致得人身？」",
        "from": "T15n0606_003:0200c28_0",
        "context_with_next_sentence": true
    },
    {
        "source_sentence": "以天眼視明心徹覩，本生為人若在非人？",
        "from": "T15n0606_003:0200c28_1",
        "context_with_next_sentence": true
    },
    {
        "source_sentence": "譬如有人，從一縣邑復至一縣，識前往反坐起之處也！",
        "from": "T15n0606_003:0200c29_2",
        "context_with_next_sentence": true
    },
    {
        "source_sentence": "修行如是，自念本生所歷受身、名姓、好惡、壽命長短、飲食、被服，皆悉識之。",
        "from": "T15n0606_003:0201a02_3",
        "context_with_next_sentence": true
    },
    {
        "source_sentence": "彼沒生此，此終生彼，如是之比，知無央數所更生死。",
        "from": "T15n0606_003:0201a03_4",
        "context_with_next_sentence": true
    },
    {
        "source_sentence": "是號曰識本宿命神通。",
        "from": "T15n0606_003:0201a04_5",
        "context_with_next_sentence": true
    },
    {
        "source_sentence": "於是頌曰：　以天眼覩曰修行，　　知無數劫所歷生，　皆見過去可受身，　　譬如乘船自照面。",
        "from": "T15n0606_003:0201a05_6",
        "context_with_next_sentence": true
    },
    {
        "source_sentence": "　佛所生處悉識念，　　吾觀諸經而鈔取，　是為號曰昔所更，　　以慧之心採至要。",
        "from": "T15n0606_003:0201a08_0",
        "context_with_next_sentence": true
    },
    {
        "source_sentence": "修行道地經知人心念品第十八",
        "from": "T15n0606_003:0201a10_0",
        "context_with_next_sentence": true
    },
    {
        "source_sentence": "　不可計哀宣，　　知眾所趣念，　自覩心所思，　　是非定放逸。",
        "from": "T15n0606_003:0201a11_0",
        "context_with_next_sentence": true
    },
    {
        "source_sentence": "　志所懷至意，　　解了無量智，　而除諸瑕穢，　　願歸尊最勝。",
        "from": "T15n0606_003:0201a13_0",
        "context_with_next_sentence": true
    },
    {
        "source_sentence": "其修行者以天眼視人及非人，是非、善惡、端政醜陋，徹覩心行所明窈冥，喜瞋恚者其心如斯，志和悅者當所趣矣。",
        "from": "T15n0606_003:0201a15_0",
        "context_with_next_sentence": true
    },
    {
        "source_sentence": "於是頌曰：　天眼之徹視，　　見諸人非人，　覩察眾顏色，　　亦覩心所念。",
        "from": "T15n0606_003:0201a17_1",
        "context_with_next_sentence": true
    },
    {
        "source_sentence": "　知其意本元，　　何緣獲此行，　其修道悉省，　　懷瞋及和悅。",
        "from": "T15n0606_003:0201a20_0",
        "context_with_next_sentence": true
    },
    {
        "source_sentence": "譬如有人坐於江邊，見水中物魚、鼈、黿、鼉及無央數異類之蟲。",
        "from": "T15n0606_003:0201a22_0",
        "context_with_next_sentence": true
    },
    {
        "source_sentence": "修行如是，覩眾生心所念善惡，了了無疑，是名神通知他人心所念善惡。",
        "from": "T15n0606_003:0201a23_1",
        "context_with_next_sentence": true
    },
    {
        "source_sentence": "於是頌曰：　覺眼明了心清淨，　　因修道行而獲斯，　知他心念所思想，　　猶如見樹根枝葉。",
        "from": "T15n0606_003:0201a25_2",
        "context_with_next_sentence": true
    },
    {
        "source_sentence": "譬如賈客欲得水精之珠，便入江海則得此寶，并獲真珠、金剛、珊瑚、硨磲、馬瑙。",
        "from": "T15n0606_003:0201a28_0",
        "context_with_next_sentence": true
    },
    {
        "source_sentence": "修行如是，棄于睡眠專心在明，則得天眼并獲天耳、神足，自知己所從來，見他人本，是故修行當習覺明。",
        "from": "T15n0606_003:0201a29_1",
        "context_with_next_sentence": true
    },
    {
        "source_sentence": "於是頌曰：　如以一事入江海，　　而獲無數大珍寶，　修行如是除睡眠，　　天眼聽飛識本末。",
        "from": "T15n0606_003:0201b03_2",
        "context_with_next_sentence": true
    },
    {
        "source_sentence": "　修行若斯志寂定，　　今吾所宣如佛教，　見無量色踰天眼，　　覩眾生心念是非。",
        "from": "T15n0606_003:0201b06_0",
        "context_with_next_sentence": true
    },
    {
        "source_sentence": "　其忍辱力踰於地，　　柔軟安和過於水，　秉志堅固如須彌，　　越於人民超虛空。",
        "from": "T15n0606_003:0201b08_0",
        "context_with_next_sentence": true
    },
    {
        "source_sentence": "　深慧過於江，　　如海無瞋恨，　其德莫能及，　　願稽首最勝。",
        "from": "T15n0606_003:0201b10_0",
        "context_with_next_sentence": true
    },
    {
        "source_sentence": "　其心而懷道，　　諸天所嗟歎，　執心而一定，　　非以為歡喜。",
        "from": "T15n0606_003:0201b12_0",
        "context_with_next_sentence": true
    },
    {
        "source_sentence": "　彼調柔等意，　　非以所增減，　明德無輕戲，　　吾願稽首禮。",
        "from": "T15n0606_003:0201b14_0",
        "context_with_next_sentence": true
    },
    {
        "source_sentence": "假使修行心有輕戲，便當思惟愁慼之法：「會當歸死未得度脫，無常之法非歡喜時，所有恩愛會當別離。」",
        "from": "T15n0606_003:0201b16_0",
        "context_with_next_sentence": true
    },
    {
        "source_sentence": "於是頌曰：　無數諸川流，　　滿若耶氾水，　未度死河法，　　耗亂反歡喜。",
        "from": "T15n0606_003:0201b18_1",
        "context_with_next_sentence": true
    },
    {
        "source_sentence": "　無量之恩愛，　　不久當別離，　非常之惡對，　　各追隨罪福。",
        "from": "T15n0606_003:0201b21_0",
        "context_with_next_sentence": true
    },
    {
        "source_sentence": "其修行者心自念言：「吾儻命終，不成道德亦未向道，或恐犯逆，不隨法教入于三塗，不得免濟無底之患，墮眾邪見得無迷惑？",
        "from": "T15n0606_003:0201b23_0",
        "context_with_next_sentence": true
    },
    {
        "source_sentence": "復更胞胎，將無積骨若如太山！",
        "from": "T15n0606_003:0201b25_1",
        "context_with_next_sentence": true
    },
    {
        "source_sentence": "或恐斷頭血如江海，或值涕泣淚如五河，與父母別，妻子無常，兄弟死亡，憂惱無量。」",
        "from": "T15n0606_003:0201b26_2",
        "context_with_next_sentence": true
    },
    {
        "source_sentence": "於是頌曰：　尚未得成道，　　不斷恐死原，　當更百千難，　　當復入胞胎。",
        "from": "T15n0606_003:0201b28_3",
        "context_with_next_sentence": true
    },
    {
        "source_sentence": "　未除憂慼根，　　遇眾無量惱，　不得歸聖道，　　三塗自然開。",
        "from": "T15n0606_003:0201c02_0",
        "context_with_next_sentence": true
    },
    {
        "source_sentence": "修行自念：「宿夜恐懼，儻墮禽獸非法之處，常懷害心轉相奪命，無有羞恥從冥入冥，已墮此患難復人身。",
        "from": "T15n0606_003:0201c04_0",
        "context_with_next_sentence": true
    },
    {
        "source_sentence": "一錢投海求之可得，已失人身難得於此。」",
        "from": "T15n0606_003:0201c06_1",
        "context_with_next_sentence": true
    },
    {
        "source_sentence": "於是頌曰：　貪婬所蓋怒癡冥，　　欲杖所驅無羞慚，　以入畜生之雲霧，　　而墮此苦復人難。",
        "from": "T15n0606_003:0201c07_2",
        "context_with_next_sentence": true
    },
    {
        "source_sentence": "行者自念：「我身將無墮於餓鬼？",
        "from": "T15n0606_003:0201c10_0",
        "context_with_next_sentence": true
    },
    {
        "source_sentence": "曾聞其人執持瓦器，盛以涕唾、膿血及人穢吐以為飲食，遍行乞匃。」",
        "from": "T15n0606_003:0201c10_1",
        "context_with_next_sentence": true
    },
    {
        "source_sentence": "於是頌曰：　以不淨之器，　　瓦杅而不完，　盛膿血涕唾，　　服之如飲水；　貪餮常鬪諍，　　凶罪之所致，　作行如是者，　　則墮餓鬼道。",
        "from": "T15n0606_003:0201c12_2",
        "context_with_next_sentence": true
    },
    {
        "source_sentence": "◎◎修行道地經地獄品第十九修行自念：「我身將無墮於地獄？",
        "from": "T15n0606_003:0201c16_3",
        "context_with_next_sentence": true
    },
    {
        "source_sentence": "曾聞罪人適共相見，則懷瞋恚欲還相害，手爪鋒利若如刀刃、自然兵杖、矛戟、弓箭、瓦石也！",
        "from": "T15n0606_003:0201c18_4",
        "context_with_next_sentence": true
    },
    {
        "source_sentence": "當相向時，刀戟之聲若如破銅，兵仗碎壞，刀矛交錯若如羅網，罪人見此心懷愁憂。」",
        "from": "T15n0606_003:0201c20_5",
        "context_with_next_sentence": true
    },
    {
        "source_sentence": "於是頌曰：　是輩諸罪人，　　在地獄相害，　意欲得兵仗，　　應心皆獲之。",
        "from": "T15n0606_003:0201c22_6",
        "context_with_next_sentence": true
    },
    {
        "source_sentence": "　刀刃持相害，　　如水羅網動，　猶夏日中熱，　　刀刃炎如是。",
        "from": "T15n0606_003:0201c25_0",
        "context_with_next_sentence": true
    },
    {
        "source_sentence": "或有恐怖不自覺知，又有稱怨而懷毒恚，欲相害命以此為樂，遂興諍鬪，轉相推撲還相傷害，節節解之頭頸異處，或刺其身血流如泉，刀刃在體痛豈可言？",
        "from": "T15n0606_003:0201c27_0",
        "context_with_next_sentence": true
    },
    {
        "source_sentence": "刀瘡之處火從中出，或身摧碎，譬如亂風吹落樹葉，有臥在地身碎如蔑，須臾之間身復如故。",
        "from": "T15n0606_003:0202a01_1",
        "context_with_next_sentence": true
    },
    {
        "source_sentence": "於是頌曰：　挽髮相扠蹋，　　展轉相牽曳，　罪人會共鬪，　　苦惱無央數，　恐怖更相加；　　當爾時大戰，　譬若拔叢樹，　　相推壓如是。",
        "from": "T15n0606_003:0202a03_2",
        "context_with_next_sentence": true
    },
    {
        "source_sentence": "爾時罪人須臾平復，涼風四來吹令如故也！",
        "from": "T15n0606_003:0202a08_0",
        "context_with_next_sentence": true
    },
    {
        "source_sentence": "守獄之鬼水灑人上，已活且起，過惡未盡故使不死，聞獄鬼聲即起如故。",
        "from": "T15n0606_003:0202a09_0",
        "context_with_next_sentence": true
    },
    {
        "source_sentence": "於是頌曰：　以水灑其身，　　涼風來吹之，　　　爾時獄罪人，　　又聞守鬼言：　　「罪人身壞碎，　　即活而有想，　　　　塵勞罪未盡，　　當復受考治。」",
        "from": "T15n0606_003:0202a10_1",
        "context_with_next_sentence": true
    },
    {
        "source_sentence": "爾時罪人住轉復相見即懷瞋恚，口脣戰慄眼赤如血，腸胃脫落戰鬪如故；結怨以來其日固久，身體傷壞，墮地流血譬如濁泉，身體平復復從地起，相害如故。",
        "from": "T15n0606_003:0202a15_0",
        "context_with_next_sentence": true
    },
    {
        "source_sentence": "於是頌曰：　墮於地獄中，　　勤苦不可言，　相害懷大恐，　　宿罪之所致。",
        "from": "T15n0606_003:0202a18_1",
        "context_with_next_sentence": true
    },
    {
        "source_sentence": "　數數而見害，　　還復活如故，　惡意反相向，　　種罪無休息。",
        "from": "T15n0606_003:0202a21_0",
        "context_with_next_sentence": true
    },
    {
        "source_sentence": "　於此世間人，　　喜造為殺害，　在於想地獄，　　受罪如本行。",
        "from": "T15n0606_003:0202a23_0",
        "context_with_next_sentence": true
    },
    {
        "source_sentence": "　是故同行人，　　久長處罪獄，　相奪命無數，　　死復生如故。",
        "from": "T15n0606_003:0202a25_0",
        "context_with_next_sentence": true
    },
    {
        "source_sentence": "　住世犯罪者，　　墮於想地獄，　譬如芭蕉樹，　　適壞旋復生。",
        "from": "T15n0606_003:0202a27_0",
        "context_with_next_sentence": true
    },
    {
        "source_sentence": "罪人若墮黑繩地獄，彼時獄鬼取諸罪人，排著熱鐵之地，又持鐵繩及執鐵鋸，火自然出拼直其體，以鋸解之，從頭至足令百千段，譬如木工解諸板材。",
        "from": "T15n0606_003:0202a29_0",
        "context_with_next_sentence": true
    },
    {
        "source_sentence": "於是頌曰：　守獄之鬼受王教，　　鐵繩拼身以鋸解，　其鋸火然上下徹，　　撲人著地段段解。",
        "from": "T15n0606_003:0202b03_1",
        "context_with_next_sentence": true
    },
    {
        "source_sentence": "守鬼又以斧斫其身，斤鑿并行，譬如木工斫治材木，或令四方而有八角，治罪人身亦復如是。",
        "from": "T15n0606_003:0202b06_0",
        "context_with_next_sentence": true
    },
    {
        "source_sentence": "於是頌曰：　守鬼罪人惡行會，　　斧鑿斤鋸及與繩，　劈解罪囚如木工，　　譬如有人新起屋。",
        "from": "T15n0606_003:0202b08_1",
        "context_with_next_sentence": true
    },
    {
        "source_sentence": "時獄守鬼火燒鐵繩互槩其身，截肌破體徹骨至髓，脇、脊、髀、脛、頭、頸、手、脚各令異處。",
        "from": "T15n0606_003:0202b11_0",
        "context_with_next_sentence": true
    },
    {
        "source_sentence": "於是頌曰：　考治百種痛，　　在於黑繩獄，　皮剝以斧解，　　見斫如起舍，　各支解其身，　　血出如流泉，　骨肉別異處，　　酷痛叵具言。",
        "from": "T15n0606_003:0202b12_1",
        "context_with_next_sentence": true
    },
    {
        "source_sentence": "　閻王之守鬼，　　破其身如此，　彼過罪未盡，　　膿血流若斯。",
        "from": "T15n0606_003:0202b18_0",
        "context_with_next_sentence": true
    },
    {
        "source_sentence": "其有墮在合會地獄，罪垢所致，令罪人坐鐵釘釘其膝，次復釘之盡遍其體，身碎破壞骨肉皆然，諸節解脫各在異處，其命欲斷困不可言；自然有風吹拔諸釘平復如故，更復以釘而釘其身，如是苦惱不可計數百千萬歲。",
        "from": "T15n0606_003:0202b20_0",
        "context_with_next_sentence": true
    },
    {
        "source_sentence": "於是頌曰：　以無央數百千釘，　　從空中下如雲雨，　碎其人身若磨麵，　　本罪所致遭斯厄。",
        "from": "T15n0606_003:0202b25_1",
        "context_with_next_sentence": true
    },
    {
        "source_sentence": "次雨鐵椎及復鐵杵，黑象大山鎮其身上，如擣甘蔗，若笮蒲萄，髓腦、肪膏、血肉不淨皆自流出。",
        "from": "T15n0606_003:0202b28_0",
        "context_with_next_sentence": true
    },
    {
        "source_sentence": "於是頌曰：　黑象鐵杵大石山，　　笮以鐵[車*任]碎其身，　見地獄鬼皆懷懅，　　破碎其身如甘蔗。",
        "from": "T15n0606_003:0202b30_1",
        "context_with_next_sentence": true
    },
    {
        "source_sentence": "以鐵[車*任]輪而笮其身如壓麻油，置著臼中以杵擣之。",
        "from": "T15n0606_003:0202c03_0",
        "context_with_next_sentence": true
    },
    {
        "source_sentence": "於是頌曰：　獄吏無慈仁，　　以鐵[車*任]杵臼，　困苦於罪人，　　如笮麻油人。",
        "from": "T15n0606_003:0202c04_1",
        "context_with_next_sentence": true
    },
    {
        "source_sentence": "爾時罪人遙覩太山，見之怖走入廣谷中，欲望自濟而不得脫，適入其谷轉相謂言：「此山多樹當止於斯。」",
        "from": "T15n0606_003:0202c07_0",
        "context_with_next_sentence": true
    },
    {
        "source_sentence": "時各怖散在諸樹間，山自然合，破碎其身。",
        "from": "T15n0606_003:0202c09_1",
        "context_with_next_sentence": true
    },
    {
        "source_sentence": "於是頌曰：　以積眾罪殃，　　己之本所造，　彼時諸罪人，　　悉入於山谷；　適入山谷已，　　彼山自然合，　碎罪人身時，　　其聲甚悲痛。",
        "from": "T15n0606_003:0202c10_2",
        "context_with_next_sentence": true
    },
    {
        "source_sentence": "　害牛羊猪鹿飛鳥，　　既無加哀奪人命，　在合會獄痛無數，　　危他人身獲此惱。",
        "from": "T15n0606_003:0202c15_0",
        "context_with_next_sentence": true
    },
    {
        "source_sentence": "又遙見火燒，罪人謂言：「此地平博，草木青青譬如琉璃，當往詣彼，爾乃安隱。」",
        "from": "T15n0606_003:0202c17_0",
        "context_with_next_sentence": true
    },
    {
        "source_sentence": "即行逆火坐樹木間。",
        "from": "T15n0606_003:0202c18_1",
        "context_with_next_sentence": true
    },
    {
        "source_sentence": "四面火起圍繞其身，燒之毒痛[口*睪]哭悲哀，東西南北走欲避此火，輒與相逢不能自救。",
        "from": "T15n0606_003:0202c19_2",
        "context_with_next_sentence": true
    },
    {
        "source_sentence": "於是頌曰：　爪髮自然長，　　色變燒炙痛，　風吹體舌乾，　　見獄吏怖懅。",
        "from": "T15n0606_003:0202c21_3",
        "context_with_next_sentence": true
    },
    {
        "source_sentence": "　無數眾罪人，　　為焰之所燒，　煙熏火燔之，　　如蛾入燈中。",
        "from": "T15n0606_003:0202c24_0",
        "context_with_next_sentence": true
    },
    {
        "source_sentence": "又復遙見鐵葉叢樹，轉相謂言：「彼樹甚好，青草流泉，共行詣彼。」",
        "from": "T15n0606_003:0202c26_0",
        "context_with_next_sentence": true
    },
    {
        "source_sentence": "無數百千諸犯罪人，悉入樹間或坐樹下，或有住立或睡臥寐。",
        "from": "T15n0606_003:0202c27_1",
        "context_with_next_sentence": true
    },
    {
        "source_sentence": "熱風四起吹樹動搖，劍葉落墮在其身上，剝皮截肉、破骨至髓、傷脇胸背、截項破頭。",
        "from": "T15n0606_003:0202c28_2",
        "context_with_next_sentence": true
    },
    {
        "source_sentence": "於是頌曰：　多所依信害眾生，　　墮于地獄謂有活，　熱風四起落鐵葉，　　譬入于鬪傷如是。",
        "from": "T15n0606_003:0203a01_3",
        "context_with_next_sentence": true
    },
    {
        "source_sentence": "爾時鐵樹間便有自然烏鵲、鵰鷲，其口如鐵，以肉血為食，住人頭上，取眼而食，破頭噉腦。",
        "from": "T15n0606_003:0203a04_0",
        "context_with_next_sentence": true
    },
    {
        "source_sentence": "於是頌曰：　彼人前世時，　　依信而害生，　以鐵落身上，　　解解而斷截。",
        "from": "T15n0606_003:0203a06_0",
        "context_with_next_sentence": true
    },
    {
        "source_sentence": "　烏鵰甚可畏，　　四面來擊人，　住頭而脫目，　　發腦而食之。",
        "from": "T15n0606_003:0203a09_0",
        "context_with_next_sentence": true
    },
    {
        "source_sentence": "於是鐵葉大地獄中，便自然生眾狗，正黑或有白者，走來喚吼欲擊罪人。",
        "from": "T15n0606_003:0203a11_0",
        "context_with_next_sentence": true
    },
    {
        "source_sentence": "罪人悲哭避之而藏，或有四散或怖不動，狗走及之，便捉罪人，斷頭飲血次噉肉髓。",
        "from": "T15n0606_003:0203a12_1",
        "context_with_next_sentence": true
    },
    {
        "source_sentence": "於是頌曰：　張口齒正白，　　吼鳴聲可畏，　吐舌而舐脣，　　強逼傷害人，　以刀傷其身，　　鳥獸所食噉，　苦毒見惱害，　　坐依信殺生。",
        "from": "T15n0606_003:0203a14_2",
        "context_with_next_sentence": true
    },
    {
        "source_sentence": "爾時罪人為狗所噉，烏鳥所害，恐怖忙走，更見大道分有八路皆是利刀。",
        "from": "T15n0606_003:0203a19_0",
        "context_with_next_sentence": true
    },
    {
        "source_sentence": "意中自謂：「生草青青，有若干樹，當往詣彼。」",
        "from": "T15n0606_003:0203a20_1",
        "context_with_next_sentence": true
    },
    {
        "source_sentence": "行利刀上截其足趺，血出流離。",
        "from": "T15n0606_003:0203a21_2",
        "context_with_next_sentence": true
    },
    {
        "source_sentence": "於是頌曰：　其人受經律，　　破壞於法橋，　見有順戒者，　　而強教犯戒。",
        "from": "T15n0606_003:0203a22_3",
        "context_with_next_sentence": true
    },
    {
        "source_sentence": "　逐之入長路，　　刀刃截其足，　足下皆傷壞，　　窮極不自在。",
        "from": "T15n0606_003:0203a25_0",
        "context_with_next_sentence": true
    },
    {
        "source_sentence": "爾時遙見諸刺棘樹，高四十里刺長尺六，其刺比緻自然火出。",
        "from": "T15n0606_003:0203a27_0",
        "context_with_next_sentence": true
    },
    {
        "source_sentence": "罪人心念：「彼是好樹，種種花實。」",
        "from": "T15n0606_003:0203a28_1",
        "context_with_next_sentence": true
    },
    {
        "source_sentence": "皆共往詣到鐵樹間。",
        "from": "T15n0606_003:0203a29_2",
        "context_with_next_sentence": true
    },
    {
        "source_sentence": "於是頌曰：　遙見鐵樹葉，　　枝柯甚高遠，　利刺生皆鋸，　　或上或向下。",
        "from": "T15n0606_003:0203a29_3",
        "context_with_next_sentence": true
    },
    {
        "source_sentence": "　其罪人及見，　　謂為是果樹，　宿命罪所致，　　殃垢之所犯。",
        "from": "T15n0606_003:0203b03_0",
        "context_with_next_sentence": true
    },
    {
        "source_sentence": "爾時有羅剎，顏貌可畏爪髮悉長，衣被可惡頭上火出，捉持兵仗來撾罪人，勅使上樹；罪人恐懼，淚出交橫悉皆受教，其刺下向皆貫彼身，傷其軀體血出流離。",
        "from": "T15n0606_003:0203b05_0",
        "context_with_next_sentence": true
    },
    {
        "source_sentence": "於是頌曰：　體大色如炭，　　麁穬惡目張，　獄王使持杖，　　皆撾擊此人。",
        "from": "T15n0606_003:0203b08_1",
        "context_with_next_sentence": true
    },
    {
        "source_sentence": "　前世積罪殃，　　愚喜犯他妻，　自言我宿過，　　血流刺傷身。",
        "from": "T15n0606_003:0203b11_0",
        "context_with_next_sentence": true
    },
    {
        "source_sentence": "爾時罪人為守鬼所射，箭至如雨啼泣悲哀，呼使來下刺便上向，貫軀如炙，復喚使上；罪人叉手皆共求哀，歸命惡鬼願見原赦。",
        "from": "T15n0606_003:0203b13_0",
        "context_with_next_sentence": true
    },
    {
        "source_sentence": "於是頌曰：　從刺樹上來下已，　　獄王守鬼逆刺害，　為箭所射而叉手，　　求哀可愍欲免罪。",
        "from": "T15n0606_003:0203b15_1",
        "context_with_next_sentence": true
    },
    {
        "source_sentence": "時獄守鬼聞見求哀，益以瞋怒復重撾刺，更遣使上，體悉傷壞啼[口*睪]還上。",
        "from": "T15n0606_003:0203b19_0",
        "context_with_next_sentence": true
    },
    {
        "source_sentence": "於是頌曰：　獄王守鬼而撾刺，　　求哀欲脫鬼益怒，　時諸刺貫身悉傷，　　勅使還上復如故。",
        "from": "T15n0606_003:0203b20_1",
        "context_with_next_sentence": true
    },
    {
        "source_sentence": "彼鐵樹邊有二大釜猶若大山，守鬼即取犯罪之人，著鐵釜中，湯沸或上或下，譬如人間大釜之中，煮于小豆而沸上下；又於鑊湯若千萬億年，考治毒痛。",
        "from": "T15n0606_003:0203b23_0",
        "context_with_next_sentence": true
    },
    {
        "source_sentence": "於是頌曰：　設得為國長，　　橫制於萬民，　以至地獄界，　　考治百億年。",
        "from": "T15n0606_003:0203b26_1",
        "context_with_next_sentence": true
    },
    {
        "source_sentence": "　墮于鑊湯中，　　在釜而見煮，　以火燒煮之，　　譬若如煮豆。",
        "from": "T15n0606_003:0203b29_0",
        "context_with_next_sentence": true
    },
    {
        "source_sentence": "從鐵釜脫，遙見流河，轉相謂言：「彼河洋洋而有威神，水波興降，眾花順流，兩邊生樹，其葉青青蔭彼河水，底皆流沙其水清涼，往詣飲水洗浴解疲。」",
        "from": "T15n0606_003:0203c02_0",
        "context_with_next_sentence": true
    },
    {
        "source_sentence": "兩邊生棘罪人不察，入彼河水悉是沸灰。",
        "from": "T15n0606_003:0203c05_1",
        "context_with_next_sentence": true
    },
    {
        "source_sentence": "於是頌曰：　其人前世害水蟲，　　血肉皆落遺骨腦，　本謂涼水反沸灰，　　甚深而熱沸踊躍。",
        "from": "T15n0606_003:0203c06_2",
        "context_with_next_sentence": true
    },
    {
        "source_sentence": "罪人墮在沸灰地獄，髮毛、爪齒、骨肉各流異處，骸體筋纏隨流上下；適欲求出，守鬼鉤取臥著熱地，風起吹之體復如故。",
        "from": "T15n0606_003:0203c09_0",
        "context_with_next_sentence": true
    },
    {
        "source_sentence": "獄鬼問曰：「卿所從來，欲何所湊？」",
        "from": "T15n0606_003:0203c11_1",
        "context_with_next_sentence": true
    },
    {
        "source_sentence": "罪人答曰：「不審去來，計從若干百千億歲飢不獲食。」",
        "from": "T15n0606_003:0203c12_2",
        "context_with_next_sentence": true
    },
    {
        "source_sentence": "以飢渴故，守鬼取鉤，鉤開其口，以燒鐵團，又以洋銅注其口中，燒罪人咽，腹內五藏悉爛，腸胃便下過去，毒痛甚不可言。",
        "from": "T15n0606_003:0203c13_3",
        "context_with_next_sentence": true
    },
    {
        "source_sentence": "過惡未盡故不死也！",
        "from": "T15n0606_003:0203c16_4",
        "context_with_next_sentence": true
    },
    {
        "source_sentence": "去河不遠有二地獄：一名曰呌喚，二名大呌喚。",
        "from": "T15n0606_003:0203c16_5",
        "context_with_next_sentence": true
    },
    {
        "source_sentence": "以鐵為城，樓櫓百尺埤堄嚴牢，悉以鐵網覆蓋其上。",
        "from": "T15n0606_003:0203c18_0",
        "context_with_next_sentence": true
    },
    {
        "source_sentence": "罪人相謂：「此城大好，共往觀之。」",
        "from": "T15n0606_003:0203c19_1",
        "context_with_next_sentence": true
    },
    {
        "source_sentence": "適入中已，心自念言：「已脫恐難，無復眾惱。」",
        "from": "T15n0606_003:0203c19_2",
        "context_with_next_sentence": true
    },
    {
        "source_sentence": "歡喜跳[跳-兆+梁]皆稱萬歲，或面拍地或仰面臥，或睡眠擗破傷面者。",
        "from": "T15n0606_003:0203c20_3",
        "context_with_next_sentence": true
    },
    {
        "source_sentence": "四垣從外自然有火，燒諸樓櫓埤堄，眾網及門悉然，城內皆火燒罪人身，展轉相見譬如然炬，猶若掣電亦如散火，焚體毒痛譬如火箭射象，呌喚苦痛叵言；積百年已東門乃開。",
        "from": "T15n0606_003:0203c22_4",
        "context_with_next_sentence": true
    },
    {
        "source_sentence": "時無央數百千罪人，悉走趣門，適至便閉，相排墮地如大樹崩，轉相鎮壓若如積薪。",
        "from": "T15n0606_003:0203c26_5",
        "context_with_next_sentence": true
    },
    {
        "source_sentence": "過惡未盡故令不死。",
        "from": "T15n0606_003:0203c28_6",
        "context_with_next_sentence": true
    },
    {
        "source_sentence": "於是頌曰：　至恐怖懅呌喚獄，　　求救護故而到彼，　如大積薪以火燒，　　罪人如是相積燒。",
        "from": "T15n0606_003:0203c28_7",
        "context_with_next_sentence": true
    },
    {
        "source_sentence": "　若斯燒毒痛，　　呌喚走四散，　常畏於獄鬼，　　恐怖而懷懅。",
        "from": "T15n0606_003:0204a03_0",
        "context_with_next_sentence": true
    },
    {
        "source_sentence": "　若受於所寄，　　抵突不肯還，　閉在呌喚獄，　　惡罪受毒痛。",
        "from": "T15n0606_003:0204a05_0",
        "context_with_next_sentence": true
    },
    {
        "source_sentence": "　受無央數之苦酷，　　為火所燒甚困厄，　遭無量惱不可言，　　罪人呌喚大呌呼。",
        "from": "T15n0606_003:0204a07_0",
        "context_with_next_sentence": true
    },
    {
        "source_sentence": "爾時罪人脫出呌喚獄，次入阿鼻摩訶地獄，守鬼尋即錄諸罪人五毒治之，挓其身體如張牛皮，以大鐵釘釘其手足及釘人心，拔出其舌百釘釘之，又剝其皮從足至頭。",
        "from": "T15n0606_003:0204a09_0",
        "context_with_next_sentence": true
    },
    {
        "source_sentence": "於是頌曰：　挓身如牛皮，　　鐵釘而釘之，　兩舌之所致，　　鐵釘壞其舌；　剝身皮曳地，　　若如師子尾，　如是計數之，　　受苦不可量。",
        "from": "T15n0606_003:0204a12_1",
        "context_with_next_sentence": true
    },
    {
        "source_sentence": "於是守鬼錄取罪人駕以鐵車，守鬼御車以勒勒口，左手執御右手持杖，撾之令走東西南北；罪人挽車疲極吐舌，被杖傷身破壞軀體，而皆吐血躃地傷胸。",
        "from": "T15n0606_003:0204a18_0",
        "context_with_next_sentence": true
    },
    {
        "source_sentence": "於是頌曰：　罪人駕之以鐵車，　　獄鬼驅之令犇走，　撾搒其身而吐血，　　如馬戰鬪被矛瘡。",
        "from": "T15n0606_003:0204a21_1",
        "context_with_next_sentence": true
    },
    {
        "source_sentence": "　若無有信輕善人，　　自犯罪惡謂應法，　凶罪引之入阿鼻，　　受無央數諸苦毒。",
        "from": "T15n0606_003:0204a24_0",
        "context_with_next_sentence": true
    },
    {
        "source_sentence": "阿鼻地獄自然炭火至罪人膝，其火廣大無有里數。",
        "from": "T15n0606_003:0204a26_0",
        "context_with_next_sentence": true
    },
    {
        "source_sentence": "爾時罪人發於邪念，反從曲道謂是好地，即入火中燒其皮肉及筋血脈，適還舉足平復如故。",
        "from": "T15n0606_003:0204a27_1",
        "context_with_next_sentence": true
    },
    {
        "source_sentence": "於是頌曰：　時炭火然至于膝，　　既自廣長復風吹，　罪人行上然爛皮，　　捨正入邪罪如斯。",
        "from": "T15n0606_003:0204a29_2",
        "context_with_next_sentence": true
    },
    {
        "source_sentence": "得離此獄，去之不遠有沸屎獄，廣長無數其底甚深，罪人見之謂是浴池，轉相語言：「彼有浴池，中有青蓮五色之華，當共往洗飲水解渴。」",
        "from": "T15n0606_003:0204b03_0",
        "context_with_next_sentence": true
    },
    {
        "source_sentence": "悉皆入中沈沒至底，中有諸蟲，其口如鐵鍼，以肉為食，鑽罪人身壞破肌膚，從足鑽之乃出頭上，眼、耳、鼻、口皆有蟲出。",
        "from": "T15n0606_003:0204b06_1",
        "context_with_next_sentence": true
    },
    {
        "source_sentence": "本罪未竟故令不死。",
        "from": "T15n0606_003:0204b08_2",
        "context_with_next_sentence": true
    },
    {
        "source_sentence": "於是頌曰：　罪果所致受毒痛，　　爾時罪人阿鼻獄，　苦痛噭喚而懊惱，　　挓其身體鐵釘之。",
        "from": "T15n0606_003:0204b09_3",
        "context_with_next_sentence": true
    },
    {
        "source_sentence": "　沸屎臭不淨，　　廣長無數量，　惡露皆在彼，　　其底而甚深。",
        "from": "T15n0606_003:0204b12_0",
        "context_with_next_sentence": true
    },
    {
        "source_sentence": "　犯罪無一善，　　墮此閻王獄，　斯諸罪人輩，　　鍼[口*(隹/乃)]蟲噉之。",
        "from": "T15n0606_003:0204b14_0",
        "context_with_next_sentence": true
    },
    {
        "source_sentence": "　在炭火獄及阿鼻，　　并一切瑕沸屎中，　墮於流河罪所興，　　宿殃所致故不死。",
        "from": "T15n0606_003:0204b16_0",
        "context_with_next_sentence": true
    },
    {
        "source_sentence": "於是有二獄名燒炙、烳煮，彼時守鬼取諸罪人段段解之，持著鏊上以火熬之，反覆鐵鏟以火炙之。",
        "from": "T15n0606_003:0204b18_0",
        "context_with_next_sentence": true
    },
    {
        "source_sentence": "於是頌曰：　已到于大苦，　　在燒炙烳煮，　罪中殃差者，　　則識本行惡。",
        "from": "T15n0606_003:0204b20_1",
        "context_with_next_sentence": true
    },
    {
        "source_sentence": "　以刀段段解，　　破壞令無數，　用鏟燒炙之，　　著鏊上熬之。",
        "from": "T15n0606_003:0204b23_0",
        "context_with_next_sentence": true
    },
    {
        "source_sentence": "　在燒炙烳煮，　　可惡為瑕惱，　無數人見酷，　　如厨作肉羹。",
        "from": "T15n0606_003:0204b25_0",
        "context_with_next_sentence": true
    },
    {
        "source_sentence": "　設害於賢者，　　投之大火中，　其犯戒壞法，　　洪象見蹈踐；　作人性剛弊，　　常喜害眾生，　所食無所擇，　　生城守獄鬼。",
        "from": "T15n0606_003:0204b27_0",
        "context_with_next_sentence": true
    },
    {
        "source_sentence": "修行道者心自念言：「吾身將無以此之比，墮八罪獄及十六部？",
        "from": "T15n0606_003:0204c02_0",
        "context_with_next_sentence": true
    },
    {
        "source_sentence": "又吾前世無數生來更斯惡道，假令不能究竟聖道，當復入中。",
        "from": "T15n0606_003:0204c03_1",
        "context_with_next_sentence": true
    },
    {
        "source_sentence": "譬如有人犯於逆惡，王勅邊臣明旦早時矛刺百瘡，日中刺百，向冥刺百；彼人一日被三百瘡，其身皆壞無一完處，體痛苦惱甚不可言。",
        "from": "T15n0606_003:0204c04_2",
        "context_with_next_sentence": true
    },
    {
        "source_sentence": "雖有此痛，比地獄惱，百千萬億無數之倍不可相喻。",
        "from": "T15n0606_003:0204c07_3",
        "context_with_next_sentence": true
    },
    {
        "source_sentence": "地獄之痛甚苦如是也！」",
        "from": "T15n0606_003:0204c09_4",
        "context_with_next_sentence": true
    },
    {
        "source_sentence": "於是頌曰：　自犯眾惡牽致斯，　　毒痛見考而可憎，　覩此苦惱當諦思，　　常勤精進速成道。",
        "from": "T15n0606_003:0204c09_5",
        "context_with_next_sentence": true
    },
    {
        "source_sentence": "其修行者立是學地，當除歡喜堅固其心，若志輕舉當自制止，譬如御者將御馳車。",
        "from": "T15n0606_003:0204c12_0",
        "context_with_next_sentence": true
    },
    {
        "source_sentence": "於是頌曰：　喻若燒炭火，　　未曾有休息，　常遭此苦痛，　　晝夜酷無量；　以利諸矛戟，　　見刺百倍痛，　計此眾惱害，　　不比獄毛痛。",
        "from": "T15n0606_003:0204c13_1",
        "context_with_next_sentence": true
    },
    {
        "source_sentence": "其修行者心自念言：「吾身今者未脫此患，不當歡欣。」",
        "from": "T15n0606_003:0204c19_0",
        "context_with_next_sentence": true
    },
    {
        "source_sentence": "如是自制不復輕戲，若斯立者，則能專行入于善法。",
        "from": "T15n0606_003:0204c20_1",
        "context_with_next_sentence": true
    },
    {
        "source_sentence": "行者爾乃戰慄驚恐，夙夜不違其法。",
        "from": "T15n0606_003:0204c21_2",
        "context_with_next_sentence": true
    },
    {
        "source_sentence": "於是頌曰：　覩衰耗若斯，　　如樹果自傷，　且觀罪塵勞，　　積之如太山。",
        "from": "T15n0606_003:0204c22_3",
        "context_with_next_sentence": true
    },
    {
        "source_sentence": "　見是穢濁苦，　　人犯墮惡道，　專精在修行，　　棄歡及調戲。",
        "from": "T15n0606_003:0204c25_0",
        "context_with_next_sentence": true
    },
    {
        "source_sentence": "　觀於惡道窈冥苦，　　而佛經法照如日，　以厭眾患順講此，　　依鈔經卷除輕慢。",
        "from": "T15n0606_003:0204c27_0",
        "context_with_next_sentence": true
    },
    {
        "source_sentence": "◎修行道地經卷第三",
        "from": "T15n0606_003:0204c28_1",
        "context_with_next_sentence": false
    }
]