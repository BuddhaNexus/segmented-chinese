[
    {
        "source_sentence": "分別業報略經",
        "from": "T17n0723_001:0446b22_0",
        "context_with_next_sentence": true
    },
    {
        "source_sentence": "大勇菩薩撰",
        "from": "T17n0723_001:0446b24_0",
        "context_with_next_sentence": true
    },
    {
        "source_sentence": "宋天竺三藏僧伽跋摩譯",
        "from": "T17n0723_001:0446b25_0",
        "context_with_next_sentence": true
    },
    {
        "source_sentence": "　最勝無上尊，　　知見悉具足，　是故稽首禮，　　及法應真僧。",
        "from": "T17n0723_001:0446b26_0",
        "context_with_next_sentence": true
    },
    {
        "source_sentence": "　我今撰安住，　　知見具足說，　五趣所緣起，　　由淨不淨業。",
        "from": "T17n0723_001:0446b28_0",
        "context_with_next_sentence": true
    },
    {
        "source_sentence": "　普為諸世間，　　開示契經義，　隨智力所及，　　分別業果報。",
        "from": "T17n0723_001:0446c01_0",
        "context_with_next_sentence": true
    },
    {
        "source_sentence": "　佛以法自覺，　　諸天咸勸請，　即至波羅[木*奈]，　　演暢真諦義。",
        "from": "T17n0723_001:0446c03_0",
        "context_with_next_sentence": true
    },
    {
        "source_sentence": "　謂苦及苦因，　　苦集究竟滅，　八正悉具足，　　盡苦清淨道。",
        "from": "T17n0723_001:0446c05_0",
        "context_with_next_sentence": true
    },
    {
        "source_sentence": "　無上人中尊，　　說苦業果報，　從是轉相生，　　煩惱及諸業。",
        "from": "T17n0723_001:0446c07_0",
        "context_with_next_sentence": true
    },
    {
        "source_sentence": "　種種相煩惱，　　無量諸業行，　次第略分別，　　隨順大仙說。",
        "from": "T17n0723_001:0446c09_0",
        "context_with_next_sentence": true
    },
    {
        "source_sentence": "　契經所顯示，　　不違諸法相，　真實決定義，　　慧者當受持。",
        "from": "T17n0723_001:0446c11_0",
        "context_with_next_sentence": true
    },
    {
        "source_sentence": "　非自在所作，　　果報非無因，　亦非自性起，　　亦不從時生。",
        "from": "T17n0723_001:0446c13_0",
        "context_with_next_sentence": true
    },
    {
        "source_sentence": "　自在天無因，　　自性及與時，　以果有勝劣，　　當知彼非因。",
        "from": "T17n0723_001:0446c15_0",
        "context_with_next_sentence": true
    },
    {
        "source_sentence": "　無知生煩惱，　　從是起諸業，　因業開眾趣，　　今當說差別。",
        "from": "T17n0723_001:0446c17_0",
        "context_with_next_sentence": true
    },
    {
        "source_sentence": "　造諸不善業，　　隨業入惡道，　彼諸罪眾生，　　閻王慈哀說：　生老病死苦，　　王法所拘執，　汝見彼天使，　　何不生勝覺！",
        "from": "T17n0723_001:0446c19_0",
        "context_with_next_sentence": true
    },
    {
        "source_sentence": "　惠施清淨戒，　　能調身口意，　汝為何所求，　　而不發上願！",
        "from": "T17n0723_001:0446c23_0",
        "context_with_next_sentence": true
    },
    {
        "source_sentence": "　不幸遇惡友，　　唯聞非法事，　增我貪恚癡，　　何由起淨業？",
        "from": "T17n0723_001:0446c25_0",
        "context_with_next_sentence": true
    },
    {
        "source_sentence": "　汝曾不修善，　　但作諸惡行，　不覺罪報至，　　今來入地獄。",
        "from": "T17n0723_001:0446c27_0",
        "context_with_next_sentence": true
    },
    {
        "source_sentence": "　爾時諸獄卒，　　即執罪眾生，　驅向地獄門，　　恐怖身毛竪。",
        "from": "T17n0723_001:0446c29_0",
        "context_with_next_sentence": true
    },
    {
        "source_sentence": "　等活若黑繩，　　眾合二叫呼，　無擇大地獄，　　燒熱及大熱，　土海及糞池，　　鋒利劍葉林，　刀道劍枝樹，　　灰河鐵鑊獄，　造諸惡業者，　　生此泥黎中。",
        "from": "T17n0723_001:0447a02_0",
        "context_with_next_sentence": true
    },
    {
        "source_sentence": "　今當說彼業，　　苦報差別相。",
        "from": "T17n0723_001:0447a07_0",
        "context_with_next_sentence": true
    },
    {
        "source_sentence": "　等活死復生，　　經歷億千劫，　今聞結怨憎，　　互相傷害故。",
        "from": "T17n0723_001:0447a08_0",
        "context_with_next_sentence": true
    },
    {
        "source_sentence": "　陷人以非道，　　兩舌離親友，　讒謗及妄語，　　死墮黑繩獄。",
        "from": "T17n0723_001:0447a10_0",
        "context_with_next_sentence": true
    },
    {
        "source_sentence": "　屠捕及餘殺，　　死入眾合獄，　諸山所磨切，　　身碎血髓流。",
        "from": "T17n0723_001:0447a12_0",
        "context_with_next_sentence": true
    },
    {
        "source_sentence": "　為政無慈惻，　　峻法多因緣，　廣設諸方便，　　種種加楚毒，　亦入眾合獄，　　隨業受苦報。",
        "from": "T17n0723_001:0447a14_0",
        "context_with_next_sentence": true
    },
    {
        "source_sentence": "　輪轉崩山芒，　　鐵石所磨擣，　隨貪恚癡怖，　　聽訟違抂直，　亦入眾合獄，　　鐵輪斷其身。",
        "from": "T17n0723_001:0447a17_0",
        "context_with_next_sentence": true
    },
    {
        "source_sentence": "　自恃強力勢，　　嶮暴陵孤弱，　亦入眾合獄，　　黑象競來踐。",
        "from": "T17n0723_001:0447a20_0",
        "context_with_next_sentence": true
    },
    {
        "source_sentence": "　逼迫多人眾，　　令彼大呼泣，　死墮叫呼獄，　　舉身常洞燃。",
        "from": "T17n0723_001:0447a22_0",
        "context_with_next_sentence": true
    },
    {
        "source_sentence": "　斗秤欺誑人，　　心惡而口善，　言行無誠實，　　入大叫呼獄。",
        "from": "T17n0723_001:0447a24_0",
        "context_with_next_sentence": true
    },
    {
        "source_sentence": "　呼哉大呼獄，　　見者身毛竪，　於中受劇苦，　　寄付不還故。",
        "from": "T17n0723_001:0447a26_0",
        "context_with_next_sentence": true
    },
    {
        "source_sentence": "　非法言是法，　　見法言非法，　邪見無因果，　　侮傲謗賢聖，　如是諸人等，　　死入無擇獄。",
        "from": "T17n0723_001:0447a28_0",
        "context_with_next_sentence": true
    },
    {
        "source_sentence": "　父母賢善人，　　沙門婆羅門，　犯忤令憂惱，　　死入熱地獄。",
        "from": "T17n0723_001:0447b02_0",
        "context_with_next_sentence": true
    },
    {
        "source_sentence": "　父母賢善人，　　沙門婆羅門，　惡心加苦痛，　　死入大熱獄。",
        "from": "T17n0723_001:0447b04_0",
        "context_with_next_sentence": true
    },
    {
        "source_sentence": "　出家修淨行，　　虧犯律儀戒，　展轉相形毀，　　死入熱土獄。",
        "from": "T17n0723_001:0447b06_0",
        "context_with_next_sentence": true
    },
    {
        "source_sentence": "　越禁捨正命，　　邪諂營穢生，　死入熱糞池，　　毒虫貫骨髓。",
        "from": "T17n0723_001:0447b08_0",
        "context_with_next_sentence": true
    },
    {
        "source_sentence": "　田獵焚林澤，　　燒害陸眾生，　死入火劍獄，　　燒剝斷支節。",
        "from": "T17n0723_001:0447b10_0",
        "context_with_next_sentence": true
    },
    {
        "source_sentence": "　誘取諸眾生，　　詐親害其命，　烏鵄群餓狗，　　競來食其肉。",
        "from": "T17n0723_001:0447b12_0",
        "context_with_next_sentence": true
    },
    {
        "source_sentence": "　毀壞正法橋，　　導人非法行，　死經利刀道，　　截足斷肌骨。",
        "from": "T17n0723_001:0447b14_0",
        "context_with_next_sentence": true
    },
    {
        "source_sentence": "　長身百足虫，　　貌像端正女，　纏身唼髓腦，　　由彼邪婬故。",
        "from": "T17n0723_001:0447b16_0",
        "context_with_next_sentence": true
    },
    {
        "source_sentence": "　於他婦女身，　　摩觸深染著，　驅上劍枝樹，　　往還貫身體。",
        "from": "T17n0723_001:0447b18_0",
        "context_with_next_sentence": true
    },
    {
        "source_sentence": "　種種設方便，　　殺諸水虫類，　死入沸灰河，　　舉身悉糜爛。",
        "from": "T17n0723_001:0447b20_0",
        "context_with_next_sentence": true
    },
    {
        "source_sentence": "　吞食熱鐵丸，　　融銅灌其口，　鐵釘釘其身，　　盜竊他財故。",
        "from": "T17n0723_001:0447b22_0",
        "context_with_next_sentence": true
    },
    {
        "source_sentence": "　增上十不善，　　神逝入地獄，　次罪墮畜生，　　餘則入餓鬼。",
        "from": "T17n0723_001:0447b24_0",
        "context_with_next_sentence": true
    },
    {
        "source_sentence": "　恚憎不善行，　　心常樂惡法，　見他苦隨喜，　　死作閻羅卒。",
        "from": "T17n0723_001:0447b26_0",
        "context_with_next_sentence": true
    },
    {
        "source_sentence": "　已說諸業行，　　重者入地獄，　今當說畜生，　　餓鬼業果報。",
        "from": "T17n0723_001:0447b28_0",
        "context_with_next_sentence": true
    },
    {
        "source_sentence": "　身三口四過，　　及意三不善，　此業若非增，　　死墮畜生趣。",
        "from": "T17n0723_001:0447c01_0",
        "context_with_next_sentence": true
    },
    {
        "source_sentence": "　多欲生鵝鴿，　　孔雀鴛鴦鳥；　愚癡業所生，　　蛆蟻飛蛾等。",
        "from": "T17n0723_001:0447c03_0",
        "context_with_next_sentence": true
    },
    {
        "source_sentence": "　無智好打縛，　　報生象馬中，　或復作牛羊，　　麞鹿諸野獸。",
        "from": "T17n0723_001:0447c05_0",
        "context_with_next_sentence": true
    },
    {
        "source_sentence": "　瞋恨作虺蛇，　　蜂蠍毒虫類，　憍慢自矜高，　　惡心密懷害，　報生合羅婆(八脚獸)，　及作虎師子。",
        "from": "T17n0723_001:0447c07_0",
        "context_with_next_sentence": true
    },
    {
        "source_sentence": "　　虛傲踈嶮報，　猪狗驢狐狼。",
        "from": "T17n0723_001:0447c10_1",
        "context_with_next_sentence": true
    },
    {
        "source_sentence": "　　慳悋不惠施，　疾忌多憎惡，　　輕躁心不住，　死墮猿猴中。",
        "from": "T17n0723_001:0447c11_2",
        "context_with_next_sentence": true
    },
    {
        "source_sentence": "　　強顏少羞恥，　無節多言說，　　隨業獲果報，　後受烏鳥身。",
        "from": "T17n0723_001:0447c13_3",
        "context_with_next_sentence": true
    },
    {
        "source_sentence": "　　邪貪無厭足，　兩舌離親友，　　後受猫狸身，　或作熊羆身。",
        "from": "T17n0723_001:0447c15_4",
        "context_with_next_sentence": true
    },
    {
        "source_sentence": "　　修行大布施，　急性多瞋怒，　　不依正憶念，　後作大力龍。",
        "from": "T17n0723_001:0447c17_5",
        "context_with_next_sentence": true
    },
    {
        "source_sentence": "　　能修大布施，　高心[夌*欠]蔑人，　　由斯業行生，　大力金翅鳥。",
        "from": "T17n0723_001:0447c19_6",
        "context_with_next_sentence": true
    },
    {
        "source_sentence": "　　劫盜賢善人，　飲食諸餚饍，　　墮富單那鬼，　食糞及死屍。",
        "from": "T17n0723_001:0447c21_7",
        "context_with_next_sentence": true
    },
    {
        "source_sentence": "　　欺怖愚尫劣，　疾病諸貧乞，　　後作富提鬼，　常食諸胎網。",
        "from": "T17n0723_001:0447c23_8",
        "context_with_next_sentence": true
    },
    {
        "source_sentence": "　　顰蹙鄙陋行，　慳惜多貪求，　　死作賤餓鬼，　形體甚黑瘦。",
        "from": "T17n0723_001:0447c25_9",
        "context_with_next_sentence": true
    },
    {
        "source_sentence": "　　慳貪不布施，　或施還自毀，　　死墮食吐鬼，　唯膳膿涕唾。",
        "from": "T17n0723_001:0447c27_10",
        "context_with_next_sentence": true
    },
    {
        "source_sentence": "　　自不修福慧，　毀他行布施，　　慳惜甘麁澁，　樂習鄙穢行，　　居伏竇下流，　恒食諸不淨。",
        "from": "T17n0723_001:0447c29_11",
        "context_with_next_sentence": true
    },
    {
        "source_sentence": "　　常希他人物，　有財不食用，　　寧棄不行施，　死墮瞋餓鬼。",
        "from": "T17n0723_001:0448a03_12",
        "context_with_next_sentence": true
    },
    {
        "source_sentence": "　　好發他陰私，　害人取財物，　　餘罪墮餓鬼，　常食人精氣。",
        "from": "T17n0723_001:0448a05_13",
        "context_with_next_sentence": true
    },
    {
        "source_sentence": "　　麁言觸惱人，　好發他陰私，　　剛強難調伏，　生焰口餓鬼。",
        "from": "T17n0723_001:0448a07_14",
        "context_with_next_sentence": true
    },
    {
        "source_sentence": "　　熾然他鬪訟，　積財常恐盡，　　無慈性剛強，　後作食虫鬼，　　常噉諸蛾蟻，　舉身皆火然。",
        "from": "T17n0723_001:0448a09_15",
        "context_with_next_sentence": true
    },
    {
        "source_sentence": "　　抑止他人施，　有財不肯捨，　　生作巨身鬼。",
        "from": "T17n0723_001:0448a12_16",
        "context_with_next_sentence": true
    },
    {
        "source_sentence": "　腹大咽如針。",
        "from": "T17n0723_001:0448a14_0",
        "context_with_next_sentence": true
    },
    {
        "source_sentence": "　　不施不自食，　積聚為子孫，　　以此業緣故，　後生輕餓鬼。",
        "from": "T17n0723_001:0448a14_1",
        "context_with_next_sentence": true
    },
    {
        "source_sentence": "　　子孫為修福，　因是得信食。",
        "from": "T17n0723_001:0448a16_2",
        "context_with_next_sentence": true
    },
    {
        "source_sentence": "　　若為聚落主，　逼取他財施，　　死作鳩槃荼，　飲食常隨意。",
        "from": "T17n0723_001:0448a17_3",
        "context_with_next_sentence": true
    },
    {
        "source_sentence": "　　若多殺眾生，　以肉為施惠，　　餘罪作羅剎，　常得眾美食。",
        "from": "T17n0723_001:0448a19_4",
        "context_with_next_sentence": true
    },
    {
        "source_sentence": "　　微恚少憂慼，　常作修布施，　　香華自嚴身，　好作諸伎樂，　　後作乾闥婆，　為天執樂神。",
        "from": "T17n0723_001:0448a21_5",
        "context_with_next_sentence": true
    },
    {
        "source_sentence": "　　為利而行施，　多瞋好兩舌，　　後作毘舍闍，　其身甚醜陋，　　髼髮而赤眼，　利爪長牙齒。",
        "from": "T17n0723_001:0448a24_6",
        "context_with_next_sentence": true
    },
    {
        "source_sentence": "　　逼他取財物，　而以廣行施，　　性樂心輕躁，　生為負多鬼。",
        "from": "T17n0723_001:0448a27_7",
        "context_with_next_sentence": true
    },
    {
        "source_sentence": "　　多瞋性難滿，　好樂修布施，　　嗜酒喜歌舞，　後生作地神。",
        "from": "T17n0723_001:0448a29_8",
        "context_with_next_sentence": true
    },
    {
        "source_sentence": "　　輿乘獻父母，　給施親善人，　　稟性多慳悋，　生作遊空神。",
        "from": "T17n0723_001:0448b02_9",
        "context_with_next_sentence": true
    },
    {
        "source_sentence": "　　宅舍乘飲食，　以此修惠施，　　生作虛空神，　常與宮殿俱。",
        "from": "T17n0723_001:0448b04_10",
        "context_with_next_sentence": true
    },
    {
        "source_sentence": "　　我已略分別，　畜生餓鬼趣；　　今當次第說，　善道人天果。",
        "from": "T17n0723_001:0448b06_11",
        "context_with_next_sentence": true
    },
    {
        "source_sentence": "　　修種種淨行，　後生善趣中，　　隨業受果報，　今當如實說。",
        "from": "T17n0723_001:0448b08_12",
        "context_with_next_sentence": true
    },
    {
        "source_sentence": "　　天人阿修羅，　欲求長壽者，　　不害生為本，　慧者應當知。",
        "from": "T17n0723_001:0448b10_13",
        "context_with_next_sentence": true
    },
    {
        "source_sentence": "　　慈愍不害生，　樂修諸功德，　　堅固不傾動，　所生離諸難。",
        "from": "T17n0723_001:0448b12_14",
        "context_with_next_sentence": true
    },
    {
        "source_sentence": "　　於諸群生類，　不捶打繫縛，　　由斯不惱業，　所生常無病。",
        "from": "T17n0723_001:0448b14_15",
        "context_with_next_sentence": true
    },
    {
        "source_sentence": "　　未曾修布施，　亦不盜他財，　　所生常短乏，　多求而少獲。",
        "from": "T17n0723_001:0448b16_16",
        "context_with_next_sentence": true
    },
    {
        "source_sentence": "　　能廣行布施，　而復奪他物，　　所生常得財，　隨得尋復失。",
        "from": "T17n0723_001:0448b18_17",
        "context_with_next_sentence": true
    },
    {
        "source_sentence": "　　常不盜他物，　時復行少施，　　方便獲財利，　所得恒不失。",
        "from": "T17n0723_001:0448b20_18",
        "context_with_next_sentence": true
    },
    {
        "source_sentence": "　　常不盜他物，　兼復廣行施，　　所生輒大富，　得財常不失。",
        "from": "T17n0723_001:0448b22_19",
        "context_with_next_sentence": true
    },
    {
        "source_sentence": "　　決定修齋戒，　所生遇正法，　　眾見悉愛樂，　名聞普流布。",
        "from": "T17n0723_001:0448b24_20",
        "context_with_next_sentence": true
    },
    {
        "source_sentence": "　　身心常安樂，　易滿知止足，　　夷泰無憂惱，　質直修正行。",
        "from": "T17n0723_001:0448b26_21",
        "context_with_next_sentence": true
    },
    {
        "source_sentence": "　　欲報所生恩，　信心修福業，　　隨其所生處，　常得父餘財。",
        "from": "T17n0723_001:0448b28_22",
        "context_with_next_sentence": true
    },
    {
        "source_sentence": "　　若以飲食施，　長壽好色力，　　辯慧多財寶，　無病心安樂。",
        "from": "T17n0723_001:0448c01_23",
        "context_with_next_sentence": true
    },
    {
        "source_sentence": "　　施衣得慚愧，　神儀高勝尊，　　人相悉具足，　覩者莫不欣，　　其身常安隱，　心適恒喜歡。",
        "from": "T17n0723_001:0448c03_24",
        "context_with_next_sentence": true
    },
    {
        "source_sentence": "　施屋得舍宅，　　宮殿極嚴麗，　寶藏悉盈滿，　　眾具隨所欲。",
        "from": "T17n0723_001:0448c07_0",
        "context_with_next_sentence": true
    },
    {
        "source_sentence": "　若施井浴池，　　及與淨水漿，　生生無渴乏，　　所欲常隨意。",
        "from": "T17n0723_001:0448c09_0",
        "context_with_next_sentence": true
    },
    {
        "source_sentence": "　橋船濟未渡，　　履屣施徒跣，　常得象馬車，　　是則人中天。",
        "from": "T17n0723_001:0448c11_0",
        "context_with_next_sentence": true
    },
    {
        "source_sentence": "　若以園林施，　　常獲勝妙果，　一切所依蔭，　　心安無熱惱，　眾人所愛樂，　　眷屬悉具足。",
        "from": "T17n0723_001:0448c13_0",
        "context_with_next_sentence": true
    },
    {
        "source_sentence": "　若人施醫藥，　　後生得無病，　長壽常安樂，　　具足色力財；　無量百千世，　　不經疫疾劫，　終遇法醫王，　　永拔生死根。",
        "from": "T17n0723_001:0448c16_0",
        "context_with_next_sentence": true
    },
    {
        "source_sentence": "　造廁除眾穢，　　後無便利患，　身心常清淨，　　見者莫不歡，　緣是離諸垢，　　究竟獲大安。",
        "from": "T17n0723_001:0448c20_0",
        "context_with_next_sentence": true
    },
    {
        "source_sentence": "　若為生天上，　　或復求名聞，　酬恩及望報，　　恐怖故行施，　獲果不清淨，　　所受多麁澁。",
        "from": "T17n0723_001:0448c23_0",
        "context_with_next_sentence": true
    },
    {
        "source_sentence": "　祖先建立施，　　子孫續不絕，　所生蒙遺慶，　　無量餘財寶。",
        "from": "T17n0723_001:0448c26_0",
        "context_with_next_sentence": true
    },
    {
        "source_sentence": "　常歎施功德，　　有財而不捨，　所生恒貧匱，　　欲施無財物。",
        "from": "T17n0723_001:0448c28_0",
        "context_with_next_sentence": true
    },
    {
        "source_sentence": "　常歎布施德，　　愍念常周恤，　所生得大富。",
        "from": "T17n0723_001:0449a01_0",
        "context_with_next_sentence": true
    },
    {
        "source_sentence": "　　不樂修福業，　常樂修智慧，　　而不行布施，　所生常聰哲，　　貧窶無財產。",
        "from": "T17n0723_001:0449a02_1",
        "context_with_next_sentence": true
    },
    {
        "source_sentence": "　唯樂行布施，　　而不修智慧，　所生得大財，　　愚闇無知見。",
        "from": "T17n0723_001:0449a05_0",
        "context_with_next_sentence": true
    },
    {
        "source_sentence": "　施慧二俱修，　　所生具財智；　二俱不修者，　　長夜處貧闇。",
        "from": "T17n0723_001:0449a07_0",
        "context_with_next_sentence": true
    },
    {
        "source_sentence": "　布施無正信，　　後得饒財物，　所受悉麁澁，　　其心常樂著。",
        "from": "T17n0723_001:0449a09_0",
        "context_with_next_sentence": true
    },
    {
        "source_sentence": "　深信行施惠，　　生得上財寶，　所受皆莊嚴，　　其心常愛樂。",
        "from": "T17n0723_001:0449a11_0",
        "context_with_next_sentence": true
    },
    {
        "source_sentence": "　善知良福田，　　恭敬歡喜施，　所生眷屬和，　　俱受安樂報。",
        "from": "T17n0723_001:0449a13_0",
        "context_with_next_sentence": true
    },
    {
        "source_sentence": "　心常輕布施，　　慢意供福田，　後生多財物，　　雖得不能用，　凡品無異聞，　　眾所不敬慕。",
        "from": "T17n0723_001:0449a15_0",
        "context_with_next_sentence": true
    },
    {
        "source_sentence": "　心不輕布施，　　恭敬修福慧，　生得殊勝財，　　親族悉宗敬。",
        "from": "T17n0723_001:0449a18_0",
        "context_with_next_sentence": true
    },
    {
        "source_sentence": "　隨所應惠施，　　其心常歡喜，　生得如意財，　　以道而受用。",
        "from": "T17n0723_001:0449a20_0",
        "context_with_next_sentence": true
    },
    {
        "source_sentence": "　乘理獲財物，　　智慧修布施，　財寶自然至，　　所得皆不失。",
        "from": "T17n0723_001:0449a22_0",
        "context_with_next_sentence": true
    },
    {
        "source_sentence": "　時施無留難，　　明解修福惠，　少求多所獲，　　常得應時物。",
        "from": "T17n0723_001:0449a24_0",
        "context_with_next_sentence": true
    },
    {
        "source_sentence": "　若人修淨行，　　遠離他所愛，　生得賢良妻，　　容德悉具足。",
        "from": "T17n0723_001:0449a26_0",
        "context_with_next_sentence": true
    },
    {
        "source_sentence": "　慧者常遠離，　　非處非時行，　心安身無過，　　具足丈夫法，　清淨修梵行，　　賢聖所稱讚，　受身常鮮潔，　　令聞遠流布，　眾人所瞻仰，　　諸天咸供養。",
        "from": "T17n0723_001:0449a28_0",
        "context_with_next_sentence": true
    },
    {
        "source_sentence": "　若人於此世，　　遠酒離迷亂，　強志不忘誤，　　義辯得無異。",
        "from": "T17n0723_001:0449b04_0",
        "context_with_next_sentence": true
    },
    {
        "source_sentence": "　若人不妄語，　　至誠不虛欺，　受身悉具足，　　不染惡名稱。",
        "from": "T17n0723_001:0449b06_0",
        "context_with_next_sentence": true
    },
    {
        "source_sentence": "　若人不兩舌，　　方便善和諍，　生為人中尊，　　眷屬常不壞。",
        "from": "T17n0723_001:0449b08_0",
        "context_with_next_sentence": true
    },
    {
        "source_sentence": "　若人不惡口，　　美言悅眾聽，　恒聞清淨音，　　宣揚勝妙法。",
        "from": "T17n0723_001:0449b10_0",
        "context_with_next_sentence": true
    },
    {
        "source_sentence": "　若人於此世，　　遠離無義語，　誠實及應時，　　知量饒益說，　後生言常正，　　聞者樂信行。",
        "from": "T17n0723_001:0449b12_0",
        "context_with_next_sentence": true
    },
    {
        "source_sentence": "　若不貪他物，　　未曾起求想，　所生心安樂，　　常得天勝財。",
        "from": "T17n0723_001:0449b15_0",
        "context_with_next_sentence": true
    },
    {
        "source_sentence": "　若不起瞋恚，　　打縛惱逼心，　常好修慈忍，　　後生昇梵天。",
        "from": "T17n0723_001:0449b17_0",
        "context_with_next_sentence": true
    },
    {
        "source_sentence": "　若人於今世，　　深信具正見，　有無真實說，　　習近善知識，　後生天中天，　　慧光踰日月。",
        "from": "T17n0723_001:0449b19_0",
        "context_with_next_sentence": true
    },
    {
        "source_sentence": "　如上所宣說，　　無量清淨業，　隨行各受生，　　世間種種報。",
        "from": "T17n0723_001:0449b22_0",
        "context_with_next_sentence": true
    },
    {
        "source_sentence": "　若欲求大利，　　名稱生天樂，　無常求堅固，　　當勤修德本。",
        "from": "T17n0723_001:0449b24_0",
        "context_with_next_sentence": true
    },
    {
        "source_sentence": "　作淨不淨業，　　莊嚴種種果，　若生人道中，　　雜受黑白報。",
        "from": "T17n0723_001:0449b26_0",
        "context_with_next_sentence": true
    },
    {
        "source_sentence": "　童子及盛壯，　　中年衰老時，　斯各隨本緣，　　迭受苦樂報。",
        "from": "T17n0723_001:0449b28_0",
        "context_with_next_sentence": true
    },
    {
        "source_sentence": "　諸業作已增，　　是則次第受，　雖作不增長，　　久乃獲果報。",
        "from": "T17n0723_001:0449c01_0",
        "context_with_next_sentence": true
    },
    {
        "source_sentence": "　若人施不恒，　　中間致貧匱；　若常修惠施，　　富樂無窮已。",
        "from": "T17n0723_001:0449c03_0",
        "context_with_next_sentence": true
    },
    {
        "source_sentence": "　若人多瞋恚，　　後生恒醜陋；　慈忍無忿怒，　　受身常端正。",
        "from": "T17n0723_001:0449c05_0",
        "context_with_next_sentence": true
    },
    {
        "source_sentence": "　若人不修慧，　　所生癡闇冥；　好智習多聞，　　明哲遇賢聖。",
        "from": "T17n0723_001:0449c07_0",
        "context_with_next_sentence": true
    },
    {
        "source_sentence": "　若能伏憍慢，　　轉身生勝族；　愚惑自矜高，　　常生卑賤中。",
        "from": "T17n0723_001:0449c09_0",
        "context_with_next_sentence": true
    },
    {
        "source_sentence": "　諂諛致身曲，　　訛言形矬陋；　見聖心不喜，　所生常愚憃；　　瘖瘂不能言，　目盲無所見。",
        "from": "T17n0723_001:0449c11_0",
        "context_with_next_sentence": true
    },
    {
        "source_sentence": "　　尊長師善友，　慈心安慰說，　　厭捨不聽受，　所生當聾聵。",
        "from": "T17n0723_001:0449c14_1",
        "context_with_next_sentence": true
    },
    {
        "source_sentence": "　　洗浴諸有德，　供養妙香花，　　斯人所受生，　身相悉端嚴，　　肌體極柔軟，　淨如煉真金。",
        "from": "T17n0723_001:0449c16_2",
        "context_with_next_sentence": true
    },
    {
        "source_sentence": "　　污所不應污，　邪行犯非處，　　害形毀眾生，　由斯受閹身。",
        "from": "T17n0723_001:0449c19_3",
        "context_with_next_sentence": true
    },
    {
        "source_sentence": "　　若人於今世，　愛欲心熾然，　　身口及諸根，　盡習婦人法，　　後常受女身，　多欲不聰慧。",
        "from": "T17n0723_001:0449c21_4",
        "context_with_next_sentence": true
    },
    {
        "source_sentence": "　　若人施燈燭，　演說清淨道，　　迷者示正路，　等愛視眾生，　　後得清淨眼，　明徹無障礙。",
        "from": "T17n0723_001:0449c24_5",
        "context_with_next_sentence": true
    },
    {
        "source_sentence": "　　子愛視眾生，　哀愍諸貧病，　　所生多子孫，　如月在眾星。",
        "from": "T17n0723_001:0449c27_6",
        "context_with_next_sentence": true
    },
    {
        "source_sentence": "　　慈母乳嬰兒，　奉齋修淨行，　　懷姙他所愛，　一切悉不犯；　　由斯淨業故，　生得多婇女，　　圍繞自娛樂，　猶如天帝釋。",
        "from": "T17n0723_001:0449c29_7",
        "context_with_next_sentence": true
    },
    {
        "source_sentence": "　　愛敬禮父母，　恭肅諸所尊，　　後生常高貴，　身體極柔軟。",
        "from": "T17n0723_001:0450a04_8",
        "context_with_next_sentence": true
    },
    {
        "source_sentence": "　　若人於今世，　堅固持律行，　　後得不動財，　猶如雪山王。",
        "from": "T17n0723_001:0450a06_9",
        "context_with_next_sentence": true
    },
    {
        "source_sentence": "　　若人於今世，　常不越儀法，　　若彼求不求，　等施令滿足，　　後生得妙相，　師子方頰車，　　具足無盡財，　如海珍寶渚。",
        "from": "T17n0723_001:0450a08_10",
        "context_with_next_sentence": true
    },
    {
        "source_sentence": "　　身口意清淨，　兼復行布施，　　於他無嫉心，　己財不守護，　　由斯業行報，　後生欝單越。",
        "from": "T17n0723_001:0450a12_11",
        "context_with_next_sentence": true
    },
    {
        "source_sentence": "　若人慕名聞，　　及求生天樂，　依憑善師學，　　身口意清淨。",
        "from": "T17n0723_001:0450a16_0",
        "context_with_next_sentence": true
    },
    {
        "source_sentence": "　所有諸財物，　　愛樂加守護，　由斯業緣故，　　後生四王家。",
        "from": "T17n0723_001:0450a18_0",
        "context_with_next_sentence": true
    },
    {
        "source_sentence": "　若人於今世，　　志強不隨人，　所行多幻偽，　　亦修諸善法，　樂觀他鬪訟，　　兼行好布施，　由斯業緣故，　　後作阿修羅。",
        "from": "T17n0723_001:0450a20_0",
        "context_with_next_sentence": true
    },
    {
        "source_sentence": "　孝順淨供養，　　父母諸尊長，　忍辱少瞋恨，　　不樂觀鬪訟，　由斯業緣故，　　後生忉利天。",
        "from": "T17n0723_001:0450a24_0",
        "context_with_next_sentence": true
    },
    {
        "source_sentence": "　若人自不鬪，　　亦不觀他諍，　精勤修善法，　　得作夜摩天。",
        "from": "T17n0723_001:0450a27_0",
        "context_with_next_sentence": true
    },
    {
        "source_sentence": "　於身善觀察，　　好學集多聞，　專精思惟義，　　樂修淨功德，　由斯業緣故，　　後生兜率天。",
        "from": "T17n0723_001:0450a29_0",
        "context_with_next_sentence": true
    },
    {
        "source_sentence": "　修習勝布施，　　樂誦諸經典，　方便行善法，　　自力不由他，　慇懃精進故，　　後生化樂天。",
        "from": "T17n0723_001:0450b03_0",
        "context_with_next_sentence": true
    },
    {
        "source_sentence": "　修行勝布施，　　善攝護諸根，　精勤不退轉，　　欣樂他功德，　由斯業緣故，　　後生他化天。",
        "from": "T17n0723_001:0450b06_0",
        "context_with_next_sentence": true
    },
    {
        "source_sentence": "　捨離熾然欲，　　修習四梵行，　離生欣樂俱，　　轉身生梵宮。",
        "from": "T17n0723_001:0450b09_0",
        "context_with_next_sentence": true
    },
    {
        "source_sentence": "　又離覺觀心，　　亦度離生喜，　定生喜樂俱，　　上生光音天。",
        "from": "T17n0723_001:0450b11_0",
        "context_with_next_sentence": true
    },
    {
        "source_sentence": "　離定生喜樂，　　一向與樂俱，　捨念三摩提，　　生彼遍淨天。",
        "from": "T17n0723_001:0450b13_0",
        "context_with_next_sentence": true
    },
    {
        "source_sentence": "　悉已度苦樂，　　不苦不樂俱，　捨及清淨念，　　得生廣果天。",
        "from": "T17n0723_001:0450b15_0",
        "context_with_next_sentence": true
    },
    {
        "source_sentence": "　覺知離想過，　　及厭五種有，　深愛著無想，　　生彼無想天。",
        "from": "T17n0723_001:0450b17_0",
        "context_with_next_sentence": true
    },
    {
        "source_sentence": "　世俗及無漏，　　修習諸熏禪，　熏禪正受力，　　生五淨居天。",
        "from": "T17n0723_001:0450b19_0",
        "context_with_next_sentence": true
    },
    {
        "source_sentence": "　修習軟中品，　　無煩無熱天；　修習上三品，　　次生三淨天。",
        "from": "T17n0723_001:0450b21_0",
        "context_with_next_sentence": true
    },
    {
        "source_sentence": "　如是次第上，　　乃至色究竟。",
        "from": "T17n0723_001:0450b23_0",
        "context_with_next_sentence": true
    },
    {
        "source_sentence": "　依色無常想，　　超修無量空；　次觀無量識，　　捨至無所有，　又離無所有，　　乃至非非想。",
        "from": "T17n0723_001:0450b24_0",
        "context_with_next_sentence": true
    },
    {
        "source_sentence": "　我已說生死，　　有有果報等，　於彼業果報，　　慧者當觀察。",
        "from": "T17n0723_001:0450b27_0",
        "context_with_next_sentence": true
    },
    {
        "source_sentence": "　應修清淨業，　　離苦疾受樂，　已說諸生死，　　種種業差別。",
        "from": "T17n0723_001:0450b29_0",
        "context_with_next_sentence": true
    },
    {
        "source_sentence": "　非自在天生，　　亦非自然有，　非時非無因，　　唯從煩惱起。",
        "from": "T17n0723_001:0450c02_0",
        "context_with_next_sentence": true
    },
    {
        "source_sentence": "　觀彼有無常，　　慧者不染著，　出離諸繫縛，　　永到安隱處。",
        "from": "T17n0723_001:0450c04_0",
        "context_with_next_sentence": true
    },
    {
        "source_sentence": "分別業報略經",
        "from": "T17n0723_001:0450c06_0",
        "context_with_next_sentence": false
    }
]