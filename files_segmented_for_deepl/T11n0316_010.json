[
    {
        "source_sentence": "佛說大乘菩薩藏正法經卷第十",
        "from": "T11n0316_010:0801b23_0",
        "context_with_next_sentence": true
    },
    {
        "source_sentence": "譯經三藏朝散大夫試光祿卿",
        "from": "T11n0316_010:0801b25_0",
        "context_with_next_sentence": true
    },
    {
        "source_sentence": "光梵大師賜紫沙門臣惟淨",
        "from": "T11n0316_010:0801b26_0",
        "context_with_next_sentence": true
    },
    {
        "source_sentence": "等奉　詔譯",
        "from": "T11n0316_010:0801b27_0",
        "context_with_next_sentence": true
    },
    {
        "source_sentence": "如來不思議品第四之四",
        "from": "T11n0316_010:0801b28_0",
        "context_with_next_sentence": true
    },
    {
        "source_sentence": "「復次舍利子！",
        "from": "T11n0316_010:0801b29_0",
        "context_with_next_sentence": true
    },
    {
        "source_sentence": "住信菩薩於佛如來十種智力不可思議，聞已淨信，超越分別、離諸疑惑，後復生起身喜心喜適悅之相，發希有想。",
        "from": "T11n0316_010:0801b29_1",
        "context_with_next_sentence": true
    },
    {
        "source_sentence": "如來以具十智力故了知勝處，於天人世間能師子吼轉妙梵輪，所有一切天人魔梵悉不能轉，無與如來同其法者。",
        "from": "T11n0316_010:0801c02_2",
        "context_with_next_sentence": true
    },
    {
        "source_sentence": "云何十力？",
        "from": "T11n0316_010:0801c05_3",
        "context_with_next_sentence": true
    },
    {
        "source_sentence": "一者處非處智力，二者業報智力，三者種種信解智力，四者種種界智力，五者根勝劣智力，六者至處道智力，七者禪定解脫等持等至染淨智力，八者宿住隨念作證智力，九者天眼作證智力，十者漏盡作證智力。",
        "from": "T11n0316_010:0801c05_4",
        "context_with_next_sentence": true
    },
    {
        "source_sentence": "舍利子！",
        "from": "T11n0316_010:0801c10_5",
        "context_with_next_sentence": true
    },
    {
        "source_sentence": "如是名為如來十種智力。",
        "from": "T11n0316_010:0801c10_6",
        "context_with_next_sentence": true
    },
    {
        "source_sentence": "如來以具十智力故了知勝處，於大眾中能師子吼轉妙梵輪，乃至一切世間無與如來同其法者。",
        "from": "T11n0316_010:0801c11_7",
        "context_with_next_sentence": true
    },
    {
        "source_sentence": "「云何如來處非處智力？",
        "from": "T11n0316_010:0801c14_0",
        "context_with_next_sentence": true
    },
    {
        "source_sentence": "謂佛如來以其無上最勝智力，於處非處如實了知。",
        "from": "T11n0316_010:0801c14_1",
        "context_with_next_sentence": true
    },
    {
        "source_sentence": "何者是處？",
        "from": "T11n0316_010:0801c15_2",
        "context_with_next_sentence": true
    },
    {
        "source_sentence": "何者非處？",
        "from": "T11n0316_010:0801c15_3",
        "context_with_next_sentence": true
    },
    {
        "source_sentence": "舍利子！",
        "from": "T11n0316_010:0801c16_4",
        "context_with_next_sentence": true
    },
    {
        "source_sentence": "所言非處者，謂不容受，身作惡者、語作惡者、意作惡者能感悅意光澤可愛果報，若如此者無有是處。",
        "from": "T11n0316_010:0801c16_5",
        "context_with_next_sentence": true
    },
    {
        "source_sentence": "而或可容受者，謂身語意造作諸惡，不能招感悅意光澤可愛果報，斯有是處。",
        "from": "T11n0316_010:0801c18_6",
        "context_with_next_sentence": true
    },
    {
        "source_sentence": "又非處者，謂身語意業造作諸善，而能招感不悅意光澤可愛果報，無有是處。",
        "from": "T11n0316_010:0801c20_7",
        "context_with_next_sentence": true
    },
    {
        "source_sentence": "可容受者，謂身語意造作諸善，而能招感悅意光澤可愛果報，斯有是處。",
        "from": "T11n0316_010:0801c22_8",
        "context_with_next_sentence": true
    },
    {
        "source_sentence": "又非處者，謂慳悋人感大富果，無有是處；若慳悋人感貧窮果，斯有是處。",
        "from": "T11n0316_010:0801c23_9",
        "context_with_next_sentence": true
    },
    {
        "source_sentence": "又非處者，謂行施人感貧窮果，無有是處；若行施人感大富果，斯有是處。",
        "from": "T11n0316_010:0801c25_10",
        "context_with_next_sentence": true
    },
    {
        "source_sentence": "又非處者，謂破戒人得生天人，無有是處；若破戒人當墮地獄餓鬼傍生趣中，斯有是處。",
        "from": "T11n0316_010:0801c27_11",
        "context_with_next_sentence": true
    },
    {
        "source_sentence": "又非處者，謂持戒人返墮地獄、餓鬼、傍生趣中，無有是處；若持戒人生天、人中，斯有是處。",
        "from": "T11n0316_010:0801c29_12",
        "context_with_next_sentence": true
    },
    {
        "source_sentence": "又非處者，謂瞋恚人感端正果，無有是處；若瞋恚人感醜陋果，斯有是處。",
        "from": "T11n0316_010:0802a02_13",
        "context_with_next_sentence": true
    },
    {
        "source_sentence": "又非處者，謂忍辱人感醜陋果，無有是處；若忍辱人感端正果，斯有是處。",
        "from": "T11n0316_010:0802a03_14",
        "context_with_next_sentence": true
    },
    {
        "source_sentence": "又非處者，謂懈怠人而能獲得現前三昧，無有是處；若懈怠人不得現前三昧，斯有是處。",
        "from": "T11n0316_010:0802a05_15",
        "context_with_next_sentence": true
    },
    {
        "source_sentence": "又非處者，謂精進人不得現前三昧，無有是處；若精進人而能獲得現前三昧，斯有是處。",
        "from": "T11n0316_010:0802a07_16",
        "context_with_next_sentence": true
    },
    {
        "source_sentence": "又非處者，謂散亂心人得出離道，無有是處；若散亂心人不能獲得出離之道，斯有是處。",
        "from": "T11n0316_010:0802a09_17",
        "context_with_next_sentence": true
    },
    {
        "source_sentence": "又非處者，謂能安住心一境性之人不能獲得彼出離道，無有是處；若能安住心一境性之人得出離道，斯有是處。",
        "from": "T11n0316_010:0802a11_18",
        "context_with_next_sentence": true
    },
    {
        "source_sentence": "又非處者，謂無慧人而能除斷一切種子習氣，無有是處；若無慧人不能除斷一切種子習氣，斯有是處。",
        "from": "T11n0316_010:0802a14_19",
        "context_with_next_sentence": true
    },
    {
        "source_sentence": "又非處者，謂有慧人不能除斷一切種子習氣，無有是處；若有慧人能斷一切種子習氣，斯有是處。",
        "from": "T11n0316_010:0802a16_20",
        "context_with_next_sentence": true
    },
    {
        "source_sentence": "又非處者，謂殺生人起殺害因感長壽果，無有是處；若殺生人感短壽果，斯有是處。",
        "from": "T11n0316_010:0802a18_21",
        "context_with_next_sentence": true
    },
    {
        "source_sentence": "又非處者，謂離殺生之人感短壽果，無有是處；若離殺生之人感長壽果，斯有是處。",
        "from": "T11n0316_010:0802a20_22",
        "context_with_next_sentence": true
    },
    {
        "source_sentence": "又非處者，謂偷盜之人感大富果，無有是處；若偷盜之人感貧窮果，斯有是處。",
        "from": "T11n0316_010:0802a22_23",
        "context_with_next_sentence": true
    },
    {
        "source_sentence": "又非處者，謂離偷盜之人感貧窮果，無有是處；若離偷盜人感大富果，斯有是處。",
        "from": "T11n0316_010:0802a24_24",
        "context_with_next_sentence": true
    },
    {
        "source_sentence": "又非處者，謂邪染之人得有子妻室，無有是處；若邪染之人不得有子妻室，斯有是處。",
        "from": "T11n0316_010:0802a26_25",
        "context_with_next_sentence": true
    },
    {
        "source_sentence": "又非處者，謂離邪染人不得有子妻室，無有是處；若離邪染之人得有子妻室，斯有是處。",
        "from": "T11n0316_010:0802a28_0",
        "context_with_next_sentence": true
    },
    {
        "source_sentence": "又非處者，謂妄語之人不招毀謗，無有是處；招其謗者，斯有是處。",
        "from": "T11n0316_010:0802b01_0",
        "context_with_next_sentence": true
    },
    {
        "source_sentence": "又非處者，謂離妄語之人返招毀謗，無有是處；不招謗者，斯有是處。",
        "from": "T11n0316_010:0802b02_1",
        "context_with_next_sentence": true
    },
    {
        "source_sentence": "又非處者，謂兩舌之人眷屬不離，無有是處；若眷屬分離，斯有是處。",
        "from": "T11n0316_010:0802b04_0",
        "context_with_next_sentence": true
    },
    {
        "source_sentence": "又非處者，謂離兩舌之人眷屬分離，無有是處；若眷屬不離，斯有是處。",
        "from": "T11n0316_010:0802b05_1",
        "context_with_next_sentence": true
    },
    {
        "source_sentence": "又非處者，謂惡口之人常聞悅意語言，無有是處；若其不聞悅意語言，斯有是處。",
        "from": "T11n0316_010:0802b07_2",
        "context_with_next_sentence": true
    },
    {
        "source_sentence": "又非處者，謂離惡口之人不聞悅意語言，無有是處；若其聞者，斯有是處。",
        "from": "T11n0316_010:0802b08_3",
        "context_with_next_sentence": true
    },
    {
        "source_sentence": "又非處者，謂綺語之人得決定辯才，無有是處；若其不得，斯有是處。",
        "from": "T11n0316_010:0802b10_4",
        "context_with_next_sentence": true
    },
    {
        "source_sentence": "又非處者，謂離綺語之人不得決定辯才，無有是處；若其得者，斯有是處。",
        "from": "T11n0316_010:0802b12_5",
        "context_with_next_sentence": true
    },
    {
        "source_sentence": "又非處者，謂多貪人得大富者，無有是處；若其不得，斯有是處。",
        "from": "T11n0316_010:0802b13_6",
        "context_with_next_sentence": true
    },
    {
        "source_sentence": "又非處者，謂離貪人大富斷續，無有是處；若不斷續，斯有是處。",
        "from": "T11n0316_010:0802b15_7",
        "context_with_next_sentence": true
    },
    {
        "source_sentence": "又非處者，謂瞋恚心人不墮地獄，無有是處；若其墮者，斯有是處。",
        "from": "T11n0316_010:0802b16_8",
        "context_with_next_sentence": true
    },
    {
        "source_sentence": "又非處者，謂離瞋人不於善趣天界中生，無有是處；若其生者，斯有是處。",
        "from": "T11n0316_010:0802b18_9",
        "context_with_next_sentence": true
    },
    {
        "source_sentence": "又非處者，謂邪見人積集邪見之因能得聖道，無有是處；若邪見人積集邪見之因不得聖道，斯有是處。",
        "from": "T11n0316_010:0802b19_10",
        "context_with_next_sentence": true
    },
    {
        "source_sentence": "又非處者，謂正見人積集正見因故不得聖道，無有是處；若正見人積集正見因故獲得聖道，斯有是處。",
        "from": "T11n0316_010:0802b22_11",
        "context_with_next_sentence": true
    },
    {
        "source_sentence": "又非處者，謂修施行之人若不得淨心分位，無有是處；若其得者，斯有是處。",
        "from": "T11n0316_010:0802b24_12",
        "context_with_next_sentence": true
    },
    {
        "source_sentence": "又非處者，謂持淨戒人不得淨心分位，無有是處；若其得者，斯有是處。",
        "from": "T11n0316_010:0802b26_13",
        "context_with_next_sentence": true
    },
    {
        "source_sentence": "又非處者，若起有所得見之人獲順忍者，無有是處；若其不得，斯有是處。",
        "from": "T11n0316_010:0802b27_14",
        "context_with_next_sentence": true
    },
    {
        "source_sentence": "又非處者，若證空解脫人不得順忍者，無有是處；若其得者，斯有是處。",
        "from": "T11n0316_010:0802b29_15",
        "context_with_next_sentence": true
    },
    {
        "source_sentence": "又非處者，謂惡作之人得住輕安心者，無有是處；若其不得，斯有是處。",
        "from": "T11n0316_010:0802c02_0",
        "context_with_next_sentence": true
    },
    {
        "source_sentence": "又非處者，謂惡作之人得心調伏及輕安者，無有是處；若其不得，斯有是處。",
        "from": "T11n0316_010:0802c03_1",
        "context_with_next_sentence": true
    },
    {
        "source_sentence": "又非處者，若諸女人成轉輪聖王，無有是處；若男子得成，斯有是處。",
        "from": "T11n0316_010:0802c05_2",
        "context_with_next_sentence": true
    },
    {
        "source_sentence": "又非處者，若諸女人成帝釋天主，無有是處；若男子得成，斯有是處。",
        "from": "T11n0316_010:0802c06_3",
        "context_with_next_sentence": true
    },
    {
        "source_sentence": "又非處者，若諸女人成梵王者，無有是處；若男子得成，斯有是處。",
        "from": "T11n0316_010:0802c08_4",
        "context_with_next_sentence": true
    },
    {
        "source_sentence": "又非處者，若諸女人現成佛果者，無有是處；若八人地次第得果，斯有是處。",
        "from": "T11n0316_010:0802c09_5",
        "context_with_next_sentence": true
    },
    {
        "source_sentence": "又非處者，謂須陀洹人現轉證成第八位者，無有是處；若於此蘊中趣涅盤者，斯有是處。",
        "from": "T11n0316_010:0802c11_6",
        "context_with_next_sentence": true
    },
    {
        "source_sentence": "又非處者，若斯陀含人現轉第三位者，無有是處；若於此蘊中趣涅槃者，斯有是處。",
        "from": "T11n0316_010:0802c13_7",
        "context_with_next_sentence": true
    },
    {
        "source_sentence": "又非處者，若阿那含人還來人間，無有是處；於此蘊中趣涅盤者，斯有是處。",
        "from": "T11n0316_010:0802c15_8",
        "context_with_next_sentence": true
    },
    {
        "source_sentence": "又非處者，若阿羅漢人有結習者，無有是處；若其無者，斯有是處。",
        "from": "T11n0316_010:0802c17_9",
        "context_with_next_sentence": true
    },
    {
        "source_sentence": "又非處者，謂諸聖人趣求異類師尊教授異義所生法者，無有是處；若不然者，斯有是處。",
        "from": "T11n0316_010:0802c18_10",
        "context_with_next_sentence": true
    },
    {
        "source_sentence": "又非處者，若得無生法忍之人有退轉者，無有是處；乃至得證菩提，斯有是處。",
        "from": "T11n0316_010:0802c20_11",
        "context_with_next_sentence": true
    },
    {
        "source_sentence": "又非處者，若諸菩薩坐菩提場已而不證成菩提果者，無有是處；若諸菩薩坐菩提場已，決定證成阿耨多羅三藐三菩提果然後起座，斯有是處。",
        "from": "T11n0316_010:0802c22_12",
        "context_with_next_sentence": true
    },
    {
        "source_sentence": "又非處者，謂諸佛如來於種子習氣有所表現者，無有是處；若佛如來所有一切種子習氣悉能除斷，斯有是處。",
        "from": "T11n0316_010:0802c25_13",
        "context_with_next_sentence": true
    },
    {
        "source_sentence": "又非處者，謂佛如來智有障礙，無有是處；若佛如來智無障礙，斯有是處。",
        "from": "T11n0316_010:0802c28_14",
        "context_with_next_sentence": true
    },
    {
        "source_sentence": "又非處者，謂能觀見諸佛如來最勝頂相，無有是處；若不能見佛頂相者，斯有是處。",
        "from": "T11n0316_010:0803a01_15",
        "context_with_next_sentence": true
    },
    {
        "source_sentence": "又非處者，謂能知佛心所行者，無有是處；若不能知諸佛如來心所行者，斯有是處。",
        "from": "T11n0316_010:0803a02_16",
        "context_with_next_sentence": true
    },
    {
        "source_sentence": "又非處者，謂佛如來住等引心有所得相者，無有是處；若佛如來常住等引心者，斯有是處。",
        "from": "T11n0316_010:0803a04_17",
        "context_with_next_sentence": true
    },
    {
        "source_sentence": "又非處者，若謂如來語言虛妄不決定者，無有是處；若佛如來言無虛妄，斯有是處。",
        "from": "T11n0316_010:0803a06_18",
        "context_with_next_sentence": true
    },
    {
        "source_sentence": "又非處者，若謂如來有其過失，無有是處；諸佛如來離諸過失，斯有是處。",
        "from": "T11n0316_010:0803a08_19",
        "context_with_next_sentence": true
    },
    {
        "source_sentence": "「舍利子！",
        "from": "T11n0316_010:0803a11_0",
        "context_with_next_sentence": true
    },
    {
        "source_sentence": "如是等法！",
        "from": "T11n0316_010:0803a11_1",
        "context_with_next_sentence": true
    },
    {
        "source_sentence": "如四無所畏、十八不共法中廣說。",
        "from": "T11n0316_010:0803a11_2",
        "context_with_next_sentence": true
    },
    {
        "source_sentence": "「復次舍利子！",
        "from": "T11n0316_010:0803a13_0",
        "context_with_next_sentence": true
    },
    {
        "source_sentence": "若謂諸佛如來於現在世中若知若見有障礙者，無有是處；若諸佛如來於現在世中若知若見無障礙者，斯有是處。",
        "from": "T11n0316_010:0803a13_1",
        "context_with_next_sentence": true
    },
    {
        "source_sentence": "舍利子，如是所說如來所有處非處智力無有邊際，若欲知其邊際之者，譬如虛空所可知耶？",
        "from": "T11n0316_010:0803a15_2",
        "context_with_next_sentence": true
    },
    {
        "source_sentence": "若其虛空不知邊際，如來、應供、正等正覺處非處智力邊際亦然。",
        "from": "T11n0316_010:0803a18_3",
        "context_with_next_sentence": true
    },
    {
        "source_sentence": "諸住信菩薩得聞如來不可思議處非處智力已，發生淨信，超越分別、離諸疑惑，後復生起身喜心喜適悅之相，發希有想。」",
        "from": "T11n0316_010:0803a19_4",
        "context_with_next_sentence": true
    },
    {
        "source_sentence": "爾時世尊重明斯義說伽陀曰：「十方虛空無邊量，　　處非處智力亦然，　智力真實遍世間，　　廣說最上真實法。",
        "from": "T11n0316_010:0803a23_0",
        "context_with_next_sentence": true
    },
    {
        "source_sentence": "　若人圓具解脫器，　　知彼所行為說法，　彼圓法器諸眾生，　　知處非處住捨行。",
        "from": "T11n0316_010:0803a26_0",
        "context_with_next_sentence": true
    },
    {
        "source_sentence": "　虛空大地尚可動，　　佛說果報無虛妄，　處非處智若圓成，　　世出世間十力具。",
        "from": "T11n0316_010:0803a28_0",
        "context_with_next_sentence": true
    },
    {
        "source_sentence": "「舍利子！",
        "from": "T11n0316_010:0803b01_0",
        "context_with_next_sentence": true
    },
    {
        "source_sentence": "此是如來第一智力。",
        "from": "T11n0316_010:0803b01_1",
        "context_with_next_sentence": true
    },
    {
        "source_sentence": "如來、應供、正等正覺以具如是勝智力故了知勝處，於大眾中能師子吼轉妙梵輪，乃至世間無與如來同其法者。",
        "from": "T11n0316_010:0803b01_2",
        "context_with_next_sentence": true
    },
    {
        "source_sentence": "「復次舍利子！",
        "from": "T11n0316_010:0803b05_0",
        "context_with_next_sentence": true
    },
    {
        "source_sentence": "云何名為如來業報智力？",
        "from": "T11n0316_010:0803b05_1",
        "context_with_next_sentence": true
    },
    {
        "source_sentence": "謂佛如來以無上智，於過去未來現在一切眾生，所作諸業積集因處位、若身根因通眼根分位，如是諸根因及分位如來悉如實知。",
        "from": "T11n0316_010:0803b05_2",
        "context_with_next_sentence": true
    },
    {
        "source_sentence": "若諸眾生有布施根性修持戒行，如來了知自他根故，即為宣說布施之法。",
        "from": "T11n0316_010:0803b08_3",
        "context_with_next_sentence": true
    },
    {
        "source_sentence": "若諸眾生有持戒根性修布施行，如來了知自他根故，即為宣說持戒之法。",
        "from": "T11n0316_010:0803b10_4",
        "context_with_next_sentence": true
    },
    {
        "source_sentence": "若諸眾生有忍辱根性修精進行，如來了知自他根故，即為宣說忍辱之法。",
        "from": "T11n0316_010:0803b12_5",
        "context_with_next_sentence": true
    },
    {
        "source_sentence": "若諸眾生有精進根性修忍辱行，如來了知自他根故，即為宣說精進之法。",
        "from": "T11n0316_010:0803b14_0",
        "context_with_next_sentence": true
    },
    {
        "source_sentence": "若諸眾生有禪定根性修勝慧行，如來了知自他根故，即為宣說禪定之法。",
        "from": "T11n0316_010:0803b15_1",
        "context_with_next_sentence": true
    },
    {
        "source_sentence": "若諸眾生有勝慧根性修禪定行，如來了知自他根故，即為宣說勝慧之法。",
        "from": "T11n0316_010:0803b17_2",
        "context_with_next_sentence": true
    },
    {
        "source_sentence": "總略乃至諸菩提分法亦如是說。",
        "from": "T11n0316_010:0803b19_3",
        "context_with_next_sentence": true
    },
    {
        "source_sentence": "若諸眾生具聲聞根性修緣覺乘行，如來了知自他根故，即為宣說聲聞乘法。",
        "from": "T11n0316_010:0803b19_4",
        "context_with_next_sentence": true
    },
    {
        "source_sentence": "若諸眾生具緣覺根性修聲聞乘行，如來了知自他根故，即為宣說緣覺乘法。",
        "from": "T11n0316_010:0803b21_5",
        "context_with_next_sentence": true
    },
    {
        "source_sentence": "若諸眾生具大乘根性而修聲聞緣覺乘行，如來了知自他根故，即為宣說大乘之法。",
        "from": "T11n0316_010:0803b23_6",
        "context_with_next_sentence": true
    },
    {
        "source_sentence": "若諸眾生具最上乘根性修大乘行，如來了知實了知。",
        "from": "T11n0316_010:0803b25_7",
        "context_with_next_sentence": true
    },
    {
        "source_sentence": "若諸眾生於現在世積集樂因，未來世中感其苦報，如來決定如實了知。",
        "from": "T11n0316_010:0803b26_8",
        "context_with_next_sentence": true
    },
    {
        "source_sentence": "若諸眾生於現在世積集苦因，未來世中感其苦報，如來決定如實了知。",
        "from": "T11n0316_010:0803b28_9",
        "context_with_next_sentence": true
    },
    {
        "source_sentence": "若諸眾生於現在世積集樂因，未來世中感其樂報，如來決定如實了知。",
        "from": "T11n0316_010:0803b29_10",
        "context_with_next_sentence": true
    },
    {
        "source_sentence": "舍利子！",
        "from": "T11n0316_010:0803c02_11",
        "context_with_next_sentence": true
    },
    {
        "source_sentence": "如來於過去未來現在世中一切眾生，所有諸業若因若果，如來真實無異無別，決定一一如實了知。",
        "from": "T11n0316_010:0803c02_12",
        "context_with_next_sentence": true
    },
    {
        "source_sentence": "如來隨所知已，如其所應皆為說法。",
        "from": "T11n0316_010:0803c04_13",
        "context_with_next_sentence": true
    },
    {
        "source_sentence": "舍利子！",
        "from": "T11n0316_010:0803c05_14",
        "context_with_next_sentence": true
    },
    {
        "source_sentence": "如來、應供、正等正覺，於過去未來現在一切眾生，諸業果報、積集因處，皆如實知。",
        "from": "T11n0316_010:0803c05_15",
        "context_with_next_sentence": true
    },
    {
        "source_sentence": "如來智力無有邊際，若欲知其邊際之者，譬如虛空所可知耶？",
        "from": "T11n0316_010:0803c07_16",
        "context_with_next_sentence": true
    },
    {
        "source_sentence": "若其虛空不知邊際，如來、應供、正等正覺業報智力邊際亦然。",
        "from": "T11n0316_010:0803c09_17",
        "context_with_next_sentence": true
    },
    {
        "source_sentence": "諸住信菩薩得聞如來不可思議業報智力已，發生淨信，超越分別、離諸疑惑，後復生起身喜心喜適悅之相，發希有想。」",
        "from": "T11n0316_010:0803c10_18",
        "context_with_next_sentence": true
    },
    {
        "source_sentence": "爾時世尊重明斯義說伽陀曰：「佛善了知諸因果，　　業法智眼悉能觀，　無礙智遍三世中，　　諸眾生行悉明達。",
        "from": "T11n0316_010:0803c14_0",
        "context_with_next_sentence": true
    },
    {
        "source_sentence": "　苦樂諸因及所願，　　遍諸眾生五趣中，　輪轉一切諸苦因，　　善逝決定皆明了。",
        "from": "T11n0316_010:0803c17_0",
        "context_with_next_sentence": true
    },
    {
        "source_sentence": "　所有黑白諸業報，　　因果願求亦復然，　能仁真實悉了知，　　猶觀掌中如意寶。",
        "from": "T11n0316_010:0803c19_0",
        "context_with_next_sentence": true
    },
    {
        "source_sentence": "　若諸業法修因少，　　當來果報獲無量，　若因無量果還微，　　善逝真實皆曉了。",
        "from": "T11n0316_010:0803c21_0",
        "context_with_next_sentence": true
    },
    {
        "source_sentence": "　修聲聞行果如願，　　緣覺菩提因願同，　無上智果願亦然，　　善逝如實皆曉了。",
        "from": "T11n0316_010:0803c23_0",
        "context_with_next_sentence": true
    },
    {
        "source_sentence": "　若於先業修苦因，　　後復當招於樂果，　若於諸業修樂因，　　後復當招於苦果；　苦因苦果如是法，　　樂因樂果亦復然，　自業自果和合因，　　善逝如實皆曉了。",
        "from": "T11n0316_010:0803c25_0",
        "context_with_next_sentence": true
    },
    {
        "source_sentence": "　諸有苦法三世轉，　　遍諸眾生五趣中，　真實無斷無異門，　　佛無上智皆明了。",
        "from": "T11n0316_010:0803c29_0",
        "context_with_next_sentence": true
    },
    {
        "source_sentence": "「舍利子！",
        "from": "T11n0316_010:0804a02_0",
        "context_with_next_sentence": true
    },
    {
        "source_sentence": "此是如來第二智力。",
        "from": "T11n0316_010:0804a02_1",
        "context_with_next_sentence": true
    },
    {
        "source_sentence": "如來以具勝智力故了知勝處，於大眾中能師子吼轉妙梵輪，一切世間天人魔梵皆不能轉，乃至無與如來同其法者。」",
        "from": "T11n0316_010:0804a02_2",
        "context_with_next_sentence": true
    },
    {
        "source_sentence": "佛說大乘菩薩藏正法經卷第十",
        "from": "T11n0316_010:0804a06_0",
        "context_with_next_sentence": true
    },
    {
        "source_sentence": "諸果報等皆如實知。",
        "from": "T11n0316_010:0804a07_0",
        "context_with_next_sentence": true
    },
    {
        "source_sentence": "云何了知？",
        "from": "T11n0316_010:0804a07_1",
        "context_with_next_sentence": true
    },
    {
        "source_sentence": "舍利子！",
        "from": "T11n0316_010:0804a07_2",
        "context_with_next_sentence": true
    },
    {
        "source_sentence": "謂諸如來、應供、正等正覺，於諸眾生過去諸業所集善因，離諸不善，於未來世與其善果，如來一一如實了知。",
        "from": "T11n0316_010:0804a07_3",
        "context_with_next_sentence": true
    },
    {
        "source_sentence": "若諸眾生造不善業，集不善因，離諸善法，於未來世獲不善果，如來一一如實了知。",
        "from": "T11n0316_010:0804a10_4",
        "context_with_next_sentence": true
    },
    {
        "source_sentence": "若諸眾生積集業因，於未來世感下劣分位，如來決定如實了知。",
        "from": "T11n0316_010:0804a12_5",
        "context_with_next_sentence": true
    },
    {
        "source_sentence": "若諸眾生積集業因，於現在世感殊勝分位，於未來世亦感殊勝分位，如來決定如實了知。",
        "from": "T11n0316_010:0804a14_6",
        "context_with_next_sentence": true
    },
    {
        "source_sentence": "若諸眾生積集業因，於過去世起下劣行，未來世中起廣大行，如來決定如實了知。",
        "from": "T11n0316_010:0804a16_7",
        "context_with_next_sentence": true
    },
    {
        "source_sentence": "若諸眾生積集業因少分發起，當感廣大殊勝分位，如來決定如實了知。",
        "from": "T11n0316_010:0804a18_8",
        "context_with_next_sentence": true
    },
    {
        "source_sentence": "若諸眾生積集業因廣大發起，當感少分殊勝分位，如來決定如實了知。",
        "from": "T11n0316_010:0804a20_9",
        "context_with_next_sentence": true
    },
    {
        "source_sentence": "若諸眾生修聲聞行感聲聞果，如來決定如實了知。",
        "from": "T11n0316_010:0804a21_10",
        "context_with_next_sentence": true
    },
    {
        "source_sentence": "若諸眾生修緣覺行感緣覺果，如來決定如實了知。",
        "from": "T11n0316_010:0804a23_11",
        "context_with_next_sentence": true
    },
    {
        "source_sentence": "若諸眾生修佛智因感佛智果，如來決定如實了知。",
        "from": "T11n0316_010:0804a24_12",
        "context_with_next_sentence": true
    },
    {
        "source_sentence": "若諸眾生於現在世積集苦因，未來世中感其樂報，如來決定如",
        "from": "T11n0316_010:0804a25_13",
        "context_with_next_sentence": false
    }
]