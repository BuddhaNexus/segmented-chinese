[
    {
        "source_sentence": "佛說難提釋經",
        "from": "T02n0113_001:0505b18_0",
        "context_with_next_sentence": true
    },
    {
        "source_sentence": "西晉沙門法炬譯",
        "from": "T02n0113_001:0505b20_0",
        "context_with_next_sentence": true
    },
    {
        "source_sentence": "聞如是：一時，佛行在俱舍梨國，樹名尼拘類。",
        "from": "T02n0113_001:0505b21_0",
        "context_with_next_sentence": true
    },
    {
        "source_sentence": "是時，多聚會比丘在迦梨講堂，樹間會坐為佛作衣，今佛不久夏竟，夏已盡佛自說：「三月已竟作衣已，當到多人處。」",
        "from": "T02n0113_001:0505b22_0",
        "context_with_next_sentence": true
    },
    {
        "source_sentence": "便難提釋聞，多聚會比丘在迦梨講堂樹間會坐，為佛作衣。",
        "from": "T02n0113_001:0505b24_1",
        "context_with_next_sentence": true
    },
    {
        "source_sentence": "今佛不久夏竟，夏已盡佛自說：「三月已竟作衣已，當到多人處。」",
        "from": "T02n0113_001:0505b26_0",
        "context_with_next_sentence": true
    },
    {
        "source_sentence": "難提釋已聞如是，便到佛所，已到為佛足禮，便坐一處。",
        "from": "T02n0113_001:0505b27_1",
        "context_with_next_sentence": true
    },
    {
        "source_sentence": "已坐，難提釋白佛言：「如是我聞，多聚會比丘在迦梨講堂樹間會坐，為佛作衣，今佛不久夏竟已，夏盡佛自說：『三月已竟，作衣已，當到多人處。』",
        "from": "T02n0113_001:0505b28_2",
        "context_with_next_sentence": true
    },
    {
        "source_sentence": "我聞是即愁憂，所食不覺味，諸方不分別，所聞善法不復念，所作世間業不復著。",
        "from": "T02n0113_001:0505c02_3",
        "context_with_next_sentence": true
    },
    {
        "source_sentence": "所以者何？",
        "from": "T02n0113_001:0505c04_4",
        "context_with_next_sentence": true
    },
    {
        "source_sentence": "甚久乃復得見佛并清淨行比丘。」",
        "from": "T02n0113_001:0505c05_5",
        "context_with_next_sentence": true
    },
    {
        "source_sentence": "難提釋言已竟，佛便報難提：「釋難提！",
        "from": "T02n0113_001:0505c05_6",
        "context_with_next_sentence": true
    },
    {
        "source_sentence": "若見我身，若不見我身，若見清淨行比丘，若不見清淨行比丘，常當行內五法。",
        "from": "T02n0113_001:0505c06_7",
        "context_with_next_sentence": true
    },
    {
        "source_sentence": "何等五？",
        "from": "T02n0113_001:0505c08_8",
        "context_with_next_sentence": true
    },
    {
        "source_sentence": "一者意常當有信，捨不信意。",
        "from": "T02n0113_001:0505c08_9",
        "context_with_next_sentence": true
    },
    {
        "source_sentence": "二者常當清淨行，捨不清淨行。",
        "from": "T02n0113_001:0505c09_10",
        "context_with_next_sentence": true
    },
    {
        "source_sentence": "三者常當樂布施、捨慳貪。",
        "from": "T02n0113_001:0505c10_11",
        "context_with_next_sentence": true
    },
    {
        "source_sentence": "四者常當有慧、捨癡。",
        "from": "T02n0113_001:0505c10_12",
        "context_with_next_sentence": true
    },
    {
        "source_sentence": "五者常當多聞，莫樂不聞。",
        "from": "T02n0113_001:0505c11_13",
        "context_with_next_sentence": true
    },
    {
        "source_sentence": "難提！",
        "from": "T02n0113_001:0505c11_14",
        "context_with_next_sentence": true
    },
    {
        "source_sentence": "是為內五事。",
        "from": "T02n0113_001:0505c11_15",
        "context_with_next_sentence": true
    },
    {
        "source_sentence": "已當復有六念。",
        "from": "T02n0113_001:0505c12_16",
        "context_with_next_sentence": true
    },
    {
        "source_sentence": "何等六？",
        "from": "T02n0113_001:0505c12_17",
        "context_with_next_sentence": true
    },
    {
        "source_sentence": "一念佛，二念法，三念比丘僧，四念戒，五念施與，六念天。",
        "from": "T02n0113_001:0505c12_18",
        "context_with_next_sentence": true
    },
    {
        "source_sentence": "「難提！",
        "from": "T02n0113_001:0505c15_0",
        "context_with_next_sentence": true
    },
    {
        "source_sentence": "若慧弟子念佛諸德，佛為有是：為如來、為無所著、為一切覺、為神行足、為已快、為有無量、為無有上、為男子師、為法御者、為天人師、為覺有是。",
        "from": "T02n0113_001:0505c15_1",
        "context_with_next_sentence": true
    },
    {
        "source_sentence": "若天、若人、若魔、若梵、若沙門、若婆羅門，為自慧證身生處已盡，為已著清淨行，所為當自識，但有是身從後不受。",
        "from": "T02n0113_001:0505c18_2",
        "context_with_next_sentence": true
    },
    {
        "source_sentence": "難提！",
        "from": "T02n0113_001:0505c20_3",
        "context_with_next_sentence": true
    },
    {
        "source_sentence": "是時慧弟子意不著貪欲，不著瞋恚，不著愚癡，便為直意；慧弟子意已直，已直意便得義、便得法、便見法、便大樂喜；已喜便生樂，從樂便身滅；身已滅便得安隱；已得安隱便得定，從定便如知如見，是為苦諦、是為習、是為盡、是為苦滅向道者諦。",
        "from": "T02n0113_001:0505c21_4",
        "context_with_next_sentence": true
    },
    {
        "source_sentence": "難提！",
        "from": "T02n0113_001:0505c26_5",
        "context_with_next_sentence": true
    },
    {
        "source_sentence": "若慧弟子在邪中為直念，有恨意便為捨，意有所著便不受。",
        "from": "T02n0113_001:0505c26_6",
        "context_with_next_sentence": true
    },
    {
        "source_sentence": "是為慧弟子樂道迹，為常念佛德。",
        "from": "T02n0113_001:0505c28_7",
        "context_with_next_sentence": true
    },
    {
        "source_sentence": "「難提！",
        "from": "T02n0113_001:0505c29_0",
        "context_with_next_sentence": true
    },
    {
        "source_sentence": "若慧弟子念法德佛所說，大為安隱為可見，為無時可相授，可得持慧者鑽，可得出可飽，可依從法得離所處。",
        "from": "T02n0113_001:0505c29_1",
        "context_with_next_sentence": true
    },
    {
        "source_sentence": "難提！",
        "from": "T02n0113_001:0506a02_2",
        "context_with_next_sentence": true
    },
    {
        "source_sentence": "是時慧弟子意不著貪欲、不著瞋恚、不著愚癡，便為直念；慧弟子意已直，已直意便得義、便得法、便見法、便大樂喜；已喜便生樂，從樂便身滅；身已滅便得安隱意，從安隱便得定；從定便如知如見，是為苦諦，是為習，是為盡，是為苦滅向道者諦。",
        "from": "T02n0113_001:0506a02_3",
        "context_with_next_sentence": true
    },
    {
        "source_sentence": "難提！",
        "from": "T02n0113_001:0506a08_4",
        "context_with_next_sentence": true
    },
    {
        "source_sentence": "若慧弟子在邪中為直念，有恨意便為捨，意有所著便不受。",
        "from": "T02n0113_001:0506a08_5",
        "context_with_next_sentence": true
    },
    {
        "source_sentence": "是為慧弟子樂道迹，為常念法德。",
        "from": "T02n0113_001:0506a09_6",
        "context_with_next_sentence": true
    },
    {
        "source_sentence": "「難提！",
        "from": "T02n0113_001:0506a11_0",
        "context_with_next_sentence": true
    },
    {
        "source_sentence": "若慧弟子念比丘聚德，佛眾弟子為有清淨、為有定、為有脫、為有脫見慧、為有行、為有所得，為是世間福田，少施得福無有量。",
        "from": "T02n0113_001:0506a11_1",
        "context_with_next_sentence": true
    },
    {
        "source_sentence": "若眾中有須陀洹，為信有須陀洹，若眾有斯陀含，為信有斯陀含，若眾有阿那含，為信有阿那含，若眾有阿羅漢，為信有阿羅漢，是為男子，四雙賢者八輩人中第一人中之剛，為人師、為人中、應受恭敬者，是為三界中最人！",
        "from": "T02n0113_001:0506a14_0",
        "context_with_next_sentence": true
    },
    {
        "source_sentence": "難提！",
        "from": "T02n0113_001:0506a19_1",
        "context_with_next_sentence": true
    },
    {
        "source_sentence": "是時慧弟子意不著貪欲，不著瞋恚、不著愚癡，便為直意；慧弟子意已直，已直意便得義、便得法、便見法、便大樂喜；已喜便生樂，從樂便身滅；身已滅，便得安隱意；從安隱便得定，從定便如知如見，是為苦諦是為習、是為盡、是為苦滅向道者諦。",
        "from": "T02n0113_001:0506a19_2",
        "context_with_next_sentence": true
    },
    {
        "source_sentence": "難提！",
        "from": "T02n0113_001:0506a24_3",
        "context_with_next_sentence": true
    },
    {
        "source_sentence": "若慧弟子在邪中為直念，有恨意便為捨，意有所著便不受，是為慧弟子樂道迹，為常念比丘聚德。",
        "from": "T02n0113_001:0506a24_4",
        "context_with_next_sentence": true
    },
    {
        "source_sentence": "難提！",
        "from": "T02n0113_001:0506a27_5",
        "context_with_next_sentence": true
    },
    {
        "source_sentence": "若慧弟子自念戒德，佛所施戒不可犯、不可輕、不可毀、不可弄、不可試，慧者從戒得定，從定便離愛，意不著世間，譬如石破終不復合。",
        "from": "T02n0113_001:0506a27_6",
        "context_with_next_sentence": true
    },
    {
        "source_sentence": "難提！",
        "from": "T02n0113_001:0506b01_7",
        "context_with_next_sentence": true
    },
    {
        "source_sentence": "是時慧弟子意不著貪欲、不著瞋恚、不著愚癡、便為直意，慧弟子意已直，已直意便得義、便得法、便見法、便大樂喜；已喜便生樂，從樂便身滅；身已滅便得安隱意；從安隱便得定，從定便如知如見，是為苦諦，是為習，是為盡，是為苦滅向道者諦。",
        "from": "T02n0113_001:0506b01_8",
        "context_with_next_sentence": true
    },
    {
        "source_sentence": "難提！",
        "from": "T02n0113_001:0506b07_9",
        "context_with_next_sentence": true
    },
    {
        "source_sentence": "若慧弟子在邪中為直念，有恨意便為捨，意有所著便不受，是為慧弟子樂道迹，為常念戒德。",
        "from": "T02n0113_001:0506b07_10",
        "context_with_next_sentence": true
    },
    {
        "source_sentence": "難提！",
        "from": "T02n0113_001:0506b09_11",
        "context_with_next_sentence": true
    },
    {
        "source_sentence": "若慧弟子自念施與之德，快哉我已得作人，於慳貪之中能自拔，無有嫉之意，為常樂與為信所與，後必當得少施所得無量，從施得無為。",
        "from": "T02n0113_001:0506b09_12",
        "context_with_next_sentence": true
    },
    {
        "source_sentence": "難提！",
        "from": "T02n0113_001:0506b12_13",
        "context_with_next_sentence": true
    },
    {
        "source_sentence": "是時慧弟子意不著貪欲、不著瞋恚、不著愚癡，便為直意；慧弟子意已直，已直意便得義、便得法、便見法、便大樂喜；已喜便生樂，從樂便身滅，身已滅便得安隱意；從安隱便得定，從定便如知如見，是為苦諦，是為習，是為盡，是為苦滅向道者諦。",
        "from": "T02n0113_001:0506b12_14",
        "context_with_next_sentence": true
    },
    {
        "source_sentence": "難提！",
        "from": "T02n0113_001:0506b18_15",
        "context_with_next_sentence": true
    },
    {
        "source_sentence": "若慧弟子在邪中為直念，有恨意便為捨，意有所著便不受，是為慧弟子樂道迹，為常念施與之德。",
        "from": "T02n0113_001:0506b18_16",
        "context_with_next_sentence": true
    },
    {
        "source_sentence": "「難提！",
        "from": "T02n0113_001:0506b21_0",
        "context_with_next_sentence": true
    },
    {
        "source_sentence": "若慧弟子念諸天德，第一照頭摩賴，第二忉利，第三豔，第四兜術，第五泥慢羅提，第六般泥迷陀惒舍惒提。",
        "from": "T02n0113_001:0506b21_1",
        "context_with_next_sentence": true
    },
    {
        "source_sentence": "若從信、若從清淨、若從聞、若從施、若從慧，各有行得上是六天，我亦能行五法，若信戒聞施慧，從是因緣得生天上。",
        "from": "T02n0113_001:0506b23_2",
        "context_with_next_sentence": true
    },
    {
        "source_sentence": "難提！",
        "from": "T02n0113_001:0506b26_3",
        "context_with_next_sentence": true
    },
    {
        "source_sentence": "是時慧弟子意，不著貪欲、不著瞋恚、不著愚癡，便為直意；慧弟子意已直，已直意便得義、便得法、便見法、便大樂喜；已喜便生樂，從樂便身滅；身已滅便得安隱意，從安隱便得定；從定便如知如見，是為苦諦是為習，是為盡是為苦滅向道者諦。",
        "from": "T02n0113_001:0506b26_4",
        "context_with_next_sentence": true
    },
    {
        "source_sentence": "難提！",
        "from": "T02n0113_001:0506c02_5",
        "context_with_next_sentence": true
    },
    {
        "source_sentence": "若慧弟子在邪中為直念，有恨意便為捨，意有所著便不受，是為慧弟子樂道迹，為常念諸天德。」",
        "from": "T02n0113_001:0506c02_6",
        "context_with_next_sentence": true
    },
    {
        "source_sentence": "佛說如是。",
        "from": "T02n0113_001:0506c05_7",
        "context_with_next_sentence": true
    },
    {
        "source_sentence": "難提釋大歡喜受，著意常行是六念，起坐持頭面著佛足禮。",
        "from": "T02n0113_001:0506c05_8",
        "context_with_next_sentence": true
    },
    {
        "source_sentence": "佛說難提釋經",
        "from": "T02n0113_001:0506c07_0",
        "context_with_next_sentence": false
    }
]