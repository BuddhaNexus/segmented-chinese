[
    {
        "source_sentence": "根本說一切有部毘奈耶雜事",
        "from": "T24n1451_001:0207a03_0",
        "context_with_next_sentence": true
    },
    {
        "source_sentence": "卷第一",
        "from": "T24n1451_001:0207a04_0",
        "context_with_next_sentence": true
    },
    {
        "source_sentence": "三藏法師義淨奉　制譯",
        "from": "T24n1451_001:0207a06_0",
        "context_with_next_sentence": true
    },
    {
        "source_sentence": "此雜事四十卷中，總有八門，以大門一頌，攝盡宏綱。",
        "from": "T24n1451_001:0207a07_0",
        "context_with_next_sentence": true
    },
    {
        "source_sentence": "一一門中各有別門，總攝乃有八頌。",
        "from": "T24n1451_001:0207a08_1",
        "context_with_next_sentence": true
    },
    {
        "source_sentence": "就別門中各有十頌，合八十九頌，并內攝頌向有千行。",
        "from": "T24n1451_001:0207a09_2",
        "context_with_next_sentence": true
    },
    {
        "source_sentence": "若能讀誦憶持者，即可總閑其義。",
        "from": "T24n1451_001:0207a10_3",
        "context_with_next_sentence": true
    },
    {
        "source_sentence": "大門總攝頌曰：　甎石及牛毛、　　三衣并上座、　舍利猛獸筋、　　笈多尼除塔。",
        "from": "T24n1451_001:0207a12_0",
        "context_with_next_sentence": true
    },
    {
        "source_sentence": "別門第一總攝頌曰：　甎揩剪爪鉢、　　鏡生支蹈衣、　水羅生豆珠、　　洗足裙應結。",
        "from": "T24n1451_001:0207a15_0",
        "context_with_next_sentence": true
    },
    {
        "source_sentence": "第一門第一子攝頌曰：　甎揩石白土、　　牛黃香益眼、　打柱等諸線、　　瓔珞印應知。",
        "from": "T24n1451_001:0207a18_0",
        "context_with_next_sentence": true
    },
    {
        "source_sentence": "爾時薄伽梵在廣嚴城獼猴池側高閣堂中。",
        "from": "T24n1451_001:0207a21_0",
        "context_with_next_sentence": true
    },
    {
        "source_sentence": "時六眾苾芻於日初分，執持衣鉢，欲入廣嚴城次第乞食。",
        "from": "T24n1451_001:0207a22_0",
        "context_with_next_sentence": true
    },
    {
        "source_sentence": "去城不遠，有栗姑毘子園，其處清閑花果茂盛，流泉交帶好鳥和鳴，如天帝釋歡喜園內，中有種種解勞之具，復有奇絕音樂器等，并有薰香澡浴雜物。",
        "from": "T24n1451_001:0207a23_1",
        "context_with_next_sentence": true
    },
    {
        "source_sentence": "是時六眾共相謂曰：「難陀、鄔波難陀！",
        "from": "T24n1451_001:0207a26_2",
        "context_with_next_sentence": true
    },
    {
        "source_sentence": "比聞此園可愛，世尊常讚如三十三天，我等試觀有何形勝？」",
        "from": "T24n1451_001:0207a27_3",
        "context_with_next_sentence": true
    },
    {
        "source_sentence": "六眾議已共入園中，便見種種長短木杵，麁細諸椎及大小石，此等皆擬擎持戲弄，令身運動散滯蠲痾能銷飲食。",
        "from": "T24n1451_001:0207a28_4",
        "context_with_next_sentence": true
    },
    {
        "source_sentence": "又見奇絕箜篌琴瑟諸鼓音樂之具。",
        "from": "T24n1451_001:0207b02_5",
        "context_with_next_sentence": true
    },
    {
        "source_sentence": "復有薰香洗浴之物，浮甎澡豆芬馥餘甘(餘甘子出廣州，堪沐髮。",
        "from": "T24n1451_001:0207b03_6",
        "context_with_next_sentence": true
    },
    {
        "source_sentence": "西方名菴摩洛迦果也)，持用揩身并將塗髮，能令髮白更黑。",
        "from": "T24n1451_001:0207b04_7",
        "context_with_next_sentence": true
    },
    {
        "source_sentence": "六眾見已共相謂曰：「此諸樂具足暢憂情，我等今於用力勞宣，歌舞洗浴先作何事？」",
        "from": "T24n1451_001:0207b05_8",
        "context_with_next_sentence": true
    },
    {
        "source_sentence": "一人告曰：「我等多時不為澡浴，宜可先洗。」",
        "from": "T24n1451_001:0207b07_9",
        "context_with_next_sentence": true
    },
    {
        "source_sentence": "作是議已俱共入池，即取浮甎用揩身體。",
        "from": "T24n1451_001:0207b08_10",
        "context_with_next_sentence": true
    },
    {
        "source_sentence": "此六苾芻並多奇巧，所有技藝無不善知，若洗浴時以甎揩體，便出種種五樂音聲，如彼技人吹彈擊拊。",
        "from": "T24n1451_001:0207b09_11",
        "context_with_next_sentence": true
    },
    {
        "source_sentence": "時有眾人從此而過，疑其奏樂側耳俱聽，各相謂曰：「栗[女*占]毘園盛陳歌舞，我等宜可暫往觀瞻。」",
        "from": "T24n1451_001:0207b11_12",
        "context_with_next_sentence": true
    },
    {
        "source_sentence": "眾皆言：「爾。」",
        "from": "T24n1451_001:0207b14_0",
        "context_with_next_sentence": true
    },
    {
        "source_sentence": "即便相與競入園中。",
        "from": "T24n1451_001:0207b14_1",
        "context_with_next_sentence": true
    },
    {
        "source_sentence": "眾人入時六眾便出，問言：「聖者！",
        "from": "T24n1451_001:0207b14_2",
        "context_with_next_sentence": true
    },
    {
        "source_sentence": "作音樂人今在何處？」",
        "from": "T24n1451_001:0207b15_3",
        "context_with_next_sentence": true
    },
    {
        "source_sentence": "答曰：「汝等愚人，有耳聽聲心迷好惡，豈有樂人能作如是奇妙音聲？」",
        "from": "T24n1451_001:0207b15_4",
        "context_with_next_sentence": true
    },
    {
        "source_sentence": "問言：「聖者！",
        "from": "T24n1451_001:0207b17_5",
        "context_with_next_sentence": true
    },
    {
        "source_sentence": "向所聞聲是誰所作？」",
        "from": "T24n1451_001:0207b17_6",
        "context_with_next_sentence": true
    },
    {
        "source_sentence": "答言：「賢首！",
        "from": "T24n1451_001:0207b18_7",
        "context_with_next_sentence": true
    },
    {
        "source_sentence": "汝所聞者，即是我等洗浴之時，以甎揩身出斯音曲。」",
        "from": "T24n1451_001:0207b18_8",
        "context_with_next_sentence": true
    },
    {
        "source_sentence": "答言：「聖者！",
        "from": "T24n1451_001:0207b19_9",
        "context_with_next_sentence": true
    },
    {
        "source_sentence": "仁等沙門，亦有五欲惱身心耶？」",
        "from": "T24n1451_001:0207b19_10",
        "context_with_next_sentence": true
    },
    {
        "source_sentence": "報言：「癡人！",
        "from": "T24n1451_001:0207b20_11",
        "context_with_next_sentence": true
    },
    {
        "source_sentence": "我等不惱餘人自受欲樂，無廢修道斯有何過？",
        "from": "T24n1451_001:0207b20_12",
        "context_with_next_sentence": true
    },
    {
        "source_sentence": "汝豈我師作斯譏恥，宜應默爾勿招禍患。」",
        "from": "T24n1451_001:0207b21_13",
        "context_with_next_sentence": true
    },
    {
        "source_sentence": "彼聞生怖緘口而行，入廣嚴城於四衢道，各生諠議互共譏嫌。",
        "from": "T24n1451_001:0207b22_14",
        "context_with_next_sentence": true
    },
    {
        "source_sentence": "時諸苾芻聞已白佛，佛作是念：「苾芻洗浴，以甎揩身有斯過失。",
        "from": "T24n1451_001:0207b24_15",
        "context_with_next_sentence": true
    },
    {
        "source_sentence": "由是苾芻，不應以甎揩身為洗浴事。",
        "from": "T24n1451_001:0207b25_16",
        "context_with_next_sentence": true
    },
    {
        "source_sentence": "若揩身者得越法罪。」",
        "from": "T24n1451_001:0207b26_17",
        "context_with_next_sentence": true
    },
    {
        "source_sentence": "佛既不許以甎揩身，時諸苾芻脚有塵垢並生皴裂，入乞食時諸人見已，作如是語：「聖者！",
        "from": "T24n1451_001:0207b27_0",
        "context_with_next_sentence": true
    },
    {
        "source_sentence": "脚生皴裂復多塵垢，何不揩淨作醜形儀？」",
        "from": "T24n1451_001:0207b29_1",
        "context_with_next_sentence": true
    },
    {
        "source_sentence": "答言：「賢首！",
        "from": "T24n1451_001:0207c01_0",
        "context_with_next_sentence": true
    },
    {
        "source_sentence": "世尊不許。」",
        "from": "T24n1451_001:0207c01_1",
        "context_with_next_sentence": true
    },
    {
        "source_sentence": "彼言：「仁等身有垢穢，豈清淨耶？」",
        "from": "T24n1451_001:0207c01_2",
        "context_with_next_sentence": true
    },
    {
        "source_sentence": "苾芻默然。",
        "from": "T24n1451_001:0207c02_3",
        "context_with_next_sentence": true
    },
    {
        "source_sentence": "既得食已，還歸住處，以緣白佛。",
        "from": "T24n1451_001:0207c02_4",
        "context_with_next_sentence": true
    },
    {
        "source_sentence": "佛告諸苾芻：「前是剏制今乃隨開，我今聽諸苾芻以甎揩足，非餘身分。",
        "from": "T24n1451_001:0207c03_5",
        "context_with_next_sentence": true
    },
    {
        "source_sentence": "若揩餘處者得越法罪。」",
        "from": "T24n1451_001:0207c04_6",
        "context_with_next_sentence": true
    },
    {
        "source_sentence": "是時六眾見不許甎便用浮石，佛言：「此亦得越法罪。」",
        "from": "T24n1451_001:0207c05_7",
        "context_with_next_sentence": true
    },
    {
        "source_sentence": "緣處同前，時諸苾芻日初分時，執持衣鉢入城乞食，見諸婆羅門以自三指點取白土或以白灰，抹其額上以為三畫，所有乞求多獲美好。",
        "from": "T24n1451_001:0207c07_0",
        "context_with_next_sentence": true
    },
    {
        "source_sentence": "六眾見已共相謂曰：「是善方便，我等宜作。」",
        "from": "T24n1451_001:0207c10_1",
        "context_with_next_sentence": true
    },
    {
        "source_sentence": "遂於他日額為三畫，入城乞食，不信之人見而笑曰：「我今跪拜。」",
        "from": "T24n1451_001:0207c11_2",
        "context_with_next_sentence": true
    },
    {
        "source_sentence": "六眾報曰：「汝等愚人不閑禮式，誰合跪拜？",
        "from": "T24n1451_001:0207c12_3",
        "context_with_next_sentence": true
    },
    {
        "source_sentence": "誰當敬禮？」",
        "from": "T24n1451_001:0207c13_4",
        "context_with_next_sentence": true
    },
    {
        "source_sentence": "彼人答曰：「我等但知見老婆羅門即云：『跪拜。』",
        "from": "T24n1451_001:0207c13_5",
        "context_with_next_sentence": true
    },
    {
        "source_sentence": "若見苾芻便云：『敬禮。』」",
        "from": "T24n1451_001:0207c14_6",
        "context_with_next_sentence": true
    },
    {
        "source_sentence": "「若如是者，見我苾芻，何不敬禮而云跪拜。」",
        "from": "T24n1451_001:0207c15_7",
        "context_with_next_sentence": true
    },
    {
        "source_sentence": "答言：「聖者！",
        "from": "T24n1451_001:0207c16_8",
        "context_with_next_sentence": true
    },
    {
        "source_sentence": "我見仁等面有三畫，謂婆羅門非苾芻也，我等無知幸當容恕。」",
        "from": "T24n1451_001:0207c16_9",
        "context_with_next_sentence": true
    },
    {
        "source_sentence": "六眾默然。",
        "from": "T24n1451_001:0207c17_10",
        "context_with_next_sentence": true
    },
    {
        "source_sentence": "爾時諸苾芻聞已白佛，佛作是念：「若有苾芻面作三畫，有如斯失。",
        "from": "T24n1451_001:0207c18_11",
        "context_with_next_sentence": true
    },
    {
        "source_sentence": "是故苾芻作三畫者得越法罪。」",
        "from": "T24n1451_001:0207c19_12",
        "context_with_next_sentence": true
    },
    {
        "source_sentence": "佛言：「苾芻不應以白土作三畫。」",
        "from": "T24n1451_001:0207c20_13",
        "context_with_next_sentence": true
    },
    {
        "source_sentence": "者，苾芻有患，醫師處方白土塗身，苾芻不敢，以緣白佛，佛言：「前是剏制，此是隨開。",
        "from": "T24n1451_001:0207c20_14",
        "context_with_next_sentence": true
    },
    {
        "source_sentence": "醫人處方遣塗身者，可隨醫教，作之無犯。」",
        "from": "T24n1451_001:0207c22_15",
        "context_with_next_sentence": true
    },
    {
        "source_sentence": "佛在室羅伐城，六眾苾芻於日初分，執持衣鉢入城乞食，見諸婆羅門以牛黃點額，所有乞求多獲美味。",
        "from": "T24n1451_001:0207c24_0",
        "context_with_next_sentence": true
    },
    {
        "source_sentence": "見是事已共相謂曰：「是好方便，我等宜作。」",
        "from": "T24n1451_001:0207c26_1",
        "context_with_next_sentence": true
    },
    {
        "source_sentence": "遂於他日以牛黃點額入城乞食，不信之人見其點額，輕笑而言：「我今跪拜！",
        "from": "T24n1451_001:0207c27_2",
        "context_with_next_sentence": true
    },
    {
        "source_sentence": "我今跪拜！」",
        "from": "T24n1451_001:0207c29_3",
        "context_with_next_sentence": true
    },
    {
        "source_sentence": "諸有問答並如上說：「我見仁等面有牛黃以自莊飾，謂婆羅門非苾芻也。",
        "from": "T24n1451_001:0207c29_4",
        "context_with_next_sentence": true
    },
    {
        "source_sentence": "我等無知幸當容恕。」",
        "from": "T24n1451_001:0208a02_0",
        "context_with_next_sentence": true
    },
    {
        "source_sentence": "六眾默然。",
        "from": "T24n1451_001:0208a02_1",
        "context_with_next_sentence": true
    },
    {
        "source_sentence": "時苾芻聞以緣白佛，佛作是念：「若有苾芻牛黃點額以自莊嚴，有斯過失。",
        "from": "T24n1451_001:0208a02_2",
        "context_with_next_sentence": true
    },
    {
        "source_sentence": "由是苾芻不應牛黃點額，若有作者得越法罪。」",
        "from": "T24n1451_001:0208a04_3",
        "context_with_next_sentence": true
    },
    {
        "source_sentence": "佛遮牛黃點額，時有苾芻額有惡瘡往問醫言：「賢首！",
        "from": "T24n1451_001:0208a05_4",
        "context_with_next_sentence": true
    },
    {
        "source_sentence": "為我處方。」",
        "from": "T24n1451_001:0208a06_5",
        "context_with_next_sentence": true
    },
    {
        "source_sentence": "醫人答曰：「聖者！",
        "from": "T24n1451_001:0208a06_6",
        "context_with_next_sentence": true
    },
    {
        "source_sentence": "於瘡四邊以牛黃塗之，即當得差。」",
        "from": "T24n1451_001:0208a07_7",
        "context_with_next_sentence": true
    },
    {
        "source_sentence": "苾芻報言：「世尊制戒不許牛黃塗額。」",
        "from": "T24n1451_001:0208a08_0",
        "context_with_next_sentence": true
    },
    {
        "source_sentence": "醫人答曰：「聖者！",
        "from": "T24n1451_001:0208a08_1",
        "context_with_next_sentence": true
    },
    {
        "source_sentence": "汝師大慈，有病必許。」",
        "from": "T24n1451_001:0208a09_2",
        "context_with_next_sentence": true
    },
    {
        "source_sentence": "以緣白佛，佛告諸苾芻：「前是剏制今更隨開，除為病緣及以醫教，得用牛黃。",
        "from": "T24n1451_001:0208a09_3",
        "context_with_next_sentence": true
    },
    {
        "source_sentence": "若輒作者得越法罪。」",
        "from": "T24n1451_001:0208a11_4",
        "context_with_next_sentence": true
    },
    {
        "source_sentence": "緣處同前，六眾苾芻身著塗香入年少眾中，告言：「年少！",
        "from": "T24n1451_001:0208a12_0",
        "context_with_next_sentence": true
    },
    {
        "source_sentence": "汝等可嗅我香何如？」",
        "from": "T24n1451_001:0208a13_1",
        "context_with_next_sentence": true
    },
    {
        "source_sentence": "諸人答言：「豈可上座身著塗香！」",
        "from": "T24n1451_001:0208a13_2",
        "context_with_next_sentence": true
    },
    {
        "source_sentence": "報言：「我著。」",
        "from": "T24n1451_001:0208a14_3",
        "context_with_next_sentence": true
    },
    {
        "source_sentence": "彼云：「上座！",
        "from": "T24n1451_001:0208a14_4",
        "context_with_next_sentence": true
    },
    {
        "source_sentence": "塗香俗飾，豈合著耶？」",
        "from": "T24n1451_001:0208a14_5",
        "context_with_next_sentence": true
    },
    {
        "source_sentence": "答曰：「從合不合我今已作。」",
        "from": "T24n1451_001:0208a15_6",
        "context_with_next_sentence": true
    },
    {
        "source_sentence": "彼咸輕賤皆共譏嫌。",
        "from": "T24n1451_001:0208a15_7",
        "context_with_next_sentence": true
    },
    {
        "source_sentence": "時諸苾芻以緣白佛，佛作是念：「苾芻身著塗香有斯過失，由是苾芻不應身著塗香。",
        "from": "T24n1451_001:0208a16_8",
        "context_with_next_sentence": true
    },
    {
        "source_sentence": "若有著者得越法罪。」",
        "from": "T24n1451_001:0208a18_9",
        "context_with_next_sentence": true
    },
    {
        "source_sentence": "如佛所說不著塗香，時有苾芻身嬰患苦，往醫人處問言：「賢首！",
        "from": "T24n1451_001:0208a18_10",
        "context_with_next_sentence": true
    },
    {
        "source_sentence": "為我准病而作方藥。」",
        "from": "T24n1451_001:0208a20_11",
        "context_with_next_sentence": true
    },
    {
        "source_sentence": "報言：「聖者！",
        "from": "T24n1451_001:0208a20_12",
        "context_with_next_sentence": true
    },
    {
        "source_sentence": "可著塗香當得平復。」",
        "from": "T24n1451_001:0208a20_13",
        "context_with_next_sentence": true
    },
    {
        "source_sentence": "答言：「賢首！",
        "from": "T24n1451_001:0208a21_14",
        "context_with_next_sentence": true
    },
    {
        "source_sentence": "豈令我今愛欲樂耶？」",
        "from": "T24n1451_001:0208a21_15",
        "context_with_next_sentence": true
    },
    {
        "source_sentence": "報言：「聖者！",
        "from": "T24n1451_001:0208a22_16",
        "context_with_next_sentence": true
    },
    {
        "source_sentence": "此是病藥，非餘能差。」",
        "from": "T24n1451_001:0208a22_17",
        "context_with_next_sentence": true
    },
    {
        "source_sentence": "苾芻白佛，佛言：「我今開許，醫人處方塗香非犯。」",
        "from": "T24n1451_001:0208a22_18",
        "context_with_next_sentence": true
    },
    {
        "source_sentence": "時病苾芻身著塗香入眾中坐，與婆羅門居士等說法，或往俗舍，人見譏嫌。",
        "from": "T24n1451_001:0208a23_19",
        "context_with_next_sentence": true
    },
    {
        "source_sentence": "時諸苾芻以緣白佛，佛言：「塗香苾芻所有行法，我今當制。",
        "from": "T24n1451_001:0208a25_20",
        "context_with_next_sentence": true
    },
    {
        "source_sentence": "若諸苾芻身著塗香不應入眾坐，亦不為婆羅門居士等說法，亦不往俗家。",
        "from": "T24n1451_001:0208a26_21",
        "context_with_next_sentence": true
    },
    {
        "source_sentence": "若苾芻病差，方可洗身隨意入眾，亦得為他諸人說法。",
        "from": "T24n1451_001:0208a28_22",
        "context_with_next_sentence": true
    },
    {
        "source_sentence": "此之行法不依行者，得越法罪。」",
        "from": "T24n1451_001:0208a29_23",
        "context_with_next_sentence": true
    },
    {
        "source_sentence": "時有信心婆羅門居士等，將塗香來施諸苾芻，苾芻不受。",
        "from": "T24n1451_001:0208b02_0",
        "context_with_next_sentence": true
    },
    {
        "source_sentence": "諸居士等言：「聖者！",
        "from": "T24n1451_001:0208b03_1",
        "context_with_next_sentence": true
    },
    {
        "source_sentence": "佛未出時，我等諸人悉以外道為修福處。",
        "from": "T24n1451_001:0208b03_2",
        "context_with_next_sentence": true
    },
    {
        "source_sentence": "今佛出世，我以仁等為大福田，所持供養如何不受？",
        "from": "T24n1451_001:0208b04_3",
        "context_with_next_sentence": true
    },
    {
        "source_sentence": "豈令我等棄善資糧趣於後世？",
        "from": "T24n1451_001:0208b05_4",
        "context_with_next_sentence": true
    },
    {
        "source_sentence": "願降慈悲受我微施。」",
        "from": "T24n1451_001:0208b06_5",
        "context_with_next_sentence": true
    },
    {
        "source_sentence": "苾芻報曰：「待我問佛。」",
        "from": "T24n1451_001:0208b07_0",
        "context_with_next_sentence": true
    },
    {
        "source_sentence": "時諸苾芻以緣白佛，佛言：「當受。」",
        "from": "T24n1451_001:0208b07_1",
        "context_with_next_sentence": true
    },
    {
        "source_sentence": "苾芻受已，對此人前棄之於地。",
        "from": "T24n1451_001:0208b08_2",
        "context_with_next_sentence": true
    },
    {
        "source_sentence": "施主報言：「聖者！",
        "from": "T24n1451_001:0208b08_3",
        "context_with_next_sentence": true
    },
    {
        "source_sentence": "我等貴價買來，如何棄擲？」",
        "from": "T24n1451_001:0208b09_4",
        "context_with_next_sentence": true
    },
    {
        "source_sentence": "時諸苾芻以緣白佛，佛言：「不應受得對主輕棄，可於如來制底之前塗地供養。」",
        "from": "T24n1451_001:0208b09_5",
        "context_with_next_sentence": true
    },
    {
        "source_sentence": "如佛所說，當於制底前塗地供養者，時諸苾芻受斯香已，於髮爪塔前手塗供養，施主見已作如是語：「聖者！",
        "from": "T24n1451_001:0208b11_6",
        "context_with_next_sentence": true
    },
    {
        "source_sentence": "我豈不知有塔供養？",
        "from": "T24n1451_001:0208b14_7",
        "context_with_next_sentence": true
    },
    {
        "source_sentence": "意施仁等。",
        "from": "T24n1451_001:0208b14_8",
        "context_with_next_sentence": true
    },
    {
        "source_sentence": "其佛塔前我先奉訖。」",
        "from": "T24n1451_001:0208b14_9",
        "context_with_next_sentence": true
    },
    {
        "source_sentence": "苾芻白佛，佛言：「受得香已塗在房中。」",
        "from": "T24n1451_001:0208b15_10",
        "context_with_next_sentence": true
    },
    {
        "source_sentence": "彼便用塗住房門扇。",
        "from": "T24n1451_001:0208b16_11",
        "context_with_next_sentence": true
    },
    {
        "source_sentence": "時彼諸人，謂是佛殿即便禮拜，佛言：「不應爾遂塗門傍，還同前過。」",
        "from": "T24n1451_001:0208b16_12",
        "context_with_next_sentence": true
    },
    {
        "source_sentence": "佛言：「當塗頭邊壁版之上，時時鼻嗅。",
        "from": "T24n1451_001:0208b18_0",
        "context_with_next_sentence": true
    },
    {
        "source_sentence": "但是香物，嗅時令人眼明，勿致疑惑。」",
        "from": "T24n1451_001:0208b18_1",
        "context_with_next_sentence": true
    },
    {
        "source_sentence": "爾時世尊在室收摩羅山住恐畏林鹿園之所。",
        "from": "T24n1451_001:0208b20_0",
        "context_with_next_sentence": true
    },
    {
        "source_sentence": "時菩提王子造鳥鳴樓，初成就已為申慶讚，請佛及僧就舍設食。",
        "from": "T24n1451_001:0208b21_1",
        "context_with_next_sentence": true
    },
    {
        "source_sentence": "世尊至宅，於其樓下與諸大眾就座而食。",
        "from": "T24n1451_001:0208b22_2",
        "context_with_next_sentence": true
    },
    {
        "source_sentence": "時鄔波難陀正於食時，便以自手打其樓柱，令樓震動。",
        "from": "T24n1451_001:0208b23_3",
        "context_with_next_sentence": true
    },
    {
        "source_sentence": "時供養人報言：「聖者！",
        "from": "T24n1451_001:0208b24_4",
        "context_with_next_sentence": true
    },
    {
        "source_sentence": "菩提王子新造此樓，用百一種彩畫雕飾，何意仁者欲為損破？」",
        "from": "T24n1451_001:0208b25_5",
        "context_with_next_sentence": true
    },
    {
        "source_sentence": "鄔波難陀答曰：「貧寒人菩提，於此起愛著心，命終之後當墮何處？",
        "from": "T24n1451_001:0208b26_6",
        "context_with_next_sentence": true
    },
    {
        "source_sentence": "汝復於此更生愛著，命終之後落大癭鬼中。」",
        "from": "T24n1451_001:0208b28_7",
        "context_with_next_sentence": true
    },
    {
        "source_sentence": "彼人聞已極致譏嫌。",
        "from": "T24n1451_001:0208b29_8",
        "context_with_next_sentence": true
    },
    {
        "source_sentence": "時諸苾芻以緣白佛，佛作是念：「苾芻打柱有斯過失，由是苾芻不應以手打柱，違者得越法罪。」",
        "from": "T24n1451_001:0208b29_9",
        "context_with_next_sentence": true
    },
    {
        "source_sentence": "佛言：「不應以手打柱。」",
        "from": "T24n1451_001:0208c02_10",
        "context_with_next_sentence": true
    },
    {
        "source_sentence": "六眾即便以拳肩背脚并諸甎石打令搖動，復生譏議招過同前。",
        "from": "T24n1451_001:0208c03_11",
        "context_with_next_sentence": true
    },
    {
        "source_sentence": "佛言：「隨是何物皆不應打。」",
        "from": "T24n1451_001:0208c04_12",
        "context_with_next_sentence": true
    },
    {
        "source_sentence": "是時六眾復打牆打地，佛言：「設是餘物皆不應打，違者得越法罪。」",
        "from": "T24n1451_001:0208c05_13",
        "context_with_next_sentence": true
    },
    {
        "source_sentence": "緣處同前，六眾苾芻日初分時，執持衣鉢入城乞食，見諸婆羅門身著梵線，乞食之時多得美味，共相謂曰：「難陀、鄔波難陀！",
        "from": "T24n1451_001:0208c07_0",
        "context_with_next_sentence": true
    },
    {
        "source_sentence": "我今得好方便身安梵線。」",
        "from": "T24n1451_001:0208c09_1",
        "context_with_next_sentence": true
    },
    {
        "source_sentence": "乃於他日便著梵線入城乞食，有不信人見其梵線，遂生輕賤作如是語：「我今跪拜。」",
        "from": "T24n1451_001:0208c10_2",
        "context_with_next_sentence": true
    },
    {
        "source_sentence": "問答同前，乃至時諸苾芻白佛，佛作是念：「苾芻著梵線有斯過失，由是苾芻不應著線，若有著者得越法罪。」",
        "from": "T24n1451_001:0208c12_3",
        "context_with_next_sentence": true
    },
    {
        "source_sentence": "緣處同前，六眾乞食見諸婆羅門，以妙香花莊嚴形體，將五色線繫之於臂，得諸餅食既飽食已，形貌充溢從舍而出。",
        "from": "T24n1451_001:0208c15_0",
        "context_with_next_sentence": true
    },
    {
        "source_sentence": "六眾相謂：「難陀、鄔波難陀！",
        "from": "T24n1451_001:0208c17_1",
        "context_with_next_sentence": true
    },
    {
        "source_sentence": "是好方便，我等可為。」",
        "from": "T24n1451_001:0208c18_2",
        "context_with_next_sentence": true
    },
    {
        "source_sentence": "便於他日以五色線繫於臂上，入城乞食。",
        "from": "T24n1451_001:0208c18_3",
        "context_with_next_sentence": true
    },
    {
        "source_sentence": "諸婆羅門等見，生輕賤云：「我今跪拜。」",
        "from": "T24n1451_001:0208c19_4",
        "context_with_next_sentence": true
    },
    {
        "source_sentence": "六眾譏弄，廣說同前，乃至諸苾芻白佛。",
        "from": "T24n1451_001:0208c20_5",
        "context_with_next_sentence": true
    },
    {
        "source_sentence": "佛作是念：「若諸苾芻以五色線繫臂有斯過失，由是苾芻不應以五色線繫臂。",
        "from": "T24n1451_001:0208c21_6",
        "context_with_next_sentence": true
    },
    {
        "source_sentence": "若有繫者得越法罪。」",
        "from": "T24n1451_001:0208c23_7",
        "context_with_next_sentence": true
    },
    {
        "source_sentence": "佛既不許繫臂線者，時有苾芻身嬰患苦，詣醫人處問言：「賢首！",
        "from": "T24n1451_001:0208c23_8",
        "context_with_next_sentence": true
    },
    {
        "source_sentence": "我身有疾幸為處方。」",
        "from": "T24n1451_001:0208c25_9",
        "context_with_next_sentence": true
    },
    {
        "source_sentence": "答言：「聖者！",
        "from": "T24n1451_001:0208c25_10",
        "context_with_next_sentence": true
    },
    {
        "source_sentence": "取五色線呪之繫臂，必得除愈。」",
        "from": "T24n1451_001:0208c25_11",
        "context_with_next_sentence": true
    },
    {
        "source_sentence": "報曰：「世尊不聽。」",
        "from": "T24n1451_001:0208c26_12",
        "context_with_next_sentence": true
    },
    {
        "source_sentence": "彼言：「仁之大師慈悲為本，病緣開許理所不疑。」",
        "from": "T24n1451_001:0208c26_13",
        "context_with_next_sentence": true
    },
    {
        "source_sentence": "時諸苾芻白佛，佛言：「我今聽諸苾芻為病因緣醫人教者，繫線無犯。」",
        "from": "T24n1451_001:0208c27_14",
        "context_with_next_sentence": true
    },
    {
        "source_sentence": "佛許以線繫臂，苾芻安在右臂肘前，還有譏過，佛言：「不應爾。」",
        "from": "T24n1451_001:0208c29_15",
        "context_with_next_sentence": true
    },
    {
        "source_sentence": "遂安肘後，佛言：「不應。」",
        "from": "T24n1451_001:0209a01_16",
        "context_with_next_sentence": true
    },
    {
        "source_sentence": "復繫左手肘前，佛言：「不應，當安左手肘後。」",
        "from": "T24n1451_001:0209a02_17",
        "context_with_next_sentence": true
    },
    {
        "source_sentence": "苾芻由此遂便病愈，以所繫線隨處棄擲。",
        "from": "T24n1451_001:0209a03_18",
        "context_with_next_sentence": true
    },
    {
        "source_sentence": "非人見之皆起嫌賤，報言：「聖者！",
        "from": "T24n1451_001:0209a04_19",
        "context_with_next_sentence": true
    },
    {
        "source_sentence": "由其線結繫我名字，緣此呪故令得病除，今生輕慢。」",
        "from": "T24n1451_001:0209a04_20",
        "context_with_next_sentence": true
    },
    {
        "source_sentence": "苾芻白佛，佛言：「不應隨處棄擲，若其身病未得可者，繫之衣角。",
        "from": "T24n1451_001:0209a06_21",
        "context_with_next_sentence": true
    },
    {
        "source_sentence": "如善平復，可於牆柱隙中隨意安置。」",
        "from": "T24n1451_001:0209a07_22",
        "context_with_next_sentence": true
    },
    {
        "source_sentence": "緣處同前，六眾乞食，見諸俗人有莊嚴具瓔珞之屬。",
        "from": "T24n1451_001:0209a09_0",
        "context_with_next_sentence": true
    },
    {
        "source_sentence": "時彼苾芻取諸瓔珞手足之釧，莊飾其身，共相謂曰：「莊嚴好不？」",
        "from": "T24n1451_001:0209a10_1",
        "context_with_next_sentence": true
    },
    {
        "source_sentence": "時諸俗旅調言：「聖者！",
        "from": "T24n1451_001:0209a11_2",
        "context_with_next_sentence": true
    },
    {
        "source_sentence": "頭上剃髮腋下毛長，何處得有莊嚴妙好。",
        "from": "T24n1451_001:0209a12_3",
        "context_with_next_sentence": true
    },
    {
        "source_sentence": "豈非仁等為欲染所纏。」",
        "from": "T24n1451_001:0209a13_4",
        "context_with_next_sentence": true
    },
    {
        "source_sentence": "六眾默爾。",
        "from": "T24n1451_001:0209a13_5",
        "context_with_next_sentence": true
    },
    {
        "source_sentence": "苾芻白佛，佛作是念：「苾芻身著瓔珞有斯過失，由是苾芻不應著諸瓔珞莊嚴手足。",
        "from": "T24n1451_001:0209a13_6",
        "context_with_next_sentence": true
    },
    {
        "source_sentence": "若故著者得越法罪。」",
        "from": "T24n1451_001:0209a15_7",
        "context_with_next_sentence": true
    },
    {
        "source_sentence": "緣處同前，時有賊來，盜僧庫藏并及私物，為無記驗，苾芻不知何時失物？",
        "from": "T24n1451_001:0209a17_0",
        "context_with_next_sentence": true
    },
    {
        "source_sentence": "佛言：「苾芻可畜其印。」",
        "from": "T24n1451_001:0209a18_1",
        "context_with_next_sentence": true
    },
    {
        "source_sentence": "是時六眾便以金銀、瑠璃、水精、玉石而作其印，於指環上以寶莊飾。",
        "from": "T24n1451_001:0209a19_2",
        "context_with_next_sentence": true
    },
    {
        "source_sentence": "見諸俗人，即便舒手呈示指環，願言：「仁等無病長壽。」",
        "from": "T24n1451_001:0209a20_3",
        "context_with_next_sentence": true
    },
    {
        "source_sentence": "諸俗問言：「指上何物？」",
        "from": "T24n1451_001:0209a21_4",
        "context_with_next_sentence": true
    },
    {
        "source_sentence": "答言：「賢首！",
        "from": "T24n1451_001:0209a22_5",
        "context_with_next_sentence": true
    },
    {
        "source_sentence": "此是指印，佛所開許。」",
        "from": "T24n1451_001:0209a22_6",
        "context_with_next_sentence": true
    },
    {
        "source_sentence": "俗人譏笑作如是語：「沙門釋子為憍慢事，眾寶嚴飾為指環印，非真沙門、非婆羅門。」",
        "from": "T24n1451_001:0209a23_0",
        "context_with_next_sentence": true
    },
    {
        "source_sentence": "諸苾芻聞已白佛，佛言：「苾芻不應著指環及寶莊飾，應用五種物為印。",
        "from": "T24n1451_001:0209a24_1",
        "context_with_next_sentence": true
    },
    {
        "source_sentence": "所謂鍮石、赤銅、白銅、牙、角。」",
        "from": "T24n1451_001:0209a26_2",
        "context_with_next_sentence": true
    },
    {
        "source_sentence": "六眾印上刻作男女行非法像，諸俗見譏：「仁等沙門尚有染欲心耶？」",
        "from": "T24n1451_001:0209a27_3",
        "context_with_next_sentence": true
    },
    {
        "source_sentence": "苾芻白佛，佛言：「凡印有二種：一是大眾、二是私物。",
        "from": "T24n1451_001:0209a28_4",
        "context_with_next_sentence": true
    },
    {
        "source_sentence": "若大眾印可刻轉法輪像，兩邊安鹿伏跪而住，其下應書元本造寺施主名字。",
        "from": "T24n1451_001:0209a29_5",
        "context_with_next_sentence": true
    },
    {
        "source_sentence": "若私印者刻作骨鎖像，或作髑髏形，欲令見時生厭離故。」",
        "from": "T24n1451_001:0209b02_6",
        "context_with_next_sentence": true
    },
    {
        "source_sentence": "第一門第二子攝頌曰：　剪瓜髮揩光、　　春時飡小果、　渴聽五種藥、　　廣說火生緣。",
        "from": "T24n1451_001:0209b04_0",
        "context_with_next_sentence": true
    },
    {
        "source_sentence": "緣處同前，時給孤獨長者為佛及僧造逝多林住處，施大眾已，告剃髮人曰：「汝今可往逝多林園，為諸聖眾剃除鬚髮。」",
        "from": "T24n1451_001:0209b07_0",
        "context_with_next_sentence": true
    },
    {
        "source_sentence": "彼人受教即往園中。",
        "from": "T24n1451_001:0209b09_1",
        "context_with_next_sentence": true
    },
    {
        "source_sentence": "是時六眾，遞在寺門看望不絕。",
        "from": "T24n1451_001:0209b10_2",
        "context_with_next_sentence": true
    },
    {
        "source_sentence": "時鄔波難陀在寺門前經行來去，遙見剃髮人來，告言：「善來！",
        "from": "T24n1451_001:0209b10_3",
        "context_with_next_sentence": true
    },
    {
        "source_sentence": "善來賢首！",
        "from": "T24n1451_001:0209b12_4",
        "context_with_next_sentence": true
    },
    {
        "source_sentence": "猶如初月一何希現？」",
        "from": "T24n1451_001:0209b12_5",
        "context_with_next_sentence": true
    },
    {
        "source_sentence": "彼言：「聖者！",
        "from": "T24n1451_001:0209b12_6",
        "context_with_next_sentence": true
    },
    {
        "source_sentence": "長者遣來為眾剃髮。」",
        "from": "T24n1451_001:0209b13_7",
        "context_with_next_sentence": true
    },
    {
        "source_sentence": "問言：「汝解剪瓜甲不？」",
        "from": "T24n1451_001:0209b13_8",
        "context_with_next_sentence": true
    },
    {
        "source_sentence": "答言：「聖者！",
        "from": "T24n1451_001:0209b14_9",
        "context_with_next_sentence": true
    },
    {
        "source_sentence": "此是我業。」",
        "from": "T24n1451_001:0209b14_10",
        "context_with_next_sentence": true
    },
    {
        "source_sentence": "報曰：「汝來試看工巧。」",
        "from": "T24n1451_001:0209b14_11",
        "context_with_next_sentence": true
    },
    {
        "source_sentence": "其人即前，尊者舒手，工人曰：「聖者！",
        "from": "T24n1451_001:0209b15_12",
        "context_with_next_sentence": true
    },
    {
        "source_sentence": "欲如何剪？」",
        "from": "T24n1451_001:0209b15_13",
        "context_with_next_sentence": true
    },
    {
        "source_sentence": "「賢首！",
        "from": "T24n1451_001:0209b16_14",
        "context_with_next_sentence": true
    },
    {
        "source_sentence": "如稻穀形。」",
        "from": "T24n1451_001:0209b16_15",
        "context_with_next_sentence": true
    },
    {
        "source_sentence": "彼即如言，又云：「應作人頭形，或如剃刀勢，或如斧刃，或如半月。」",
        "from": "T24n1451_001:0209b16_16",
        "context_with_next_sentence": true
    },
    {
        "source_sentence": "隨尊者教彼悉為作，後便告曰：「汝愚癡人！",
        "from": "T24n1451_001:0209b18_0",
        "context_with_next_sentence": true
    },
    {
        "source_sentence": "詐言巧妙一無所知，宜可平截放爾急去。」",
        "from": "T24n1451_001:0209b18_1",
        "context_with_next_sentence": true
    },
    {
        "source_sentence": "乃至日暮方始言歸。",
        "from": "T24n1451_001:0209b19_2",
        "context_with_next_sentence": true
    },
    {
        "source_sentence": "曛黃之後至長者處，長者問曰：「汝與幾人剃除鬚髮？」",
        "from": "T24n1451_001:0209b20_3",
        "context_with_next_sentence": true
    },
    {
        "source_sentence": "答曰：「何暇得與大眾除髮？",
        "from": "T24n1451_001:0209b21_4",
        "context_with_next_sentence": true
    },
    {
        "source_sentence": "官長苾芻鄔波難陀，令我除甲作種種形勢，廣說如前，乃至日暮纔蒙放出，更欲何為？」",
        "from": "T24n1451_001:0209b22_5",
        "context_with_next_sentence": true
    },
    {
        "source_sentence": "長者聞已遂起嫌心：「雖於善說法律出家而心不寂靜。」",
        "from": "T24n1451_001:0209b24_6",
        "context_with_next_sentence": true
    },
    {
        "source_sentence": "苾芻聞已白佛，佛作是念：「苾芻剪甲有如是過，由是苾芻不應剪爪。",
        "from": "T24n1451_001:0209b25_7",
        "context_with_next_sentence": true
    },
    {
        "source_sentence": "若有違者得越法罪。」",
        "from": "T24n1451_001:0209b26_8",
        "context_with_next_sentence": true
    },
    {
        "source_sentence": "佛既不許剪爪，時諸苾芻指甲皆長，俗人見之問言：「何故爪長如是？」",
        "from": "T24n1451_001:0209b27_9",
        "context_with_next_sentence": true
    },
    {
        "source_sentence": "答曰：「世尊不許。」",
        "from": "T24n1451_001:0209b28_10",
        "context_with_next_sentence": true
    },
    {
        "source_sentence": "報曰：「長留爪甲豈為淨耶？」",
        "from": "T24n1451_001:0209b29_11",
        "context_with_next_sentence": true
    },
    {
        "source_sentence": "以緣白佛，佛言：「前是剏制，今更隨開。",
        "from": "T24n1451_001:0209b29_12",
        "context_with_next_sentence": true
    },
    {
        "source_sentence": "剪爪之法有其二種：一如剃刀形、二如斧刃勢。」",
        "from": "T24n1451_001:0209c01_13",
        "context_with_next_sentence": true
    },
    {
        "source_sentence": "緣處同前，給孤長者令剃髮人入寺為眾剃髮，廣說如前，乃至問言：「汝解揩爪甲不？」",
        "from": "T24n1451_001:0209c03_0",
        "context_with_next_sentence": true
    },
    {
        "source_sentence": "答言：「聖者！",
        "from": "T24n1451_001:0209c04_1",
        "context_with_next_sentence": true
    },
    {
        "source_sentence": "此是我業。」",
        "from": "T24n1451_001:0209c05_2",
        "context_with_next_sentence": true
    },
    {
        "source_sentence": "報曰：「汝來試看，先作黃色、次作赤色、又作白色、更作金色。」",
        "from": "T24n1451_001:0209c05_3",
        "context_with_next_sentence": true
    },
    {
        "source_sentence": "隨所教者悉皆為作。",
        "from": "T24n1451_001:0209c06_4",
        "context_with_next_sentence": true
    },
    {
        "source_sentence": "彼便告曰：「汝愚癡人！",
        "from": "T24n1451_001:0209c07_5",
        "context_with_next_sentence": true
    },
    {
        "source_sentence": "詐言巧妙一無所解，宜可平磨放爾急去。」",
        "from": "T24n1451_001:0209c07_6",
        "context_with_next_sentence": true
    },
    {
        "source_sentence": "至長者處乃至更欲何為？",
        "from": "T24n1451_001:0209c08_7",
        "context_with_next_sentence": true
    },
    {
        "source_sentence": "長者聞已更起嫌心，廣說如上。",
        "from": "T24n1451_001:0209c09_8",
        "context_with_next_sentence": true
    },
    {
        "source_sentence": "苾芻聞已白佛，佛作是念：「苾芻磨爪有如是過，由是苾芻不應磨爪。",
        "from": "T24n1451_001:0209c09_9",
        "context_with_next_sentence": true
    },
    {
        "source_sentence": "若有違者得越法罪。」",
        "from": "T24n1451_001:0209c11_10",
        "context_with_next_sentence": true
    },
    {
        "source_sentence": "佛既不許苾芻磨爪，苾芻染衣或復熏鉢，爪有垢生形色醜惡，持鉢乞食俗人見時作如是語：「聖者！",
        "from": "T24n1451_001:0209c11_11",
        "context_with_next_sentence": true
    },
    {
        "source_sentence": "何故指爪不淨？」",
        "from": "T24n1451_001:0209c14_12",
        "context_with_next_sentence": true
    },
    {
        "source_sentence": "彼以事答，報言：「聖者！",
        "from": "T24n1451_001:0209c14_13",
        "context_with_next_sentence": true
    },
    {
        "source_sentence": "何不除刮？」",
        "from": "T24n1451_001:0209c15_0",
        "context_with_next_sentence": true
    },
    {
        "source_sentence": "答言：「世尊不許。」",
        "from": "T24n1451_001:0209c15_1",
        "context_with_next_sentence": true
    },
    {
        "source_sentence": "報曰：「爪上持垢，豈是清淨？」",
        "from": "T24n1451_001:0209c15_2",
        "context_with_next_sentence": true
    },
    {
        "source_sentence": "以緣白佛，佛言：「若除垢時應可磨甲，不應為好揩使光生。」",
        "from": "T24n1451_001:0209c16_3",
        "context_with_next_sentence": true
    },
    {
        "source_sentence": "佛在王舍城，其影勝王發如是念：「每至春秋節變，新穀初果必先奉佛及諸聖眾，後方自食。」",
        "from": "T24n1451_001:0209c18_0",
        "context_with_next_sentence": true
    },
    {
        "source_sentence": "時彼大臣以新熟菴沒羅果(此果大如桃，而生熟難知。",
        "from": "T24n1451_001:0209c20_1",
        "context_with_next_sentence": true
    },
    {
        "source_sentence": "有四種差別不同：菴摩洛迦大如酸棗，唯堪為藥)奉上大王。",
        "from": "T24n1451_001:0209c21_2",
        "context_with_next_sentence": true
    },
    {
        "source_sentence": "王曰：「可持此果先奉佛僧。」",
        "from": "T24n1451_001:0209c21_3",
        "context_with_next_sentence": true
    },
    {
        "source_sentence": "臣便微笑，王曰：「卿何故笑？」",
        "from": "T24n1451_001:0209c22_4",
        "context_with_next_sentence": true
    },
    {
        "source_sentence": "對曰：「大王謂臣未奉佛眾？",
        "from": "T24n1451_001:0209c22_5",
        "context_with_next_sentence": true
    },
    {
        "source_sentence": "已先奉訖。」",
        "from": "T24n1451_001:0209c23_6",
        "context_with_next_sentence": true
    },
    {
        "source_sentence": "王曰：「恐卿不知，由是因緣，我今奉施聖眾千樹果林。」",
        "from": "T24n1451_001:0209c23_7",
        "context_with_next_sentence": true
    },
    {
        "source_sentence": "對曰：「此誠妙事臣實隨喜。」",
        "from": "T24n1451_001:0209c24_8",
        "context_with_next_sentence": true
    },
    {
        "source_sentence": "即便以千樹果林，奉施四方一切聖眾，并設大會慶讚福田。",
        "from": "T24n1451_001:0209c25_9",
        "context_with_next_sentence": true
    },
    {
        "source_sentence": "此林昔時結果極繁，假使摩揭陀國所有人眾大聚會時，共食斯果亦皆充足。",
        "from": "T24n1451_001:0209c26_10",
        "context_with_next_sentence": true
    },
    {
        "source_sentence": "王以此林施僧伽已，時諸苾芻見果小時氣味香美，悉來噉食遂令都盡。",
        "from": "T24n1451_001:0209c28_11",
        "context_with_next_sentence": true
    },
    {
        "source_sentence": "有餘國王要須此果，便令使者詣影勝王處求菴沒羅。",
        "from": "T24n1451_001:0210a01_12",
        "context_with_next_sentence": true
    },
    {
        "source_sentence": "彼告使曰：「我有果林已施僧眾，汝今可往隨眾乞求。」",
        "from": "T24n1451_001:0210a02_13",
        "context_with_next_sentence": true
    },
    {
        "source_sentence": "使者往竹林園，是時六眾常在寺門，遞看無闕。",
        "from": "T24n1451_001:0210a03_14",
        "context_with_next_sentence": true
    },
    {
        "source_sentence": "時鄔波難陀門所經行，使者既至禮尊者足，白言：「聖者！",
        "from": "T24n1451_001:0210a04_15",
        "context_with_next_sentence": true
    },
    {
        "source_sentence": "我是某國王使，王遣我來求菴沒羅果，仁若有者幸見分張。」",
        "from": "T24n1451_001:0210a06_16",
        "context_with_next_sentence": true
    },
    {
        "source_sentence": "鄔波難陀報使者曰：「汝今可往詣果園所，隨欲多少任意將去。」",
        "from": "T24n1451_001:0210a07_17",
        "context_with_next_sentence": true
    },
    {
        "source_sentence": "使至林所周遍觀察，唯覩空條竟無一果，遂便還白空林無果。",
        "from": "T24n1451_001:0210a08_18",
        "context_with_next_sentence": true
    },
    {
        "source_sentence": "鄔波難陀即將使者共詣林中，遍觀察已，報曰：「汝可昇此高樹。」",
        "from": "T24n1451_001:0210a10_19",
        "context_with_next_sentence": true
    },
    {
        "source_sentence": "使者即上，既不見果，又告曰：「汝向東枝。」",
        "from": "T24n1451_001:0210a11_20",
        "context_with_next_sentence": true
    },
    {
        "source_sentence": "南西北枝悉皆令上，彼遍昇上竟無所得，遂便下樹問言：「聖者！",
        "from": "T24n1451_001:0210a12_21",
        "context_with_next_sentence": true
    },
    {
        "source_sentence": "豈此樹林今歲無果？」",
        "from": "T24n1451_001:0210a14_22",
        "context_with_next_sentence": true
    },
    {
        "source_sentence": "報言：「賢首！",
        "from": "T24n1451_001:0210a14_23",
        "context_with_next_sentence": true
    },
    {
        "source_sentence": "猶如往年結子，今歲亦然。」",
        "from": "T24n1451_001:0210a14_24",
        "context_with_next_sentence": true
    },
    {
        "source_sentence": "「若如是者，今年風雨令子落耶？」",
        "from": "T24n1451_001:0210a15_25",
        "context_with_next_sentence": true
    },
    {
        "source_sentence": "答言：「不爾。」",
        "from": "T24n1451_001:0210a16_26",
        "context_with_next_sentence": true
    },
    {
        "source_sentence": "問曰：「何無？」",
        "from": "T24n1451_001:0210a16_27",
        "context_with_next_sentence": true
    },
    {
        "source_sentence": "答曰：「此果小時我等食盡。」",
        "from": "T24n1451_001:0210a16_28",
        "context_with_next_sentence": true
    },
    {
        "source_sentence": "時彼使人還至王所，以事具白。",
        "from": "T24n1451_001:0210a17_29",
        "context_with_next_sentence": true
    },
    {
        "source_sentence": "王曰：「善哉！",
        "from": "T24n1451_001:0210a17_30",
        "context_with_next_sentence": true
    },
    {
        "source_sentence": "我本期心令聖眾食。」",
        "from": "T24n1451_001:0210a18_31",
        "context_with_next_sentence": true
    },
    {
        "source_sentence": "彼使悒然辭歸本國。",
        "from": "T24n1451_001:0210a18_32",
        "context_with_next_sentence": true
    },
    {
        "source_sentence": "時摩揭陀國因有大會眾人聚集，問苾芻曰：「聖者！",
        "from": "T24n1451_001:0210a19_33",
        "context_with_next_sentence": true
    },
    {
        "source_sentence": "何故今年千樹果林咸不結子？」",
        "from": "T24n1451_001:0210a20_34",
        "context_with_next_sentence": true
    },
    {
        "source_sentence": "答言：「賢首！",
        "from": "T24n1451_001:0210a20_35",
        "context_with_next_sentence": true
    },
    {
        "source_sentence": "非不結實，乃至我等食盡。」",
        "from": "T24n1451_001:0210a21_36",
        "context_with_next_sentence": true
    },
    {
        "source_sentence": "報言：「聖者！",
        "from": "T24n1451_001:0210a21_37",
        "context_with_next_sentence": true
    },
    {
        "source_sentence": "比來此果成熟之時，摩揭陀境所有人眾食皆充足，只由仁等從小食盡，遂令無果。",
        "from": "T24n1451_001:0210a22_0",
        "context_with_next_sentence": true
    },
    {
        "source_sentence": "斯非善事。」",
        "from": "T24n1451_001:0210a23_1",
        "context_with_next_sentence": true
    },
    {
        "source_sentence": "答曰：「此之果林，王不與汝國內諸人，但奉僧眾，由是共食斯何過焉？」",
        "from": "T24n1451_001:0210a24_2",
        "context_with_next_sentence": true
    },
    {
        "source_sentence": "時諸人眾聞是語已，共生嫌恥：「沙門釋子尚不知足，況我俗流？」",
        "from": "T24n1451_001:0210a25_3",
        "context_with_next_sentence": true
    },
    {
        "source_sentence": "苾芻白佛，佛作是念：「由其食果有斯過失，故諸苾芻不應食果。",
        "from": "T24n1451_001:0210a27_4",
        "context_with_next_sentence": true
    },
    {
        "source_sentence": "若食者得越法罪。」",
        "from": "T24n1451_001:0210a28_5",
        "context_with_next_sentence": true
    },
    {
        "source_sentence": "如佛所言：「不應食果。」",
        "from": "T24n1451_001:0210a28_6",
        "context_with_next_sentence": true
    },
    {
        "source_sentence": "時有信心長者，將小菴沒羅香果來施苾芻。",
        "from": "T24n1451_001:0210a29_7",
        "context_with_next_sentence": true
    },
    {
        "source_sentence": "苾芻報曰：「佛不聽食。」",
        "from": "T24n1451_001:0210b01_8",
        "context_with_next_sentence": true
    },
    {
        "source_sentence": "諸長者言：「佛未出時，我等諸人悉以外道而為福田，廣說如上，乃至慈悲受我微施。」",
        "from": "T24n1451_001:0210b01_9",
        "context_with_next_sentence": true
    },
    {
        "source_sentence": "諸苾芻白佛，佛言：「至核鞭時食之無犯。」",
        "from": "T24n1451_001:0210b03_10",
        "context_with_next_sentence": true
    },
    {
        "source_sentence": "復有信心長者，以熟菴沒羅果來施苾芻，廣說如前，乃至受我微施。",
        "from": "T24n1451_001:0210b04_11",
        "context_with_next_sentence": true
    },
    {
        "source_sentence": "時諸苾芻不敢受食，以緣白佛，佛言：「核鞭已後，乃至於熟悉皆應食，勿起疑心。」",
        "from": "T24n1451_001:0210b06_12",
        "context_with_next_sentence": true
    },
    {
        "source_sentence": "緣在室羅伐城。",
        "from": "T24n1451_001:0210b08_0",
        "context_with_next_sentence": true
    },
    {
        "source_sentence": "時有苾芻身嬰患苦，到醫人所報言：「我有如是病苦，幸為處方。」",
        "from": "T24n1451_001:0210b08_1",
        "context_with_next_sentence": true
    },
    {
        "source_sentence": "醫人報曰：「宜可服酥令身潤膩，我當施與瀉利之藥。」",
        "from": "T24n1451_001:0210b09_2",
        "context_with_next_sentence": true
    },
    {
        "source_sentence": "彼便服酥。",
        "from": "T24n1451_001:0210b11_3",
        "context_with_next_sentence": true
    },
    {
        "source_sentence": "復患於渴，醫來問曰：「聖者！",
        "from": "T24n1451_001:0210b11_4",
        "context_with_next_sentence": true
    },
    {
        "source_sentence": "好不？」",
        "from": "T24n1451_001:0210b11_5",
        "context_with_next_sentence": true
    },
    {
        "source_sentence": "答言：「賢首！",
        "from": "T24n1451_001:0210b12_6",
        "context_with_next_sentence": true
    },
    {
        "source_sentence": "我更患渴。」",
        "from": "T24n1451_001:0210b12_7",
        "context_with_next_sentence": true
    },
    {
        "source_sentence": "醫曰：「持餘甘子。」",
        "from": "T24n1451_001:0210b12_8",
        "context_with_next_sentence": true
    },
    {
        "source_sentence": "苾芻手把，醫見問曰：「渴得除未？」",
        "from": "T24n1451_001:0210b12_9",
        "context_with_next_sentence": true
    },
    {
        "source_sentence": "答言：「未除。」",
        "from": "T24n1451_001:0210b13_10",
        "context_with_next_sentence": true
    },
    {
        "source_sentence": "醫曰：「聖者！",
        "from": "T24n1451_001:0210b13_11",
        "context_with_next_sentence": true
    },
    {
        "source_sentence": "豈可不持餘甘子耶？」",
        "from": "T24n1451_001:0210b14_12",
        "context_with_next_sentence": true
    },
    {
        "source_sentence": "答曰：「現在手中。」",
        "from": "T24n1451_001:0210b14_13",
        "context_with_next_sentence": true
    },
    {
        "source_sentence": "報言：「可著口中。」",
        "from": "T24n1451_001:0210b14_14",
        "context_with_next_sentence": true
    },
    {
        "source_sentence": "即便置口，他日醫復來問：「渴得可未？」",
        "from": "T24n1451_001:0210b15_15",
        "context_with_next_sentence": true
    },
    {
        "source_sentence": "答曰：「今猶未可。」",
        "from": "T24n1451_001:0210b16_16",
        "context_with_next_sentence": true
    },
    {
        "source_sentence": "醫曰：「豈不口中持餘甘子？」",
        "from": "T24n1451_001:0210b16_17",
        "context_with_next_sentence": true
    },
    {
        "source_sentence": "答：「已在口中。」",
        "from": "T24n1451_001:0210b17_18",
        "context_with_next_sentence": true
    },
    {
        "source_sentence": "「應可嚼之。」",
        "from": "T24n1451_001:0210b17_19",
        "context_with_next_sentence": true
    },
    {
        "source_sentence": "報曰：「世尊不許。」",
        "from": "T24n1451_001:0210b17_20",
        "context_with_next_sentence": true
    },
    {
        "source_sentence": "醫曰：「世尊大悲必應垂許。」",
        "from": "T24n1451_001:0210b18_0",
        "context_with_next_sentence": true
    },
    {
        "source_sentence": "苾芻白佛，佛言：「應嚼。」",
        "from": "T24n1451_001:0210b18_1",
        "context_with_next_sentence": true
    },
    {
        "source_sentence": "嚼已外棄，不敢咽下，渴猶不除。",
        "from": "T24n1451_001:0210b19_2",
        "context_with_next_sentence": true
    },
    {
        "source_sentence": "醫曰：「何不咽汁？」",
        "from": "T24n1451_001:0210b19_3",
        "context_with_next_sentence": true
    },
    {
        "source_sentence": "報言：「非時食者，世尊不許。」",
        "from": "T24n1451_001:0210b20_4",
        "context_with_next_sentence": true
    },
    {
        "source_sentence": "以緣白佛，佛言：「我今聽許，有五種果，若病無病、時與非時，食之無犯。」",
        "from": "T24n1451_001:0210b20_5",
        "context_with_next_sentence": true
    },
    {
        "source_sentence": "如佛所言：「有五種果若病無病、時與非時，食無犯者。」",
        "from": "T24n1451_001:0210b22_6",
        "context_with_next_sentence": true
    },
    {
        "source_sentence": "苾芻不知云何為五？",
        "from": "T24n1451_001:0210b23_7",
        "context_with_next_sentence": true
    },
    {
        "source_sentence": "佛言：「所謂餘甘子(梵云菴摩洛迦，此云餘甘子，廣州大有，與上菴沒羅全別，為聲相濫人皆惑之，故為注出是掌中觀者)、訶梨勒、毘醯勒、畢鉢梨、胡椒。",
        "from": "T24n1451_001:0210b24_0",
        "context_with_next_sentence": true
    },
    {
        "source_sentence": "此之五藥，有病無病、時與非時，隨意皆食，勿致疑惑。」",
        "from": "T24n1451_001:0210b26_0",
        "context_with_next_sentence": true
    },
    {
        "source_sentence": "根本說一切有部毘奈耶雜事卷第一",
        "from": "T24n1451_001:0210b28_0",
        "context_with_next_sentence": false
    }
]