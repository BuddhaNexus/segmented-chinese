[
    {
        "source_sentence": "金色童子因緣經卷第九",
        "from": "T14n0550_009:0882c24_0",
        "context_with_next_sentence": true
    },
    {
        "source_sentence": "譯經三藏朝散大夫試鴻臚卿",
        "from": "T14n0550_009:0882c26_0",
        "context_with_next_sentence": true
    },
    {
        "source_sentence": "光梵大師賜紫沙門臣惟淨等",
        "from": "T14n0550_009:0882c27_0",
        "context_with_next_sentence": true
    },
    {
        "source_sentence": "奉　詔譯",
        "from": "T14n0550_009:0882c28_0",
        "context_with_next_sentence": true
    },
    {
        "source_sentence": "爾時，國主阿闍世王得見如是人、天、大眾種種希有神變事已，發生最上清淨信重奇特之心，作是讚言：「奇哉！",
        "from": "T14n0550_009:0882c29_0",
        "context_with_next_sentence": true
    },
    {
        "source_sentence": "奇哉！",
        "from": "T14n0550_009:0883a03_1",
        "context_with_next_sentence": true
    },
    {
        "source_sentence": "實未曾有。",
        "from": "T14n0550_009:0883a03_2",
        "context_with_next_sentence": true
    },
    {
        "source_sentence": "尊者阿難自功德力，殊勝若斯而極明顯，復能開發如來最上清淨教法大威神力。",
        "from": "T14n0550_009:0883a03_3",
        "context_with_next_sentence": true
    },
    {
        "source_sentence": "「大哉！",
        "from": "T14n0550_009:0883a06_0",
        "context_with_next_sentence": true
    },
    {
        "source_sentence": "大哉！",
        "from": "T14n0550_009:0883a06_1",
        "context_with_next_sentence": true
    },
    {
        "source_sentence": "世尊如來、應供、正等正覺、最勝知見所宣無上清淨教法，付囑尊者大迦葉已，而彼尊者真實所作。",
        "from": "T14n0550_009:0883a06_2",
        "context_with_next_sentence": true
    },
    {
        "source_sentence": "「苦哉！",
        "from": "T14n0550_009:0883a09_0",
        "context_with_next_sentence": true
    },
    {
        "source_sentence": "如來聖日隱沒。",
        "from": "T14n0550_009:0883a09_1",
        "context_with_next_sentence": true
    },
    {
        "source_sentence": "尊者阿難，自功德光，挺然明照，普遍諸方。",
        "from": "T14n0550_009:0883a09_2",
        "context_with_next_sentence": true
    },
    {
        "source_sentence": "「苦哉！",
        "from": "T14n0550_009:0883a11_0",
        "context_with_next_sentence": true
    },
    {
        "source_sentence": "如來妙月隱沒，不常明照，如彼羅睺阿修羅王之所吞蝕。",
        "from": "T14n0550_009:0883a11_1",
        "context_with_next_sentence": true
    },
    {
        "source_sentence": "尊者阿難，自智慧月，舒光滿空，普遍照曜，如俱母陀花林茂盛開發。",
        "from": "T14n0550_009:0883a12_2",
        "context_with_next_sentence": true
    },
    {
        "source_sentence": "「苦哉！",
        "from": "T14n0550_009:0883a15_0",
        "context_with_next_sentence": true
    },
    {
        "source_sentence": "如來已入涅槃，世間離散，極大憂苦，猶如炎光，熱惱侵逼；尊者清淨，大雲普廕，所演妙言，如甘露雨，灑潤世間，咸令歡悅。",
        "from": "T14n0550_009:0883a15_1",
        "context_with_next_sentence": true
    },
    {
        "source_sentence": "「大哉！",
        "from": "T14n0550_009:0883a18_0",
        "context_with_next_sentence": true
    },
    {
        "source_sentence": "如來最勝意願；尊者正善，悉能圓滿。",
        "from": "T14n0550_009:0883a18_1",
        "context_with_next_sentence": true
    },
    {
        "source_sentence": "「大哉！",
        "from": "T14n0550_009:0883a19_0",
        "context_with_next_sentence": true
    },
    {
        "source_sentence": "如來無上教法；尊者聞持，普能開示。",
        "from": "T14n0550_009:0883a19_1",
        "context_with_next_sentence": true
    },
    {
        "source_sentence": "「大哉！",
        "from": "T14n0550_009:0883a20_0",
        "context_with_next_sentence": true
    },
    {
        "source_sentence": "如來無上教法；尊者荷擔，明顯若斯。",
        "from": "T14n0550_009:0883a20_1",
        "context_with_next_sentence": true
    },
    {
        "source_sentence": "「奇哉！",
        "from": "T14n0550_009:0883a21_0",
        "context_with_next_sentence": true
    },
    {
        "source_sentence": "尊者於聲聞中，最上名稱，真實所作，能具如是，昔未曾有；自勝功德，大威神力，無邊眾生，利益成就，廣能開釋，彼一切智，大功德法。",
        "from": "T14n0550_009:0883a21_1",
        "context_with_next_sentence": true
    },
    {
        "source_sentence": "「奇哉！",
        "from": "T14n0550_009:0883a25_0",
        "context_with_next_sentence": true
    },
    {
        "source_sentence": "尊者今能顯發，世尊大師大威神力，大悲所生，現饒益慧。」",
        "from": "T14n0550_009:0883a25_1",
        "context_with_next_sentence": true
    },
    {
        "source_sentence": "爾時，阿闍世王如是稱歎尊者阿難已，發生最上信重之心，即起趨前全身委地，禮尊者足，然後旋起雙膝著地，身毛喜豎，合掌肅恭，說伽陀曰：「歸命士夫中最勝，　　歸命尊者多聞海，　歸命希有不思議，　　歸命荷擔佛教者，　我佛淨教大威力，　　奇哉！",
        "from": "T14n0550_009:0883a27_0",
        "context_with_next_sentence": true
    },
    {
        "source_sentence": "尊者正開示，　尊者希有復難思，　　善為世間作利益。",
        "from": "T14n0550_009:0883b04_1",
        "context_with_next_sentence": true
    },
    {
        "source_sentence": "　所有如來無上教，　　付囑迦葉大智尊，　迦葉囑累在當仁，　　尊者今時實所作。",
        "from": "T14n0550_009:0883b06_0",
        "context_with_next_sentence": true
    },
    {
        "source_sentence": "　尊者為我作善利，　　殊特思議所不及，　佛一切智功德門，　　今日普令生悟解。",
        "from": "T14n0550_009:0883b08_0",
        "context_with_next_sentence": true
    },
    {
        "source_sentence": "　云何如來希有事？",
        "from": "T14n0550_009:0883b10_0",
        "context_with_next_sentence": true
    },
    {
        "source_sentence": "　　尊者利益亦復然，　佛一切智大悲心，　　今時悉能為開曉。",
        "from": "T14n0550_009:0883b10_1",
        "context_with_next_sentence": true
    },
    {
        "source_sentence": "　尊者現處聲聞位，　　我之所見實希有，　如佛所發大悲心，　　廣為眾生作利益。",
        "from": "T14n0550_009:0883b12_0",
        "context_with_next_sentence": true
    },
    {
        "source_sentence": "　摩伽陀國多人眾，　　快哉！",
        "from": "T14n0550_009:0883b14_0",
        "context_with_next_sentence": true
    },
    {
        "source_sentence": "今日得善利，　一切放逸諸眾生，　　因尊者故獲利益。",
        "from": "T14n0550_009:0883b14_1",
        "context_with_next_sentence": true
    },
    {
        "source_sentence": "　如來淨教付尊者，　　等同如來分位中，　今日亦同善逝尊，　　廣大施作希有事。",
        "from": "T14n0550_009:0883b16_0",
        "context_with_next_sentence": true
    },
    {
        "source_sentence": "　因彼阿難聖尊者，　　廣現希奇大威力，　由斯想念正覺尊，　　諦誠歸命伸讚歎。",
        "from": "T14n0550_009:0883b18_0",
        "context_with_next_sentence": true
    },
    {
        "source_sentence": "　歸命世尊大無畏，　　頂禮正覺二足尊，　聲聞如是現威神，　　起發利益眾生事。",
        "from": "T14n0550_009:0883b20_0",
        "context_with_next_sentence": true
    },
    {
        "source_sentence": "　所有如來大威力，　　正善開曉令高顯，　世尊雖滅亦如存，　　尊者善化無空過。」",
        "from": "T14n0550_009:0883b22_0",
        "context_with_next_sentence": true
    },
    {
        "source_sentence": "爾時，阿闍世王說是伽陀讚尊者已，乃發問言：「尊者！",
        "from": "T14n0550_009:0883b24_0",
        "context_with_next_sentence": true
    },
    {
        "source_sentence": "日照商主并其妻室宿修何因？",
        "from": "T14n0550_009:0883b25_1",
        "context_with_next_sentence": true
    },
    {
        "source_sentence": "現招果報其勝若斯，居家巨富財寶豐盈，於佛法中見諦開悟。",
        "from": "T14n0550_009:0883b25_2",
        "context_with_next_sentence": true
    },
    {
        "source_sentence": "「又，彼迦尸孫那利苾芻及勇戾苾芻，復修何因？",
        "from": "T14n0550_009:0883b28_0",
        "context_with_next_sentence": true
    },
    {
        "source_sentence": "此世巨富，廣積財寶，上族中生，於佛法中出家修道，斷諸煩惱證阿羅漢果。",
        "from": "T14n0550_009:0883b29_1",
        "context_with_next_sentence": true
    },
    {
        "source_sentence": "「彼金色苾芻往昔修因，其復云何？",
        "from": "T14n0550_009:0883c02_0",
        "context_with_next_sentence": true
    },
    {
        "source_sentence": "於此生中果報殊特，處于富盛上族中生，端嚴妙好身相具足，有金色光常所照曜，一切人眾美目觀瞻，金色妙衣自然覆體，遍身馥郁譬旃檀香，優鉢羅花妙香口出，隨風聞者生愛樂心。",
        "from": "T14n0550_009:0883c02_1",
        "context_with_next_sentence": true
    },
    {
        "source_sentence": "生時空中自然而雨金色妙衣及俱母陀花，具如是等昔未曾有大威德事，而後於佛法中出家修道，斷諸煩惱證阿羅漢果。",
        "from": "T14n0550_009:0883c07_0",
        "context_with_next_sentence": true
    },
    {
        "source_sentence": "唯願尊者，善為開示。」",
        "from": "T14n0550_009:0883c09_1",
        "context_with_next_sentence": true
    },
    {
        "source_sentence": "是時，尊者告阿闍世王言：「大王當知，此等皆由過去累生修諸福因，至于今世果熟邊際。",
        "from": "T14n0550_009:0883c11_0",
        "context_with_next_sentence": true
    },
    {
        "source_sentence": "現受其報。",
        "from": "T14n0550_009:0883c13_0",
        "context_with_next_sentence": true
    },
    {
        "source_sentence": "「大王！",
        "from": "T14n0550_009:0883c14_0",
        "context_with_next_sentence": true
    },
    {
        "source_sentence": "汝今諦聽！",
        "from": "T14n0550_009:0883c14_1",
        "context_with_next_sentence": true
    },
    {
        "source_sentence": "乃往過去九十一劫中有佛出世，號毘婆尸如來、應供、正等正覺、明行足、善逝、世間解、無上士、調御丈夫、天人師、佛、世尊，城名滿度摩帝，其佛世尊遊止於彼。",
        "from": "T14n0550_009:0883c14_2",
        "context_with_next_sentence": true
    },
    {
        "source_sentence": "「是時，城中有一商主名曰妙耳，止其城內居家巨富，財寶廣多數量增盈與毘沙門天王富饒相等，於滿度摩帝城中家族最上無與等者。",
        "from": "T14n0550_009:0883c18_0",
        "context_with_next_sentence": true
    },
    {
        "source_sentence": "而彼商主以富盛故，擇其勝族娶以為妻，其後因同妻室嬉戲遊樂，妻即懷妊。",
        "from": "T14n0550_009:0883c21_1",
        "context_with_next_sentence": true
    },
    {
        "source_sentence": "乃至後時其子未生，彼妙耳商主與五百商人同為伴侶，欲涉大海增盈息利，妻所懷子胎藏漸增。",
        "from": "T14n0550_009:0883c22_2",
        "context_with_next_sentence": true
    },
    {
        "source_sentence": "即時商主與諸商眾，出離自舍遠適他邦，隨力營為稍集財利，然於彼中其財或為大火所焚，或為賊盜，或為家人同伴竊取分逐而去。",
        "from": "T14n0550_009:0883c25_3",
        "context_with_next_sentence": true
    },
    {
        "source_sentence": "「其後妻室先所懷妊，時分滿足生一童子，膚體麁黑容貌醜惡，具十八種可厭惡相，身口穢污惡氣充盈，家人眷屬隨風聞者返面而去。",
        "from": "T14n0550_009:0883c28_4",
        "context_with_next_sentence": true
    },
    {
        "source_sentence": "又復童子當初生時，舍中火起財寶資生，焚爇竭盡無復遺餘。",
        "from": "T14n0550_009:0884a02_5",
        "context_with_next_sentence": true
    },
    {
        "source_sentence": "「時商主妻忙然持抱所生童子奔出其舍，舍中所有一切財物資生樂具，火既熾盛而竭焚爇，所焚無餘火乃自息。",
        "from": "T14n0550_009:0884a04_0",
        "context_with_next_sentence": true
    },
    {
        "source_sentence": "「時商主妻即入殘破毀故舍中，坼自半衣敷展于地臥置童子，于是長吁而自傷歎，即起思念妙耳商主涕泣而言：『苦哉！",
        "from": "T14n0550_009:0884a07_0",
        "context_with_next_sentence": true
    },
    {
        "source_sentence": "苦哉！",
        "from": "T14n0550_009:0884a09_1",
        "context_with_next_sentence": true
    },
    {
        "source_sentence": "我今何故如斯破散？』",
        "from": "T14n0550_009:0884a09_2",
        "context_with_next_sentence": true
    },
    {
        "source_sentence": "「是時，商主宅中所有奴婢眷屬營力人等，見是火焚悉破散已，咸生驚怖：『豈非我等由此惡緣亦悉破壞？』",
        "from": "T14n0550_009:0884a11_0",
        "context_with_next_sentence": true
    },
    {
        "source_sentence": "共言議已，棄商主宅分散而去。",
        "from": "T14n0550_009:0884a13_1",
        "context_with_next_sentence": true
    },
    {
        "source_sentence": "唯一女使素懷孝義，即自思惟：『今此妙耳商主宅中資財焚蕩眷屬分離，寂寞無依，一何所有。",
        "from": "T14n0550_009:0884a14_2",
        "context_with_next_sentence": true
    },
    {
        "source_sentence": "商主之妻單己無侶無所依怙，我今不應亦效餘人棄捨而去，今且但同商主之妻相依而住。』",
        "from": "T14n0550_009:0884a16_3",
        "context_with_next_sentence": true
    },
    {
        "source_sentence": "又復思念：『此商主妻家財資具既為火焚，一日之飡尚未能備，計將奈何？",
        "from": "T14n0550_009:0884a18_4",
        "context_with_next_sentence": true
    },
    {
        "source_sentence": "計將奈何？』",
        "from": "T14n0550_009:0884a20_0",
        "context_with_next_sentence": true
    },
    {
        "source_sentence": "「時彼女使作是念已，即詣妙耳商主諸有親族戚里之家。",
        "from": "T14n0550_009:0884a21_0",
        "context_with_next_sentence": true
    },
    {
        "source_sentence": "到已，告言：『諸親當知，商主之妻于今居此貧困危急逼迫分位，汝等宜為善施方計養育救護。』",
        "from": "T14n0550_009:0884a22_1",
        "context_with_next_sentence": true
    },
    {
        "source_sentence": "「時諸親族即如其言而為養育，其後非久親族舍中數數復現無義利事。",
        "from": "T14n0550_009:0884a24_2",
        "context_with_next_sentence": true
    },
    {
        "source_sentence": "諸親議言：『今此妙耳商主之子，極不吉祥而無福力，商主舍中由子生故一切破壞，若我諸親今時為其作養育者，我等舍中亦同於此非久破壞。",
        "from": "T14n0550_009:0884a26_3",
        "context_with_next_sentence": true
    },
    {
        "source_sentence": "何以故？",
        "from": "T14n0550_009:0884a29_4",
        "context_with_next_sentence": true
    },
    {
        "source_sentence": "此商主子聞其名者，尚生恐畏，況存養乎？』",
        "from": "T14n0550_009:0884a29_5",
        "context_with_next_sentence": true
    },
    {
        "source_sentence": "諸親即告彼女使言：『汝自今後，莫復來入我等舍中。』",
        "from": "T14n0550_009:0884b01_6",
        "context_with_next_sentence": true
    },
    {
        "source_sentence": "「是時，女使為彼諸親眾殘毀已，即自惟忖：『今此商主之妻，於一切處都無依托，設何方計得存濟邪？",
        "from": "T14n0550_009:0884b03_0",
        "context_with_next_sentence": true
    },
    {
        "source_sentence": "或可今時我詣他舍求其傭力，隨得所直以用存養商主之妻。』",
        "from": "T14n0550_009:0884b05_1",
        "context_with_next_sentence": true
    },
    {
        "source_sentence": "時彼女使作是念已，即詣他舍執諸作役，計傭受直。",
        "from": "T14n0550_009:0884b06_2",
        "context_with_next_sentence": true
    },
    {
        "source_sentence": "得已，持歸營貿所飡，飼商主妻自身及子。",
        "from": "T14n0550_009:0884b07_3",
        "context_with_next_sentence": true
    },
    {
        "source_sentence": "其後母以所生童子具醜惡相，乃為立名醜相童子。",
        "from": "T14n0550_009:0884b08_4",
        "context_with_next_sentence": true
    },
    {
        "source_sentence": "「是時，女使自後日日詣於他舍自竭微力，為彼營辦日中所食，工力既增酬直亦厚，一力無怠三命獲存，事雖如是然極艱苦。",
        "from": "T14n0550_009:0884b10_0",
        "context_with_next_sentence": true
    },
    {
        "source_sentence": "其妙耳商主之妻忽起思念：『我之舍中先有廣多奴婢、力人、親里、眷屬而悉捨去，唯此女使存養於我，我之餘命由彼而活，母族之中斯垂愛念，然其事繫時久，彼力單獨營作日深豈無疲懈？",
        "from": "T14n0550_009:0884b12_1",
        "context_with_next_sentence": true
    },
    {
        "source_sentence": "彼既乏怠或捨去邪？",
        "from": "T14n0550_009:0884b17_2",
        "context_with_next_sentence": true
    },
    {
        "source_sentence": "又復一力營工價直至少，所得既微不能存養，我今宜應自認宿業，釁累既然苦亦甘受，我當與彼女使同其傭力。』",
        "from": "T14n0550_009:0884b17_3",
        "context_with_next_sentence": true
    },
    {
        "source_sentence": "作是念已，即呼女使，同詣他舍計工取直持歸存養。",
        "from": "T14n0550_009:0884b20_4",
        "context_with_next_sentence": true
    },
    {
        "source_sentence": "「然長者妻膚體細妙麁重難任，饑火所焚眾苦侵逼，於須臾間疲極迷悶，俛仰憩止涕泣長吁，即起思念妙耳商主悲苦而言：『苦哉！",
        "from": "T14n0550_009:0884b21_5",
        "context_with_next_sentence": true
    },
    {
        "source_sentence": "我今何故受斯破壞艱苦？",
        "from": "T14n0550_009:0884b24_6",
        "context_with_next_sentence": true
    },
    {
        "source_sentence": "豈非他人昔曾見我於國城中獨為勝上，富有家財一切具足。",
        "from": "T14n0550_009:0884b24_7",
        "context_with_next_sentence": true
    },
    {
        "source_sentence": "何故今日福力斯盡，於國城中最極破壞，日詣他舍傭力存養，多種忍受苦惱侵逼。』",
        "from": "T14n0550_009:0884b26_8",
        "context_with_next_sentence": true
    },
    {
        "source_sentence": "時商主妻苦惱逼故，瞻視女使涕泣而住。",
        "from": "T14n0550_009:0884b28_9",
        "context_with_next_sentence": true
    },
    {
        "source_sentence": "「是時，女使轉增悲苦，亦復涕淚發如是言：『苦哉！",
        "from": "T14n0550_009:0884c01_0",
        "context_with_next_sentence": true
    },
    {
        "source_sentence": "苦哉！",
        "from": "T14n0550_009:0884c02_1",
        "context_with_next_sentence": true
    },
    {
        "source_sentence": "商主之妻昔居富威，身著妙衣種種嚴飾，妙香花鬘莊嚴其體，口中常復含咀妙香。",
        "from": "T14n0550_009:0884c02_2",
        "context_with_next_sentence": true
    },
    {
        "source_sentence": "時嚥津液，又如天女，而常遊戲歡喜園中，飲食、衣服、諸妙珍寶莊嚴等具而悉豐足；奴婢、眷屬、親里知識內外昌盛，隨應所與悉得豐贍。",
        "from": "T14n0550_009:0884c04_3",
        "context_with_next_sentence": true
    },
    {
        "source_sentence": "何故今時如是破壞？",
        "from": "T14n0550_009:0884c07_4",
        "context_with_next_sentence": true
    },
    {
        "source_sentence": "所覩儀容誠堪傷痛，頭髮蓬亂塵垢污身，眾苦所侵舉體枯悴，片衣破弊膩穢增多，蚤虱縈纏惡氣充塞，國城之內最下卑苦，傭力他家營食存養，此破壞相實可悲傷。",
        "from": "T14n0550_009:0884c07_5",
        "context_with_next_sentence": true
    },
    {
        "source_sentence": "苦哉！",
        "from": "T14n0550_009:0884c11_6",
        "context_with_next_sentence": true
    },
    {
        "source_sentence": "福分速歸破壞。",
        "from": "T14n0550_009:0884c11_7",
        "context_with_next_sentence": true
    },
    {
        "source_sentence": "苦哉！",
        "from": "T14n0550_009:0884c11_8",
        "context_with_next_sentence": true
    },
    {
        "source_sentence": "富貴所成不久。",
        "from": "T14n0550_009:0884c12_9",
        "context_with_next_sentence": true
    },
    {
        "source_sentence": "苦哉！",
        "from": "T14n0550_009:0884c12_10",
        "context_with_next_sentence": true
    },
    {
        "source_sentence": "業報種種差別。』",
        "from": "T14n0550_009:0884c12_11",
        "context_with_next_sentence": true
    },
    {
        "source_sentence": "「時彼女使如是傷歎已，復說伽陀曰：「『往昔身衣諸妙服，　　眾寶嚴具所莊嚴，　　昔日天女勝容儀，　　今居陋巷增多苦。",
        "from": "T14n0550_009:0884c13_0",
        "context_with_next_sentence": true
    },
    {
        "source_sentence": "　　何故今時極如是，　　一切福分皆破壞？",
        "from": "T14n0550_009:0884c16_0",
        "context_with_next_sentence": true
    },
    {
        "source_sentence": "　　悴弱垢穢遍身支，　　片衣破弊而覆體。",
        "from": "T14n0550_009:0884c17_0",
        "context_with_next_sentence": true
    },
    {
        "source_sentence": "　　往昔儀容天女相，　　人開美目共觀瞻，　　而今醜惡鬼無殊，　　見者咸生於厭棄。",
        "from": "T14n0550_009:0884c18_0",
        "context_with_next_sentence": true
    },
    {
        "source_sentence": "　　往昔豐饒諸財寶，　　國城之內為最上，　　諸乞丐者施均行，　　于今困極而貧賤。",
        "from": "T14n0550_009:0884c20_0",
        "context_with_next_sentence": true
    },
    {
        "source_sentence": "　　往昔受用增歡悅，　　家族富貴廣豐盈，　　今時受報既昭然，　　廣多憂苦常隨逐。",
        "from": "T14n0550_009:0884c22_0",
        "context_with_next_sentence": true
    },
    {
        "source_sentence": "　　苦哉！",
        "from": "T14n0550_009:0884c24_0",
        "context_with_next_sentence": true
    },
    {
        "source_sentence": "輪迴堪毀責，　　苦哉！",
        "from": "T14n0550_009:0884c24_1",
        "context_with_next_sentence": true
    },
    {
        "source_sentence": "富貴定無常，　　世間快樂謝於前，　　決定苦惱後當受。』",
        "from": "T14n0550_009:0884c24_2",
        "context_with_next_sentence": true
    },
    {
        "source_sentence": "金色童子因緣經卷第九",
        "from": "T14n0550_009:0884c26_0",
        "context_with_next_sentence": false
    }
]