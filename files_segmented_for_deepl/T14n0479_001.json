[
    {
        "source_sentence": "善思童子經卷上",
        "from": "T14n0479_001:0605b22_0",
        "context_with_next_sentence": true
    },
    {
        "source_sentence": "隋天竺三藏闍那崛多譯",
        "from": "T14n0479_001:0605b24_0",
        "context_with_next_sentence": true
    },
    {
        "source_sentence": "如是我聞：一時婆伽婆住毘耶離城，在菴婆羅波梨園內，與諸聲聞、八千比丘、一萬菩薩，如是大眾一切悉皆變化形服作諸天身。",
        "from": "T14n0479_001:0605b25_0",
        "context_with_next_sentence": true
    },
    {
        "source_sentence": "爾時，世尊於晨朝時著衣持鉢，將此化眾前後圍遶，入毘耶離大城之中次第乞食，漸漸行至毘摩羅詰離車之家。",
        "from": "T14n0479_001:0605b27_1",
        "context_with_next_sentence": true
    },
    {
        "source_sentence": "當於是時，毘摩羅詰離車家內，有一童子名曰善思。",
        "from": "T14n0479_001:0605c01_2",
        "context_with_next_sentence": true
    },
    {
        "source_sentence": "是時善思在於自家重閣之上嬭母抱持，時彼童子手中秉執一莖蓮華翫弄嬉戲，而彼童子以其宿植眾善所熏，又佛世尊神通力故，令此童子忽然以偈白其嬭母，作如是言：「今有響微妙，　　翳諸音樂聲；　願嬭放我身，　　捨置於樓上。",
        "from": "T14n0479_001:0605c02_3",
        "context_with_next_sentence": true
    },
    {
        "source_sentence": "　而此光明照，　　決是大丈夫；　右足跨於閫，　　欲入此城門。",
        "from": "T14n0479_001:0605c09_0",
        "context_with_next_sentence": true
    },
    {
        "source_sentence": "　微妙令意喜，　　諸鳥鳴喚聲；　我耳未曾聞，　　諸鳥如是唱。",
        "from": "T14n0479_001:0605c11_0",
        "context_with_next_sentence": true
    },
    {
        "source_sentence": "　決定是調御，　　為利益世間；　右足跨於閫，　　欲入此城門。",
        "from": "T14n0479_001:0605c13_0",
        "context_with_next_sentence": true
    },
    {
        "source_sentence": "　如服諸瓔珞，　　遍體震鳴聲；　其響妙鏗鏘，　　聞者皆歡喜。",
        "from": "T14n0479_001:0605c15_0",
        "context_with_next_sentence": true
    },
    {
        "source_sentence": "　決定千輪足，　　威神莊嚴身；　右足跨於閫，　　欲入此城門。",
        "from": "T14n0479_001:0605c17_0",
        "context_with_next_sentence": true
    },
    {
        "source_sentence": "　猶彼大地震，　　亦如打銅鍾；　諸如是等聲，　　無有不聞者。",
        "from": "T14n0479_001:0605c19_0",
        "context_with_next_sentence": true
    },
    {
        "source_sentence": "　決定彼人日，　　大聖之身光；　欲入此大城，　　令眾生無畏。",
        "from": "T14n0479_001:0605c21_0",
        "context_with_next_sentence": true
    },
    {
        "source_sentence": "　如諸林樹木，　　種種華莊嚴；　各聞微妙音，　　眾生隨所樂。",
        "from": "T14n0479_001:0605c23_0",
        "context_with_next_sentence": true
    },
    {
        "source_sentence": "　決定善安住，　　與願大龍王；　右足跨於閫，　　欲入此城門。",
        "from": "T14n0479_001:0605c25_0",
        "context_with_next_sentence": true
    },
    {
        "source_sentence": "　如虛空光照，　　大地普皆明；　日彩曀不彰，　　此世尊金色。",
        "from": "T14n0479_001:0605c27_0",
        "context_with_next_sentence": true
    },
    {
        "source_sentence": "　決定喜觀察，　　大威放焰光；　右足跨於閫，　　欲入此城門。",
        "from": "T14n0479_001:0605c29_0",
        "context_with_next_sentence": true
    },
    {
        "source_sentence": "　阿嬭今觀此，　　天眾在虛空；　歡喜歌嘯聲，　　弄諸衣服等。",
        "from": "T14n0479_001:0606a02_0",
        "context_with_next_sentence": true
    },
    {
        "source_sentence": "　決定利益世，　　最勝諸眾生；　右足跨於閫，　　欲入此城門。",
        "from": "T14n0479_001:0606a04_0",
        "context_with_next_sentence": true
    },
    {
        "source_sentence": "　今此大城內，　　相向起慈心；　各各共喜歡，　　如父母愛子。",
        "from": "T14n0479_001:0606a06_0",
        "context_with_next_sentence": true
    },
    {
        "source_sentence": "　決定大福聚，　　眾德莊嚴身；　右足跨於閫，　　欲入此城門。",
        "from": "T14n0479_001:0606a08_0",
        "context_with_next_sentence": true
    },
    {
        "source_sentence": "　又男夫婦女，　　將種種香花；　滿掬四面飄，　　心生大歡喜。",
        "from": "T14n0479_001:0606a10_0",
        "context_with_next_sentence": true
    },
    {
        "source_sentence": "　決定大自在，　　福德華莊嚴；　右足跨於閫，　　欲入此城門。",
        "from": "T14n0479_001:0606a12_0",
        "context_with_next_sentence": true
    },
    {
        "source_sentence": "　天人華所散，　　悉遍滿虛空；　處處雨眾香，　　微妙甚可憙。",
        "from": "T14n0479_001:0606a14_0",
        "context_with_next_sentence": true
    },
    {
        "source_sentence": "　決定世善逝，　　大福慧入城；　為利益眾生，　　所以今來到。」",
        "from": "T14n0479_001:0606a16_0",
        "context_with_next_sentence": true
    },
    {
        "source_sentence": "爾時，善思懷抱嬭母，聞其童子自口所說如此偈已，心生恐怖身毛悉竪，支節戰掉不能自持。",
        "from": "T14n0479_001:0606a18_0",
        "context_with_next_sentence": true
    },
    {
        "source_sentence": "安彼童子於樓閣上，置已即作如是思惟：「此子何也？",
        "from": "T14n0479_001:0606a20_1",
        "context_with_next_sentence": true
    },
    {
        "source_sentence": "為天、為龍、為是夜叉、為是羅剎、為鳩槃茶、為毘舍遮、為緊陀羅、或復為是摩睺羅伽？",
        "from": "T14n0479_001:0606a21_2",
        "context_with_next_sentence": true
    },
    {
        "source_sentence": "如此之言非是世間嬰孩所說。」",
        "from": "T14n0479_001:0606a23_3",
        "context_with_next_sentence": true
    },
    {
        "source_sentence": "時彼嬭母即一定住不敢動移，亦不起行不敢大語，細喘低頭默然察聽。",
        "from": "T14n0479_001:0606a23_4",
        "context_with_next_sentence": true
    },
    {
        "source_sentence": "爾時，世尊漸漸行近善思離車童子之家，入彼街巷至於其家門前止住。",
        "from": "T14n0479_001:0606a26_0",
        "context_with_next_sentence": true
    },
    {
        "source_sentence": "而是善思離車童子，遙見世尊在於閣下，見已即便從高樓上投身向佛。",
        "from": "T14n0479_001:0606a27_1",
        "context_with_next_sentence": true
    },
    {
        "source_sentence": "是時善思離車童子，以佛神力在於空中嶷然而住，即以偈頌而白佛言：「世尊住智中，　　最勝者住此；　利諸眾生故，　　願受我蓮花。」",
        "from": "T14n0479_001:0606a29_2",
        "context_with_next_sentence": true
    },
    {
        "source_sentence": "爾時，世尊即還以偈報於善思離車童子，作如是言：「我所住實際，　　非眾生境界；　彼際無所有，　　是際如實相。」",
        "from": "T14n0479_001:0606b04_0",
        "context_with_next_sentence": true
    },
    {
        "source_sentence": "爾時，世尊說是語已，離車童子復更以偈而白佛言：「世尊云何住，　　於此真實際？",
        "from": "T14n0479_001:0606b08_0",
        "context_with_next_sentence": true
    },
    {
        "source_sentence": "　此際既無有，　　無有何所住？」",
        "from": "T14n0479_001:0606b11_0",
        "context_with_next_sentence": true
    },
    {
        "source_sentence": "爾時，善思離車童子說是語已，佛復以偈而更報言：「如際實際者，　　彼際是如來；　如彼實際住，　　我住彼亦然。",
        "from": "T14n0479_001:0606b12_0",
        "context_with_next_sentence": true
    },
    {
        "source_sentence": "　如實際諸佛，　　其體一無殊；　如彼真實際，　　我作如是住。」",
        "from": "T14n0479_001:0606b16_0",
        "context_with_next_sentence": true
    },
    {
        "source_sentence": "爾時，世尊說是語已，善思童子復更以偈重白佛言：「非際際非際，　　此際有何相？",
        "from": "T14n0479_001:0606b18_0",
        "context_with_next_sentence": true
    },
    {
        "source_sentence": "　作何等方便，　　得名為實相？」",
        "from": "T14n0479_001:0606b21_0",
        "context_with_next_sentence": true
    },
    {
        "source_sentence": "爾時，善思離車童子說是語已，佛復以偈而更報言：「不可執際際，　　故言為實際；　彼際如虛空，　　虛空亦無相。」",
        "from": "T14n0479_001:0606b22_0",
        "context_with_next_sentence": true
    },
    {
        "source_sentence": "爾時，世尊說是語已，善思童子還更以偈白於佛言：「希有真實處，　　住處最上住；　願眾生住此，　　如諸佛所住。」",
        "from": "T14n0479_001:0606b26_0",
        "context_with_next_sentence": true
    },
    {
        "source_sentence": "爾時，善思離車童子說此偈已，一心合掌而白佛言：「惟願世尊，慈愍我故受此蓮華。」",
        "from": "T14n0479_001:0606c02_0",
        "context_with_next_sentence": true
    },
    {
        "source_sentence": "爾時世尊為欲憐愍善思離車孩童子故受彼蓮華。",
        "from": "T14n0479_001:0606c03_1",
        "context_with_next_sentence": true
    },
    {
        "source_sentence": "佛受華已，是時善思離車童子，歡喜踊躍發是願言：「藉此善根，我於來世，若當證得阿耨多羅三藐三菩提已，如今世尊，為於一切眾生說法。",
        "from": "T14n0479_001:0606c05_2",
        "context_with_next_sentence": true
    },
    {
        "source_sentence": "然其法中，諸凡夫法及阿羅漢，一切聖法皆不可得。」",
        "from": "T14n0479_001:0606c08_3",
        "context_with_next_sentence": true
    },
    {
        "source_sentence": "爾時，長老舍利弗同在集會聞是語已，於大眾中即問善思離車童子作如是言：「離車童子！",
        "from": "T14n0479_001:0606c09_4",
        "context_with_next_sentence": true
    },
    {
        "source_sentence": "汝向所言，我當證彼如是法已，為諸眾生說於彼法。",
        "from": "T14n0479_001:0606c11_5",
        "context_with_next_sentence": true
    },
    {
        "source_sentence": "云何說法？",
        "from": "T14n0479_001:0606c12_6",
        "context_with_next_sentence": true
    },
    {
        "source_sentence": "彼法云何？」",
        "from": "T14n0479_001:0606c12_7",
        "context_with_next_sentence": true
    },
    {
        "source_sentence": "爾時善思離車童子，即以偈答舍利弗言：「彼法無有佛，　　及諸聲聞得；　我當證是法，　　為諸眾生說。",
        "from": "T14n0479_001:0606c13_8",
        "context_with_next_sentence": true
    },
    {
        "source_sentence": "　彼法無處所，　　亦復無去來；　智者如是知，　　法之本體性。",
        "from": "T14n0479_001:0606c17_0",
        "context_with_next_sentence": true
    },
    {
        "source_sentence": "　過去一切佛，　　現在無上尊，　無不如是知，　　入無餘寂滅。",
        "from": "T14n0479_001:0606c19_0",
        "context_with_next_sentence": true
    },
    {
        "source_sentence": "　彼中無法界，　　眾生界亦無；　如是之邊際，　　世間無入者。",
        "from": "T14n0479_001:0606c21_0",
        "context_with_next_sentence": true
    },
    {
        "source_sentence": "　法界惟名字，　　字從分別生；　分別無分別，　　究竟不可得。」",
        "from": "T14n0479_001:0606c23_0",
        "context_with_next_sentence": true
    },
    {
        "source_sentence": "爾時，長老富婁那彌多羅尼子，即於眾中還以偈問善思童子，作如是言：「童子汝云何，　　能學解此法？",
        "from": "T14n0479_001:0606c25_0",
        "context_with_next_sentence": true
    },
    {
        "source_sentence": "　甚深無譬喻，　　諸智者所迷。",
        "from": "T14n0479_001:0606c28_0",
        "context_with_next_sentence": true
    },
    {
        "source_sentence": "　汝今身未行，　　已作如是辯，　能對最第一，　　智慧大聲聞。",
        "from": "T14n0479_001:0606c29_0",
        "context_with_next_sentence": true
    },
    {
        "source_sentence": "　汝體如真金，　　遍皆巧知解；　顯赫此城巷，　　如月處虛空。」",
        "from": "T14n0479_001:0607a02_0",
        "context_with_next_sentence": true
    },
    {
        "source_sentence": "爾時，善思離車童子即還以偈，答於長老富婁那彌多羅尼子，作如是言：「尊者今言生，　　此生無有處；　諸法無生故，　　當生此是何？",
        "from": "T14n0479_001:0607a04_0",
        "context_with_next_sentence": true
    },
    {
        "source_sentence": "　諸法既無生，　　何者名真體？",
        "from": "T14n0479_001:0607a08_0",
        "context_with_next_sentence": true
    },
    {
        "source_sentence": "　此我說本性，　　一切諸法無。",
        "from": "T14n0479_001:0607a09_0",
        "context_with_next_sentence": true
    },
    {
        "source_sentence": "　法及法本性，　　二俱不可得；　二既不可得，　　此法諸佛說。",
        "from": "T14n0479_001:0607a10_0",
        "context_with_next_sentence": true
    },
    {
        "source_sentence": "　是名最上輪，　　鹿苑中前轉；　虛空搦拳已，　　令覺多聲聞。",
        "from": "T14n0479_001:0607a12_0",
        "context_with_next_sentence": true
    },
    {
        "source_sentence": "　唯鳴於法聲，　　眾生多誑惑；　乘方便及智，　　當說如真實。",
        "from": "T14n0479_001:0607a14_0",
        "context_with_next_sentence": true
    },
    {
        "source_sentence": "　言生及死者，　　是名凡夫境；　此之顛倒見，　　富婁那未盡。",
        "from": "T14n0479_001:0607a16_0",
        "context_with_next_sentence": true
    },
    {
        "source_sentence": "　生死及彼此，　　世間人言語；　無言語法中，　　假以語言說。」",
        "from": "T14n0479_001:0607a18_0",
        "context_with_next_sentence": true
    },
    {
        "source_sentence": "爾時，長老富婁那彌多羅尼子，聞此偈已歡喜稱讚，即便白佛作如是言：「希有，婆伽婆！",
        "from": "T14n0479_001:0607a20_0",
        "context_with_next_sentence": true
    },
    {
        "source_sentence": "希有，修伽陀！",
        "from": "T14n0479_001:0607a21_1",
        "context_with_next_sentence": true
    },
    {
        "source_sentence": "此之善思離車童子，乃有如是甚深智慧難可度量。」",
        "from": "T14n0479_001:0607a22_2",
        "context_with_next_sentence": true
    },
    {
        "source_sentence": "是時佛告富婁那言：「如是，如是！",
        "from": "T14n0479_001:0607a23_3",
        "context_with_next_sentence": true
    },
    {
        "source_sentence": "汝富婁那如汝所說。」",
        "from": "T14n0479_001:0607a24_4",
        "context_with_next_sentence": true
    },
    {
        "source_sentence": "爾時，世尊問於善思離車童子作如是言：「善思童子！",
        "from": "T14n0479_001:0607a25_0",
        "context_with_next_sentence": true
    },
    {
        "source_sentence": "汝今欲為何誰證於阿耨多羅三藐三菩提？」",
        "from": "T14n0479_001:0607a26_1",
        "context_with_next_sentence": true
    },
    {
        "source_sentence": "是時善思離車童子，即以偈頌而答佛言：「佛最勝世尊，　　知而故問我；　欲為誰著鎧？",
        "from": "T14n0479_001:0607a27_2",
        "context_with_next_sentence": true
    },
    {
        "source_sentence": "　　今當真實宣。",
        "from": "T14n0479_001:0607b01_3",
        "context_with_next_sentence": true
    },
    {
        "source_sentence": "　我無所為人，　　亦無著鎧者；　甚深上法中，　　無受化眾生。",
        "from": "T14n0479_001:0607b02_0",
        "context_with_next_sentence": true
    },
    {
        "source_sentence": "　眾生非眾生，　　一切皆無有；　此處不迷惑，　　彼名為世尊。",
        "from": "T14n0479_001:0607b04_0",
        "context_with_next_sentence": true
    },
    {
        "source_sentence": "　如是生解法，　　如實際常處；　非一非無異，　　此甚深最上。",
        "from": "T14n0479_001:0607b06_0",
        "context_with_next_sentence": true
    },
    {
        "source_sentence": "　我當令覺眾，　　彼眾生亦無；　眾生體既無，　　彼中何有智？",
        "from": "T14n0479_001:0607b08_0",
        "context_with_next_sentence": true
    },
    {
        "source_sentence": "　智慧及眾生，　　性畢竟非有；　若能如是解，　　彼名世智人。」",
        "from": "T14n0479_001:0607b10_0",
        "context_with_next_sentence": true
    },
    {
        "source_sentence": "爾時，善思離車童子說是偈已而白佛言：「大聖世尊！",
        "from": "T14n0479_001:0607b12_0",
        "context_with_next_sentence": true
    },
    {
        "source_sentence": "我若當來自覺了知如是法已，為諸眾生作如是說。」",
        "from": "T14n0479_001:0607b13_1",
        "context_with_next_sentence": true
    },
    {
        "source_sentence": "是時長老阿難比丘，於大眾中即從座起而白佛言：「世尊！",
        "from": "T14n0479_001:0607b14_2",
        "context_with_next_sentence": true
    },
    {
        "source_sentence": "希有，婆伽婆！",
        "from": "T14n0479_001:0607b15_3",
        "context_with_next_sentence": true
    },
    {
        "source_sentence": "希有，修伽陀！",
        "from": "T14n0479_001:0607b15_4",
        "context_with_next_sentence": true
    },
    {
        "source_sentence": "此之善思離車童子乃能如是宣說甚深微妙法句、不染著句、無倚著句。",
        "from": "T14n0479_001:0607b16_5",
        "context_with_next_sentence": true
    },
    {
        "source_sentence": "此深法中，天、人、世間恐怖迷沒。",
        "from": "T14n0479_001:0607b17_6",
        "context_with_next_sentence": true
    },
    {
        "source_sentence": "世尊！",
        "from": "T14n0479_001:0607b18_7",
        "context_with_next_sentence": true
    },
    {
        "source_sentence": "如是實性甚深法中誰不欲行？",
        "from": "T14n0479_001:0607b18_8",
        "context_with_next_sentence": true
    },
    {
        "source_sentence": "惟有昔於甚深法中有因緣者乃能生信。」",
        "from": "T14n0479_001:0607b19_9",
        "context_with_next_sentence": true
    },
    {
        "source_sentence": "爾時阿難欲重宣此義，而說偈言：「猶如聚真金，　　遙觀妙顯赫；　此善思童子，　　處在大眾中。",
        "from": "T14n0479_001:0607b20_10",
        "context_with_next_sentence": true
    },
    {
        "source_sentence": "　譬如須彌山，　　安住於海內；　如是善說法，　　彌覆此世間。",
        "from": "T14n0479_001:0607b24_0",
        "context_with_next_sentence": true
    },
    {
        "source_sentence": "　無有及非無，　　善思童子說；　如是彼實際，　　實際亦空無。",
        "from": "T14n0479_001:0607b26_0",
        "context_with_next_sentence": true
    },
    {
        "source_sentence": "　汝今說此時，　　不曾生恐怖；　善思汝如是，　　我云何得知？」",
        "from": "T14n0479_001:0607b28_0",
        "context_with_next_sentence": true
    },
    {
        "source_sentence": "爾時，善思離車童子聞是語已，即還以偈報阿難言：「我已誓捨身，　　著此無為鎧；　無望故求道，　　多聞如是知。",
        "from": "T14n0479_001:0607c01_0",
        "context_with_next_sentence": true
    },
    {
        "source_sentence": "　為五欲所迷，　　墮於可畏獄；　今見無上尊，　　我云何不喜？",
        "from": "T14n0479_001:0607c05_0",
        "context_with_next_sentence": true
    },
    {
        "source_sentence": "　世尊大慈愍，　　化度諸眾生；　我身不墜傷，　　今在佛前住。",
        "from": "T14n0479_001:0607c07_0",
        "context_with_next_sentence": true
    },
    {
        "source_sentence": "　虛空及我體，　　此二悉是無；　身及空既無，　　云何當畏壞？",
        "from": "T14n0479_001:0607c09_0",
        "context_with_next_sentence": true
    },
    {
        "source_sentence": "　佛身及空體，　　真實不可分；　能有此忍心，　　彼中無怖畏。",
        "from": "T14n0479_001:0607c11_0",
        "context_with_next_sentence": true
    },
    {
        "source_sentence": "　虛空及大地，　　真如中悉無；　我今真實知，　　是故無恐怖。",
        "from": "T14n0479_001:0607c13_0",
        "context_with_next_sentence": true
    },
    {
        "source_sentence": "　虛空遍大地，　　畢竟不可得；　無真無生故，　　真實無驚畏。",
        "from": "T14n0479_001:0607c15_0",
        "context_with_next_sentence": true
    },
    {
        "source_sentence": "　虛空無有高，　　下處亦無有；　如是法知者，　　彼無虛可驚。」",
        "from": "T14n0479_001:0607c17_0",
        "context_with_next_sentence": true
    },
    {
        "source_sentence": "爾時，善思離車童子說是偈已，佛即問言：「善思童子！",
        "from": "T14n0479_001:0607c19_0",
        "context_with_next_sentence": true
    },
    {
        "source_sentence": "汝不畏耶？」",
        "from": "T14n0479_001:0607c20_1",
        "context_with_next_sentence": true
    },
    {
        "source_sentence": "是時善思即答佛言：「善哉世尊！",
        "from": "T14n0479_001:0607c20_2",
        "context_with_next_sentence": true
    },
    {
        "source_sentence": "我實無畏。」",
        "from": "T14n0479_001:0607c21_3",
        "context_with_next_sentence": true
    },
    {
        "source_sentence": "佛復更問善思童子：「汝不恐耶？」",
        "from": "T14n0479_001:0607c21_4",
        "context_with_next_sentence": true
    },
    {
        "source_sentence": "善思答言：「善哉，世尊！",
        "from": "T14n0479_001:0607c22_5",
        "context_with_next_sentence": true
    },
    {
        "source_sentence": "我實無恐。」",
        "from": "T14n0479_001:0607c22_6",
        "context_with_next_sentence": true
    },
    {
        "source_sentence": "佛復問言：「善思童子！",
        "from": "T14n0479_001:0607c22_7",
        "context_with_next_sentence": true
    },
    {
        "source_sentence": "汝不怖耶？」",
        "from": "T14n0479_001:0607c23_8",
        "context_with_next_sentence": true
    },
    {
        "source_sentence": "善思答言：「善哉，世尊！",
        "from": "T14n0479_001:0607c23_9",
        "context_with_next_sentence": true
    },
    {
        "source_sentence": "我實不怖。」",
        "from": "T14n0479_001:0607c24_10",
        "context_with_next_sentence": true
    },
    {
        "source_sentence": "爾時，世尊讚善思言：「善哉，善哉！",
        "from": "T14n0479_001:0607c25_0",
        "context_with_next_sentence": true
    },
    {
        "source_sentence": "善思離車！",
        "from": "T14n0479_001:0607c25_1",
        "context_with_next_sentence": true
    },
    {
        "source_sentence": "真實善哉！",
        "from": "T14n0479_001:0607c25_2",
        "context_with_next_sentence": true
    },
    {
        "source_sentence": "汝今乃能如是不畏、不恐、不怖。」",
        "from": "T14n0479_001:0607c26_3",
        "context_with_next_sentence": true
    },
    {
        "source_sentence": "佛因此事，即為善思而說偈言：「有有故怖生，　　彼有不可得；　能定此忍者，　　彼即近菩提。",
        "from": "T14n0479_001:0607c26_4",
        "context_with_next_sentence": true
    },
    {
        "source_sentence": "　取相言眾生，　　而眾生無有；　能如是了達，　　彼即住真乘。",
        "from": "T14n0479_001:0608a01_0",
        "context_with_next_sentence": true
    },
    {
        "source_sentence": "　菩提無得人，　　不得得不得；　離此得不得，　　恐怖心則無。",
        "from": "T14n0479_001:0608a03_0",
        "context_with_next_sentence": true
    },
    {
        "source_sentence": "　若能如是知，　　有無皆不住；　善思汝當識，　　此路趣菩提。」",
        "from": "T14n0479_001:0608a05_0",
        "context_with_next_sentence": true
    },
    {
        "source_sentence": "爾時，世尊說此偈已，復告善思作如是言：「善思童子！",
        "from": "T14n0479_001:0608a07_0",
        "context_with_next_sentence": true
    },
    {
        "source_sentence": "是故菩薩摩訶薩等，若欲速疾安樂得成阿耨多羅三藐三菩提者，當應須念常相、樂相、我相、淨相，及眾生相，壽命、養育、福伽羅相，此相即是阿耨多羅三藐三菩提真正直路。",
        "from": "T14n0479_001:0608a08_1",
        "context_with_next_sentence": true
    },
    {
        "source_sentence": "善思童子！",
        "from": "T14n0479_001:0608a12_2",
        "context_with_next_sentence": true
    },
    {
        "source_sentence": "我於往昔發心行於菩薩行時，常念此路，以是義故，我乘此路得至菩提；然其此路無有一法而可得者，此即是我無上菩提。」",
        "from": "T14n0479_001:0608a12_3",
        "context_with_next_sentence": true
    },
    {
        "source_sentence": "爾時，世尊欲重宣此義而說偈言：「我雖說常相，　　其常非是有；　既知無有常，　　即無有諍競。",
        "from": "T14n0479_001:0608a16_0",
        "context_with_next_sentence": true
    },
    {
        "source_sentence": "　有著樂相者，　　樂亦無真實；　此是顛倒見，　　分別福伽羅。",
        "from": "T14n0479_001:0608a19_0",
        "context_with_next_sentence": true
    },
    {
        "source_sentence": "　若知諸法真，　　各各無集處；　彼等不作相，　　命及福伽羅。",
        "from": "T14n0479_001:0608a21_0",
        "context_with_next_sentence": true
    },
    {
        "source_sentence": "　路非是菩提，　　非路亦復爾；　我說此本性，　　諸法無處所。",
        "from": "T14n0479_001:0608a23_0",
        "context_with_next_sentence": true
    },
    {
        "source_sentence": "　本性及眾物，　　智者不分別；　善思汝當知！",
        "from": "T14n0479_001:0608a25_0",
        "context_with_next_sentence": true
    },
    {
        "source_sentence": "　　此路向菩提。",
        "from": "T14n0479_001:0608a26_1",
        "context_with_next_sentence": true
    },
    {
        "source_sentence": "　若著如是路，　　彼佛非行道；　若著有相者，　　彼不知諸法，　亦不能乘乘，　　諸佛所憐愍，　無有人能行，　　此寂甚深處。",
        "from": "T14n0479_001:0608a27_0",
        "context_with_next_sentence": true
    },
    {
        "source_sentence": "　一切處無物，　　彼物不可物；　既無有物故，　　彼樂無處生。",
        "from": "T14n0479_001:0608b01_0",
        "context_with_next_sentence": true
    },
    {
        "source_sentence": "　諸樂及諸苦，　　此路如虛空；　能得如是覺，　　彼心得解脫。",
        "from": "T14n0479_001:0608b03_0",
        "context_with_next_sentence": true
    },
    {
        "source_sentence": "　我雖說我相，　　此法亦無有；　既無有我所，　　亦復無有智。",
        "from": "T14n0479_001:0608b05_0",
        "context_with_next_sentence": true
    },
    {
        "source_sentence": "　既無有智知，　　此即智境界；　壽命分別有，　　其相畢竟空。",
        "from": "T14n0479_001:0608b07_0",
        "context_with_next_sentence": true
    },
    {
        "source_sentence": "　無有言知者，　　小智即迷惑；　我相及壽命，　　本性非是有。",
        "from": "T14n0479_001:0608b09_0",
        "context_with_next_sentence": true
    },
    {
        "source_sentence": "　本性及諸物，　　此愚癡境界；　彼等不能近，　　不思議佛乘。",
        "from": "T14n0479_001:0608b11_0",
        "context_with_next_sentence": true
    },
    {
        "source_sentence": "　不聞深經典，　　復不讀誦持；　此經典不說，　　無有諸法相。",
        "from": "T14n0479_001:0608b13_0",
        "context_with_next_sentence": true
    },
    {
        "source_sentence": "　我不得諸法，　　說處亦復無；　我昔坐道場，　　無一智可證。",
        "from": "T14n0479_001:0608b15_0",
        "context_with_next_sentence": true
    },
    {
        "source_sentence": "　此智我如是，　　菩提不可得；　菩提及道場，　　此二無證者。",
        "from": "T14n0479_001:0608b17_0",
        "context_with_next_sentence": true
    },
    {
        "source_sentence": "　凡夫輩分別，　　諸佛說諸法；　此是假名字，　　諸佛甚深處。",
        "from": "T14n0479_001:0608b19_0",
        "context_with_next_sentence": true
    },
    {
        "source_sentence": "　甚深及諸佛，　　此是魔境界；　不聞此經典，　　佛世尊所說。",
        "from": "T14n0479_001:0608b21_0",
        "context_with_next_sentence": true
    },
    {
        "source_sentence": "　彼等不知味，　　諸法利益處；　菩薩行苦行，　　其行無知故。",
        "from": "T14n0479_001:0608b23_0",
        "context_with_next_sentence": true
    },
    {
        "source_sentence": "　言佛及菩提，　　此二不可見；　如是思惟已，　　妄言諸佛說。",
        "from": "T14n0479_001:0608b25_0",
        "context_with_next_sentence": true
    },
    {
        "source_sentence": "　稱有諸境界，　　倚之而生著；　既有染著處，　　彼等不見我。",
        "from": "T14n0479_001:0608b27_0",
        "context_with_next_sentence": true
    },
    {
        "source_sentence": "　若有諸眾生，　　成就甚深智；　彼等大唱說，　　諸佛不思議。",
        "from": "T14n0479_001:0608b29_0",
        "context_with_next_sentence": true
    },
    {
        "source_sentence": "　是故汝善思！",
        "from": "T14n0479_001:0608c02_0",
        "context_with_next_sentence": true
    },
    {
        "source_sentence": "　　欲知甚深法，　精勤當用心，　　即知法真實。",
        "from": "T14n0479_001:0608c02_1",
        "context_with_next_sentence": true
    },
    {
        "source_sentence": "　彼法實無礙，　　故名為甚深；　如是說之時，　　名為不可得。",
        "from": "T14n0479_001:0608c04_0",
        "context_with_next_sentence": true
    },
    {
        "source_sentence": "　眾生顛倒見，　　此非彼境界；　非以禪定求，　　可知真實義。",
        "from": "T14n0479_001:0608c06_0",
        "context_with_next_sentence": true
    },
    {
        "source_sentence": "　三昧非三昧，　　空中不可得；　此非智境界，　　無智亦復然。",
        "from": "T14n0479_001:0608c08_0",
        "context_with_next_sentence": true
    },
    {
        "source_sentence": "　雖令覺彼際，　　亦非智境界；　此法從緣有，　　甚深即能入。",
        "from": "T14n0479_001:0608c10_0",
        "context_with_next_sentence": true
    },
    {
        "source_sentence": "　若有樂寂靜，　　則無有彼此；　若心能信樂，　　正說此經處。",
        "from": "T14n0479_001:0608c12_0",
        "context_with_next_sentence": true
    },
    {
        "source_sentence": "　彼非一佛邊，　　昔種諸善根；　於多諸佛所，　　乃能受持此。」",
        "from": "T14n0479_001:0608c14_0",
        "context_with_next_sentence": true
    },
    {
        "source_sentence": "爾時，世尊說此偈已，復告善思離車童子作如是言：「善思童子！",
        "from": "T14n0479_001:0608c16_0",
        "context_with_next_sentence": true
    },
    {
        "source_sentence": "以是義故，諸大菩薩摩訶薩等，一切應當著如是鎧。",
        "from": "T14n0479_001:0608c17_1",
        "context_with_next_sentence": true
    },
    {
        "source_sentence": "於世間中所有恐怖驚畏之處，應於彼中不生驚、畏、恐、怖之意。",
        "from": "T14n0479_001:0608c18_2",
        "context_with_next_sentence": true
    },
    {
        "source_sentence": "發於此心如是著鎧。」",
        "from": "T14n0479_001:0608c20_0",
        "context_with_next_sentence": true
    },
    {
        "source_sentence": "是時善思即白佛言：「大聖世尊！",
        "from": "T14n0479_001:0608c20_1",
        "context_with_next_sentence": true
    },
    {
        "source_sentence": "我信如是，而世間中所不信處。」",
        "from": "T14n0479_001:0608c21_2",
        "context_with_next_sentence": true
    },
    {
        "source_sentence": "爾時，世尊復告善思童子：「有諸菩薩摩訶薩等行於甚深，有如是相、有如是瑞、有如是形。",
        "from": "T14n0479_001:0608c22_0",
        "context_with_next_sentence": true
    },
    {
        "source_sentence": "彼等一切諸善丈夫，觀於世間無有諸法可優劣者。",
        "from": "T14n0479_001:0608c24_0",
        "context_with_next_sentence": true
    },
    {
        "source_sentence": "既見一切諸法平等無有優劣，如是知已而心不畏、不怖、不驚。",
        "from": "T14n0479_001:0608c25_1",
        "context_with_next_sentence": true
    },
    {
        "source_sentence": "「斷一切諸法，如是知已而不驚；不斷一切諸法，如是知已而不怖。",
        "from": "T14n0479_001:0608c27_0",
        "context_with_next_sentence": true
    },
    {
        "source_sentence": "「有一切諸法，如是知已而不驚；無一切諸法，如是知已而不畏。",
        "from": "T14n0479_001:0608c29_0",
        "context_with_next_sentence": true
    },
    {
        "source_sentence": "「聚一切諸法，如是知已而不驚；散一切諸法，如是知已而不畏。",
        "from": "T14n0479_001:0609a02_0",
        "context_with_next_sentence": true
    },
    {
        "source_sentence": "「和合一切諸法，如是知已而不驚；不和合一切諸法，如是知已而不畏。",
        "from": "T14n0479_001:0609a04_0",
        "context_with_next_sentence": true
    },
    {
        "source_sentence": "「嫌一切諸法，如是知已而不驚；不嫌一切諸法，如是知已而不畏。",
        "from": "T14n0479_001:0609a06_0",
        "context_with_next_sentence": true
    },
    {
        "source_sentence": "「思念一切諸法，如是知已而不驚；不思念一切諸法，如是知已而不畏。",
        "from": "T14n0479_001:0609a08_0",
        "context_with_next_sentence": true
    },
    {
        "source_sentence": "「造作一切諸法，如是知已而不驚；不造作一切諸法，如是知已而不畏。",
        "from": "T14n0479_001:0609a10_0",
        "context_with_next_sentence": true
    },
    {
        "source_sentence": "「境界一切諸法，如是知已而不驚；非境界一切諸法，如是知已而不畏。",
        "from": "T14n0479_001:0609a12_0",
        "context_with_next_sentence": true
    },
    {
        "source_sentence": "「歡喜一切諸法，如是知已而不驚；非歡喜一切諸法，如是知已而不畏。",
        "from": "T14n0479_001:0609a14_0",
        "context_with_next_sentence": true
    },
    {
        "source_sentence": "「世諦一切諸法，如是知已而不驚；非世諦一切諸法，如是知已而不畏。",
        "from": "T14n0479_001:0609a16_0",
        "context_with_next_sentence": true
    },
    {
        "source_sentence": "「寂靜一切諸法，如是知已而不驚；非寂靜一切諸法，如是知已而不畏。",
        "from": "T14n0479_001:0609a18_0",
        "context_with_next_sentence": true
    },
    {
        "source_sentence": "「解一切諸法，如是知已而不驚；不解一切諸法，如是知已而不畏。",
        "from": "T14n0479_001:0609a20_0",
        "context_with_next_sentence": true
    },
    {
        "source_sentence": "「持戒一切諸法，如是知已而不驚；破戒一切諸法，如是知已而不畏。",
        "from": "T14n0479_001:0609a22_0",
        "context_with_next_sentence": true
    },
    {
        "source_sentence": "「明一切諸法，如是知已而不驚；無明一切諸法，如是知已而不畏。",
        "from": "T14n0479_001:0609a24_0",
        "context_with_next_sentence": true
    },
    {
        "source_sentence": "「有名一切諸法，如是知已而不驚；無名一切諸法，如是知已而不畏。",
        "from": "T14n0479_001:0609a26_0",
        "context_with_next_sentence": true
    },
    {
        "source_sentence": "「一切法出，如是知已而不驚；一切法不出，如是知已而不畏。",
        "from": "T14n0479_001:0609a28_0",
        "context_with_next_sentence": true
    },
    {
        "source_sentence": "「一切法怖，如是知已而不驚；一切法不怖，如是知已而不畏。",
        "from": "T14n0479_001:0609b01_0",
        "context_with_next_sentence": true
    },
    {
        "source_sentence": "「一切法生，如是知已而不驚；一切法不生，如是知已而不畏。",
        "from": "T14n0479_001:0609b03_0",
        "context_with_next_sentence": true
    },
    {
        "source_sentence": "「一切法死，如是知已而不驚；一切法不死，如是知已而不畏。",
        "from": "T14n0479_001:0609b05_0",
        "context_with_next_sentence": true
    },
    {
        "source_sentence": "「一切法菩提，如是知已而不驚；一切法非菩提，如是知已而不畏。",
        "from": "T14n0479_001:0609b07_0",
        "context_with_next_sentence": true
    },
    {
        "source_sentence": "「一切法涅槃，如是知已而不驚；一切法非涅槃，如是知已而不畏。",
        "from": "T14n0479_001:0609b09_0",
        "context_with_next_sentence": true
    },
    {
        "source_sentence": "能作如是說法之時，是名菩薩不畏、不驚、不恐、不怖。」",
        "from": "T14n0479_001:0609b10_1",
        "context_with_next_sentence": true
    },
    {
        "source_sentence": "爾時，世尊說是語已，欲為善思重宣此義而說偈言：「一切法無有，　　真如不迷惑；　諸法無有故，　　彼相即寂滅。",
        "from": "T14n0479_001:0609b12_0",
        "context_with_next_sentence": true
    },
    {
        "source_sentence": "　諸法無優劣，　　此彼悉皆無；　一切法無故，　　真實亦復無。",
        "from": "T14n0479_001:0609b16_0",
        "context_with_next_sentence": true
    },
    {
        "source_sentence": "　諸法有優劣，　　此彼亦各無；　諸法既悉空，　　則無有諍競。",
        "from": "T14n0479_001:0609b18_0",
        "context_with_next_sentence": true
    },
    {
        "source_sentence": "　一切法既無，　　本性何有性？",
        "from": "T14n0479_001:0609b20_0",
        "context_with_next_sentence": true
    },
    {
        "source_sentence": "　其性無有故，　　云何有壞滅？",
        "from": "T14n0479_001:0609b21_0",
        "context_with_next_sentence": true
    },
    {
        "source_sentence": "　諸法有斷耶？",
        "from": "T14n0479_001:0609b22_0",
        "context_with_next_sentence": true
    },
    {
        "source_sentence": "　　智者無此念；　但假有斷名，　　求斷處不得。",
        "from": "T14n0479_001:0609b22_1",
        "context_with_next_sentence": true
    },
    {
        "source_sentence": "　欲斷一切法，　　微細求覓無；　毫末及眾多，　　諸法皆無有。",
        "from": "T14n0479_001:0609b24_0",
        "context_with_next_sentence": true
    },
    {
        "source_sentence": "　諸法無有者，　　此亦是言說；　彼中如是無，　　但有中示現。",
        "from": "T14n0479_001:0609b26_0",
        "context_with_next_sentence": true
    },
    {
        "source_sentence": "　一切法無形，　　但有相中現；　有有及無有，　　一切皆假名。",
        "from": "T14n0479_001:0609b28_0",
        "context_with_next_sentence": true
    },
    {
        "source_sentence": "　一切法有合，　　示現不合者；　真如無合故，　　畢竟無有物。",
        "from": "T14n0479_001:0609c01_0",
        "context_with_next_sentence": true
    },
    {
        "source_sentence": "　諸法無和合，　　無作無滅者；　如是亦不得，　　諸法各各無。",
        "from": "T14n0479_001:0609c03_0",
        "context_with_next_sentence": true
    },
    {
        "source_sentence": "　諸法不可得，　　彼等前際無；　本際既無故，　　故名為實際。",
        "from": "T14n0479_001:0609c05_0",
        "context_with_next_sentence": true
    },
    {
        "source_sentence": "　一切法歡喜，　　歡喜不可得；　既無有諸法，　　彼亦不可說。",
        "from": "T14n0479_001:0609c07_0",
        "context_with_next_sentence": true
    },
    {
        "source_sentence": "　諸法無歡喜，　　彼等二皆無；　真如中無物，　　此是甚深相。",
        "from": "T14n0479_001:0609c09_0",
        "context_with_next_sentence": true
    },
    {
        "source_sentence": "　一切法無嫌，　　真如中無我；　真如無有故，　　彼無有嫌處。",
        "from": "T14n0479_001:0609c11_0",
        "context_with_next_sentence": true
    },
    {
        "source_sentence": "　涅槃無讚歎，　　彼法不可得；　諸法無有故，　　故名為涅槃。",
        "from": "T14n0479_001:0609c13_0",
        "context_with_next_sentence": true
    },
    {
        "source_sentence": "　諸法無明者，　　真如中示現；　此是假名說，　　是故名為思。",
        "from": "T14n0479_001:0609c15_0",
        "context_with_next_sentence": true
    },
    {
        "source_sentence": "　諸法無思者，　　此法無定處；　是故無眾生，　　此是諸法體。",
        "from": "T14n0479_001:0609c17_0",
        "context_with_next_sentence": true
    },
    {
        "source_sentence": "　一切法如幻，　　彼幻不可得；　諸法不得故，　　說有為諸行。",
        "from": "T14n0479_001:0609c19_0",
        "context_with_next_sentence": true
    },
    {
        "source_sentence": "　諸法既無為，　　此彼真如體；　無有諸法處，　　故言無有邊。",
        "from": "T14n0479_001:0609c21_0",
        "context_with_next_sentence": true
    },
    {
        "source_sentence": "　雖言有境界，　　境界實無有；　而凡夫所說，　　故名為境界。",
        "from": "T14n0479_001:0609c23_0",
        "context_with_next_sentence": true
    },
    {
        "source_sentence": "　諸境界虛妄，　　故說無境界；　說無有境界，　　是境界真相。",
        "from": "T14n0479_001:0609c25_0",
        "context_with_next_sentence": true
    },
    {
        "source_sentence": "　言一切法體，　　彼等無有數；　彼等既無有，　　寂定汝等知。",
        "from": "T14n0479_001:0609c27_0",
        "context_with_next_sentence": true
    },
    {
        "source_sentence": "　無得言有得，　　示現有得處；　得無得之處，　　示現故有得。",
        "from": "T14n0479_001:0609c29_0",
        "context_with_next_sentence": true
    },
    {
        "source_sentence": "　彼處無持戒，　　及破戒亦無；　無行及無戒，　　如是諸法相。",
        "from": "T14n0479_001:0610a02_0",
        "context_with_next_sentence": true
    },
    {
        "source_sentence": "　一切法悉無，　　故名為無明；　無有諸法故，　　汝當知是明。",
        "from": "T14n0479_001:0610a04_0",
        "context_with_next_sentence": true
    },
    {
        "source_sentence": "　諸法名字者，　　彼名實無有；　既無有法名，　　當知是涅槃。",
        "from": "T14n0479_001:0610a06_0",
        "context_with_next_sentence": true
    },
    {
        "source_sentence": "　說有受名者，　　以受故示現；　是處無有受，　　故言受示現。",
        "from": "T14n0479_001:0610a08_0",
        "context_with_next_sentence": true
    },
    {
        "source_sentence": "　無有為有相，　　示現名為有；　諸法中離有，　　故言常無有。",
        "from": "T14n0479_001:0610a10_0",
        "context_with_next_sentence": true
    },
    {
        "source_sentence": "　如見幻華已，　　愚癡言有相；　有有無有知，　　是處智無惑。",
        "from": "T14n0479_001:0610a12_0",
        "context_with_next_sentence": true
    },
    {
        "source_sentence": "　法生處不知，　　此二不可得；　愚癡人故言，　　說此為生處。",
        "from": "T14n0479_001:0610a14_0",
        "context_with_next_sentence": true
    },
    {
        "source_sentence": "　諸法若有生，　　應說當有死；　生處及死處，　　此二不可得。",
        "from": "T14n0479_001:0610a16_0",
        "context_with_next_sentence": true
    },
    {
        "source_sentence": "　一切法皆空，　　諸法不可得；　善思汝當知，　　我說如是法。",
        "from": "T14n0479_001:0610a18_0",
        "context_with_next_sentence": true
    },
    {
        "source_sentence": "　菩提不可作，　　是處作者無；　若當得菩提，　　應即見三界。",
        "from": "T14n0479_001:0610a20_0",
        "context_with_next_sentence": true
    },
    {
        "source_sentence": "　若分別菩提，　　彼不行菩提；　行行及菩提，　　彼等無分別。",
        "from": "T14n0479_001:0610a22_0",
        "context_with_next_sentence": true
    },
    {
        "source_sentence": "　一切有真實，　　真實無有處；　真實無得故，　　此是涅槃相。",
        "from": "T14n0479_001:0610a24_0",
        "context_with_next_sentence": true
    },
    {
        "source_sentence": "　畢竟無出者，　　彼無處可得；　無有諸物故，　　不滅復不滅。",
        "from": "T14n0479_001:0610a26_0",
        "context_with_next_sentence": true
    },
    {
        "source_sentence": "　若能知此義，　　諸法無真實；　彼等無可生，　　即不相諍競。",
        "from": "T14n0479_001:0610a28_0",
        "context_with_next_sentence": true
    },
    {
        "source_sentence": "　說此甚深法，　　若無恐怖時；　汝應知彼人，　　真實是菩薩。」",
        "from": "T14n0479_001:0610b01_0",
        "context_with_next_sentence": true
    },
    {
        "source_sentence": "爾時，世尊說此語已，善思童子復更以偈重白佛言：「世尊利益我，　　出現於世間；　說此法相時，　　我無有疑惑。",
        "from": "T14n0479_001:0610b03_0",
        "context_with_next_sentence": true
    },
    {
        "source_sentence": "　今者具足滿，　　佛出不思議；　我諸見網薄，　　今得脫魔網。",
        "from": "T14n0479_001:0610b07_0",
        "context_with_next_sentence": true
    },
    {
        "source_sentence": "　我已斷生死，　　已住道場內；　如來說相時，　　斷除我疑結。",
        "from": "T14n0479_001:0610b09_0",
        "context_with_next_sentence": true
    },
    {
        "source_sentence": "　為我說得處，　　摧滅諸見等；　無畏益世間，　　善去我心垢。」",
        "from": "T14n0479_001:0610b11_0",
        "context_with_next_sentence": true
    },
    {
        "source_sentence": "善思童子經卷上",
        "from": "T14n0479_001:0610b13_0",
        "context_with_next_sentence": false
    }
]