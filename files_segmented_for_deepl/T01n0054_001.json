[
    {
        "source_sentence": "佛說釋摩男本四子經",
        "from": "T01n0054_001:0848b03_0",
        "context_with_next_sentence": true
    },
    {
        "source_sentence": "吳月支國居士支謙譯",
        "from": "T01n0054_001:0848b05_0",
        "context_with_next_sentence": true
    },
    {
        "source_sentence": "聞如是：一時佛在釋羈瘦國，行在迦維羅衛兜國泥拘類園，坐於樹下。",
        "from": "T01n0054_001:0848b06_0",
        "context_with_next_sentence": true
    },
    {
        "source_sentence": "是時有釋人名曰摩男，到佛所前，以頭面著佛足為禮，白佛言：「我常聞佛語，輙著意中。",
        "from": "T01n0054_001:0848b07_1",
        "context_with_next_sentence": true
    },
    {
        "source_sentence": "我聞佛說，人心有三態，有婬態、有怒態、有癡態。",
        "from": "T01n0054_001:0848b09_2",
        "context_with_next_sentence": true
    },
    {
        "source_sentence": "我從聞以來，常著意，我自念：『無有婬態心自為正，無有怒態心自為正，無有癡態心自為正。』",
        "from": "T01n0054_001:0848b10_3",
        "context_with_next_sentence": true
    },
    {
        "source_sentence": "我自念：『常持是三者意不動，何因緣，殊不解？』」",
        "from": "T01n0054_001:0848b12_4",
        "context_with_next_sentence": true
    },
    {
        "source_sentence": "佛言：「若婬心怒心癡心解者，何因緣復與妻子共居？",
        "from": "T01n0054_001:0848b13_5",
        "context_with_next_sentence": true
    },
    {
        "source_sentence": "若有貪心故。",
        "from": "T01n0054_001:0848b14_6",
        "context_with_next_sentence": true
    },
    {
        "source_sentence": "其有賢者，自思惟：『雖有經小苦耳，久後大樂，與妻子共居須臾樂耳，久後大苦。』」",
        "from": "T01n0054_001:0848b15_7",
        "context_with_next_sentence": true
    },
    {
        "source_sentence": "「其有賢者，知世間樂少苦多？」",
        "from": "T01n0054_001:0848b16_8",
        "context_with_next_sentence": true
    },
    {
        "source_sentence": "佛言：「諸比丘得阿羅漢道，知世間樂少苦多。",
        "from": "T01n0054_001:0848b17_9",
        "context_with_next_sentence": true
    },
    {
        "source_sentence": "我故求佛道者，但念世間樂少苦多。",
        "from": "T01n0054_001:0848b18_10",
        "context_with_next_sentence": true
    },
    {
        "source_sentence": "我為菩薩時，常念樂少苦多。」",
        "from": "T01n0054_001:0848b19_11",
        "context_with_next_sentence": true
    },
    {
        "source_sentence": "摩男言：「獨佛、阿羅漢有是念耳？」",
        "from": "T01n0054_001:0848b20_12",
        "context_with_next_sentence": true
    },
    {
        "source_sentence": "佛告摩男：「聽我言，以著心中。",
        "from": "T01n0054_001:0848b20_13",
        "context_with_next_sentence": true
    },
    {
        "source_sentence": "人於世間，何等為樂？",
        "from": "T01n0054_001:0848b21_14",
        "context_with_next_sentence": true
    },
    {
        "source_sentence": "凡有五樂，人所貪憙。",
        "from": "T01n0054_001:0848b22_15",
        "context_with_next_sentence": true
    },
    {
        "source_sentence": "眼貪好色。",
        "from": "T01n0054_001:0848b22_16",
        "context_with_next_sentence": true
    },
    {
        "source_sentence": "即著心中，晝夜念之以好色貪著；耳聞好聲，鼻聞好香，舌憙美味，身得細軟，即著心中，以好色貪著。",
        "from": "T01n0054_001:0848b22_17",
        "context_with_next_sentence": true
    },
    {
        "source_sentence": "如是五者，天下人所貪，天下樂著皆出是五事。",
        "from": "T01n0054_001:0848b25_18",
        "context_with_next_sentence": true
    },
    {
        "source_sentence": "知當出幾何憂？",
        "from": "T01n0054_001:0848b26_19",
        "context_with_next_sentence": true
    },
    {
        "source_sentence": "世間人，或作田家從得生活，或作工師用得生活，或作賈市用得生活，或作長吏用得生活，或作畜牧用得生活，或作畫師用得生活。",
        "from": "T01n0054_001:0848b26_20",
        "context_with_next_sentence": true
    },
    {
        "source_sentence": "是人寒者忍寒、熱者忍熱、苦者忍苦、飢者忍飢、渴者忍渴，俱坐貪意，俱忍是寒溫飢渴。",
        "from": "T01n0054_001:0848b29_21",
        "context_with_next_sentence": true
    },
    {
        "source_sentence": "自怨言：『我治生若干歲，苦欲死，殊不得錢財，與寒苦共居，或得病瘦。』」",
        "from": "T01n0054_001:0848c02_22",
        "context_with_next_sentence": true
    },
    {
        "source_sentence": "佛告摩男：「是為一苦。",
        "from": "T01n0054_001:0848c03_23",
        "context_with_next_sentence": true
    },
    {
        "source_sentence": "二事者，貪婬之意。",
        "from": "T01n0054_001:0848c04_24",
        "context_with_next_sentence": true
    },
    {
        "source_sentence": "中有人，或作田家、或作工師、或作市賈、或作長吏、或作畜牧、或作畫師，行治生，忍寒熱飢渴，致貪錢財。",
        "from": "T01n0054_001:0848c04_25",
        "context_with_next_sentence": true
    },
    {
        "source_sentence": "以得富饒，復懷憂恐，畏縣官亡其錢財、或恐火起燒其錢財、或恐乘船船沒亡其錢財、或恐賊劫取其錢財、或恐貿賣亡其錢財、或恐貧家親屬持毒藥毒之、或親子散亡錢財，是人常與重憂共居，晝夜懷憂無有解已時。",
        "from": "T01n0054_001:0848c07_26",
        "context_with_next_sentence": true
    },
    {
        "source_sentence": "中復有人持錢財行，或逢縣官、或逢水火、或貨賣財物不還、或埋置地中不知其處、或有來誣謗之、或有親子用父錢財，其人自念言：『我從少小治生，忍寒熱飢渴，忍勤苦致錢財，今復亡失。』",
        "from": "T01n0054_001:0848c12_27",
        "context_with_next_sentence": true
    },
    {
        "source_sentence": "從是憂念，或病或死皆坐財錢，是皆貪意五樂所致，是為二苦。",
        "from": "T01n0054_001:0848c16_28",
        "context_with_next_sentence": true
    },
    {
        "source_sentence": "「三事者，世間人坐錢，父與子諍、兄與弟諍、夫與婦諍，或知識朋友共諍、或諸家內外共諍，背後相說惡露，是皆貪樂所致。",
        "from": "T01n0054_001:0848c18_29",
        "context_with_next_sentence": true
    },
    {
        "source_sentence": "世間人坐錢財故，王者與王者鬪、道人與道人鬪、田家與田家鬪、工師與工師鬪，皆坐錢財，故口相罵、杖相捶刀相斫，或相傷殺，皆坐貪所致，是為三苦。",
        "from": "T01n0054_001:0848c20_30",
        "context_with_next_sentence": true
    },
    {
        "source_sentence": "「四事者，世間人從軍，受取官錢公知，當行鬪戰生死無期，皆貪心故行從軍；以受官錢不得復休，便鬪，或傷頭或截頭、或傷臂或截臂、或傷脚或截脚，展相奪命，是皆貪所致，是為四苦。",
        "from": "T01n0054_001:0848c24_31",
        "context_with_next_sentence": true
    },
    {
        "source_sentence": "「五事者，世間人貪意，夜行穿人室壁，或於道中劫人、攻人城郭，為吏所得，或截頭、或截手、或截脚、或辜磔、或割其肌、或以火燒之、或以大椎椎其額、或斬其腰，是皆貪意所致，是為五苦。",
        "from": "T01n0054_001:0848c28_32",
        "context_with_next_sentence": true
    },
    {
        "source_sentence": "「世間人坐錢財，轉相欺，口亦相欺，身亦相欺，意亦相欺，時自以為可自用，無有過罪；不知殃毒在後，當入地獄。",
        "from": "T01n0054_001:0849a04_33",
        "context_with_next_sentence": true
    },
    {
        "source_sentence": "其有若賢者若沙門婆羅門，自思惟世間五樂多耶？",
        "from": "T01n0054_001:0849a06_34",
        "context_with_next_sentence": true
    },
    {
        "source_sentence": "憂苦多乎？」",
        "from": "T01n0054_001:0849a07_35",
        "context_with_next_sentence": true
    },
    {
        "source_sentence": "佛告摩男：「我為菩薩時，常念世間樂少苦多，以是故求無為之道。",
        "from": "T01n0054_001:0849a08_36",
        "context_with_next_sentence": true
    },
    {
        "source_sentence": "其有人欲言世間樂者，皆不知生死之道。",
        "from": "T01n0054_001:0849a09_37",
        "context_with_next_sentence": true
    },
    {
        "source_sentence": "若世間有賢善，心意無貪之志，復欲教人莫令貪，是最為大德。」",
        "from": "T01n0054_001:0849a10_38",
        "context_with_next_sentence": true
    },
    {
        "source_sentence": "佛告摩男：「我嘗至王舍國，有山名設提班擥瞿何墮夫妻沛施。",
        "from": "T01n0054_001:0849a12_39",
        "context_with_next_sentence": true
    },
    {
        "source_sentence": "我見諸尼揵種，有放髮行者、僂行者、坐地者、臥地者，身體無衣，皆被鹿皮。",
        "from": "T01n0054_001:0849a13_40",
        "context_with_next_sentence": true
    },
    {
        "source_sentence": "佛遙見之，前與尼揵語：『若何因緣，作是曹放髮行？",
        "from": "T01n0054_001:0849a15_41",
        "context_with_next_sentence": true
    },
    {
        "source_sentence": "何因緣於地坐臥，亦無衣被，自毒如是？』",
        "from": "T01n0054_001:0849a16_42",
        "context_with_next_sentence": true
    },
    {
        "source_sentence": "諸尼揵對佛言：『我曹先世行惡所致，令我今世困苦如是，行惡未盡故耳。』",
        "from": "T01n0054_001:0849a17_43",
        "context_with_next_sentence": true
    },
    {
        "source_sentence": "佛言：『若何因緣，聞知是事先世所為？",
        "from": "T01n0054_001:0849a19_44",
        "context_with_next_sentence": true
    },
    {
        "source_sentence": "從人聞耶？",
        "from": "T01n0054_001:0849a19_45",
        "context_with_next_sentence": true
    },
    {
        "source_sentence": "自知之乎？』",
        "from": "T01n0054_001:0849a20_46",
        "context_with_next_sentence": true
    },
    {
        "source_sentence": "諸尼揵言：『亦不知，亦不聞，亦不事師。』",
        "from": "T01n0054_001:0849a20_47",
        "context_with_next_sentence": true
    },
    {
        "source_sentence": "佛言：『若用是困苦故，得脫於生死乎？",
        "from": "T01n0054_001:0849a21_48",
        "context_with_next_sentence": true
    },
    {
        "source_sentence": "若亦不從人聞，亦不事師，若空自困苦為？",
        "from": "T01n0054_001:0849a22_49",
        "context_with_next_sentence": true
    },
    {
        "source_sentence": "寧可棄若所為，來事佛道。』",
        "from": "T01n0054_001:0849a23_50",
        "context_with_next_sentence": true
    },
    {
        "source_sentence": "佛言：『我但惜若身，念若子孫，後世皆當復法，效若曹所為。』",
        "from": "T01n0054_001:0849a23_51",
        "context_with_next_sentence": true
    },
    {
        "source_sentence": "諸尼揵皆瞋恚佛所言：『王萍沙用是沙門瞿曇，為內國中。』",
        "from": "T01n0054_001:0849a25_52",
        "context_with_next_sentence": true
    },
    {
        "source_sentence": "佛告諸尼揵：『若曹勿恚！",
        "from": "T01n0054_001:0849a26_53",
        "context_with_next_sentence": true
    },
    {
        "source_sentence": "王萍沙見受我經，或不敢妄有所說。』",
        "from": "T01n0054_001:0849a26_54",
        "context_with_next_sentence": true
    },
    {
        "source_sentence": "佛告諸尼揵：『若曹寧能正坐七日七夜，不飲食、不語言，如是為樂耶？",
        "from": "T01n0054_001:0849a27_55",
        "context_with_next_sentence": true
    },
    {
        "source_sentence": "王有宮闕伎樂為樂耶？』",
        "from": "T01n0054_001:0849a29_56",
        "context_with_next_sentence": true
    },
    {
        "source_sentence": "尼揵言：『沙門瞿曇！",
        "from": "T01n0054_001:0849a29_57",
        "context_with_next_sentence": true
    },
    {
        "source_sentence": "為樂。』",
        "from": "T01n0054_001:0849b01_58",
        "context_with_next_sentence": true
    },
    {
        "source_sentence": "佛言：『何以為樂？",
        "from": "T01n0054_001:0849b01_59",
        "context_with_next_sentence": true
    },
    {
        "source_sentence": "萍沙見國何以故不樂？』",
        "from": "T01n0054_001:0849b01_60",
        "context_with_next_sentence": true
    },
    {
        "source_sentence": "尼揵言：『我曹少憂，用是故，沙門瞿曇勝王萍沙。』",
        "from": "T01n0054_001:0849b02_61",
        "context_with_next_sentence": true
    },
    {
        "source_sentence": "佛告諸尼揵：『王萍沙！",
        "from": "T01n0054_001:0849b03_62",
        "context_with_next_sentence": true
    },
    {
        "source_sentence": "有婬之意、有怒之意、有癡之意，亦欲伏諸傍臣，復欲伏外諸民，晝夜計念，當治誰、當繫誰？』",
        "from": "T01n0054_001:0849b04_63",
        "context_with_next_sentence": true
    },
    {
        "source_sentence": "佛言：『其有婬者，亦欲自殺亦欲殺人；瞋怒者，亦欲自殺亦欲殺人；癡者，亦欲自殺亦欲殺人。』",
        "from": "T01n0054_001:0849b06_64",
        "context_with_next_sentence": true
    },
    {
        "source_sentence": "諸尼揵皆前到佛所，白佛言：『我曹亦無婬態、亦無怒態、亦無癡態，寧可作沙門。』",
        "from": "T01n0054_001:0849b08_65",
        "context_with_next_sentence": true
    },
    {
        "source_sentence": "佛言：『當歸，報若父母。』",
        "from": "T01n0054_001:0849b10_66",
        "context_with_next_sentence": true
    },
    {
        "source_sentence": "諸尼揵言：『我曹辭家學道，便與父母決。』",
        "from": "T01n0054_001:0849b10_67",
        "context_with_next_sentence": true
    },
    {
        "source_sentence": "佛言：『若曹且受五戒歸。』",
        "from": "T01n0054_001:0849b11_68",
        "context_with_next_sentence": true
    },
    {
        "source_sentence": "諸尼揵皆受五戒，一者不殺，二者不盜，三者不犯他家婦女，四者不欺，五者不飲酒。",
        "from": "T01n0054_001:0849b12_69",
        "context_with_next_sentence": true
    },
    {
        "source_sentence": "諸尼揵受五戒，著衣舉髮正行，各自歸家。」",
        "from": "T01n0054_001:0849b14_0",
        "context_with_next_sentence": true
    },
    {
        "source_sentence": "佛告摩男：「若聞經婬意、怒意、癡意，若言我持佛教，若熟思惟是五事，寧與世間等不？」",
        "from": "T01n0054_001:0849b14_1",
        "context_with_next_sentence": true
    },
    {
        "source_sentence": "摩男言：「我當歸思惟諷誦是經典，日當到佛所。」",
        "from": "T01n0054_001:0849b16_2",
        "context_with_next_sentence": true
    },
    {
        "source_sentence": "摩男前為佛作禮而去。",
        "from": "T01n0054_001:0849b17_3",
        "context_with_next_sentence": true
    },
    {
        "source_sentence": "佛說釋摩男本四子經",
        "from": "T01n0054_001:0849b19_0",
        "context_with_next_sentence": false
    }
]