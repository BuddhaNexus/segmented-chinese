[
    {
        "source_sentence": "月燈三昧經卷第一",
        "from": "T15n0639_001:0549a03_0",
        "context_with_next_sentence": true
    },
    {
        "source_sentence": "高齊天竺三藏那連提耶舍譯",
        "from": "T15n0639_001:0549a05_0",
        "context_with_next_sentence": true
    },
    {
        "source_sentence": "如是我聞：一時婆伽婆住王舍城耆闍崛山，與大比丘眾百千人俱；菩薩八十那由他，皆一生補處，阿氏多菩薩摩訶薩而為上首；四天王、釋天王、娑婆世界主大梵天王，及餘增上福德諸天、增上威勢阿修羅王、龍王、夜叉、乾闥婆、緊陀羅、摩睺羅伽、人非人等；前後圍遶，瞻仰如來。",
        "from": "T15n0639_001:0549a06_0",
        "context_with_next_sentence": true
    },
    {
        "source_sentence": "時此眾中有菩薩名月光童子——已於過去供養諸佛，殖眾善根，自識宿命，信樂大乘、安住大乘、大悲相應——從坐而起，偏袒右肩，右膝著地而白佛言：「世尊！",
        "from": "T15n0639_001:0549a12_1",
        "context_with_next_sentence": true
    },
    {
        "source_sentence": "我今於佛欲有所問，惟願聽許，除我疑結。」",
        "from": "T15n0639_001:0549a15_2",
        "context_with_next_sentence": true
    },
    {
        "source_sentence": "佛言：「童子！",
        "from": "T15n0639_001:0549a16_3",
        "context_with_next_sentence": true
    },
    {
        "source_sentence": "隨汝所樂，於彼彼問當為汝說，令得歡喜。",
        "from": "T15n0639_001:0549a17_4",
        "context_with_next_sentence": true
    },
    {
        "source_sentence": "我一切智、一切知見，於一切法有力、無畏而得自在，與無障礙解脫知見相應。",
        "from": "T15n0639_001:0549a18_0",
        "context_with_next_sentence": true
    },
    {
        "source_sentence": "童子！",
        "from": "T15n0639_001:0549a19_1",
        "context_with_next_sentence": true
    },
    {
        "source_sentence": "如來無所不知、無所不見、無所不證、無不選擇，覺知無量無邊世界。",
        "from": "T15n0639_001:0549a19_2",
        "context_with_next_sentence": true
    },
    {
        "source_sentence": "童子！",
        "from": "T15n0639_001:0549a21_3",
        "context_with_next_sentence": true
    },
    {
        "source_sentence": "諸佛、世尊於彼彼問悉能隨答，皆令心喜。」",
        "from": "T15n0639_001:0549a21_4",
        "context_with_next_sentence": true
    },
    {
        "source_sentence": "爾時，童子以偈問曰：「諸佛行於何等行，　　能為世親作光明？",
        "from": "T15n0639_001:0549a22_5",
        "context_with_next_sentence": true
    },
    {
        "source_sentence": "　能得不可思議智？",
        "from": "T15n0639_001:0549a24_0",
        "context_with_next_sentence": true
    },
    {
        "source_sentence": "　　惟願救護解說之。",
        "from": "T15n0639_001:0549a24_1",
        "context_with_next_sentence": true
    },
    {
        "source_sentence": "　何行得斯說法上，　　人中牛王天敬奉，　不可稱量最上智？",
        "from": "T15n0639_001:0549a25_0",
        "context_with_next_sentence": true
    },
    {
        "source_sentence": "　　惟願為我善分別。",
        "from": "T15n0639_001:0549a26_1",
        "context_with_next_sentence": true
    },
    {
        "source_sentence": "　我以深信故諮問，　　真實無有諂曲心，　餘更無能證知我，　　唯是人尊所照見。",
        "from": "T15n0639_001:0549a27_0",
        "context_with_next_sentence": true
    },
    {
        "source_sentence": "　我有廣大勝樂心，　　釋種師子知我行，　我心不為語言故，　　唯願為我說助道。",
        "from": "T15n0639_001:0549a29_0",
        "context_with_next_sentence": true
    },
    {
        "source_sentence": "　何法能將諸佛來，　　而得增長無邊智，　於一切法到彼者？",
        "from": "T15n0639_001:0549b02_0",
        "context_with_next_sentence": true
    },
    {
        "source_sentence": "　　唯願為我善宣說。",
        "from": "T15n0639_001:0549b03_1",
        "context_with_next_sentence": true
    },
    {
        "source_sentence": "　願說長養我行法，　　令得修成明利智，　深心持戒不毀犯，　　遠離一切諸怖畏。",
        "from": "T15n0639_001:0549b04_0",
        "context_with_next_sentence": true
    },
    {
        "source_sentence": "　云何於戒而不棄？",
        "from": "T15n0639_001:0549b06_0",
        "context_with_next_sentence": true
    },
    {
        "source_sentence": "　　云何於慧而不減？",
        "from": "T15n0639_001:0549b06_1",
        "context_with_next_sentence": true
    },
    {
        "source_sentence": "　云何安住阿蘭若？",
        "from": "T15n0639_001:0549b07_0",
        "context_with_next_sentence": true
    },
    {
        "source_sentence": "　　云何而得增智慧？",
        "from": "T15n0639_001:0549b07_1",
        "context_with_next_sentence": true
    },
    {
        "source_sentence": "　云何能入勝妙法，　　樂護禁戒無悔恨？",
        "from": "T15n0639_001:0549b08_0",
        "context_with_next_sentence": true
    },
    {
        "source_sentence": "　云何於戒而不缺？",
        "from": "T15n0639_001:0549b09_0",
        "context_with_next_sentence": true
    },
    {
        "source_sentence": "　　云何能知有為性？",
        "from": "T15n0639_001:0549b09_1",
        "context_with_next_sentence": true
    },
    {
        "source_sentence": "　云何得斯三業淨，　　無染穢心趣佛道？",
        "from": "T15n0639_001:0549b10_0",
        "context_with_next_sentence": true
    },
    {
        "source_sentence": "　云何能得身業淨？",
        "from": "T15n0639_001:0549b11_0",
        "context_with_next_sentence": true
    },
    {
        "source_sentence": "　　云何能除口、意惡？",
        "from": "T15n0639_001:0549b11_1",
        "context_with_next_sentence": true
    },
    {
        "source_sentence": "　云何得離雜染心？",
        "from": "T15n0639_001:0549b12_0",
        "context_with_next_sentence": true
    },
    {
        "source_sentence": "　　唯願世尊隨問說。」",
        "from": "T15n0639_001:0549b12_1",
        "context_with_next_sentence": true
    },
    {
        "source_sentence": "爾時，佛告月光童子：「菩薩摩訶薩若與一法相應，速得阿耨多羅三藐三菩提，如是諸法悉皆剋獲。",
        "from": "T15n0639_001:0549b13_0",
        "context_with_next_sentence": true
    },
    {
        "source_sentence": "云何一法？",
        "from": "T15n0639_001:0549b15_1",
        "context_with_next_sentence": true
    },
    {
        "source_sentence": "若菩薩摩訶薩於眾生所起平等心、救護心、無礙心、無毒心，是為一法相應，速成阿耨多羅三藐三菩提，能獲如是功德之利。」",
        "from": "T15n0639_001:0549b15_2",
        "context_with_next_sentence": true
    },
    {
        "source_sentence": "爾時，世尊而說偈言：「若有受持是一法，　　能順菩薩正修行，　因此一法功德故，　　速得成於無上道。",
        "from": "T15n0639_001:0549b18_3",
        "context_with_next_sentence": true
    },
    {
        "source_sentence": "　於一切處心無礙，　　勇猛菩薩所能行，　初不起於憎、愛想，　　如是則獲妙功德。",
        "from": "T15n0639_001:0549b21_0",
        "context_with_next_sentence": true
    },
    {
        "source_sentence": "　若能如是修等心，　　則得證於平等果；　如是法行俱平等，　　則得足下安平相。",
        "from": "T15n0639_001:0549b23_0",
        "context_with_next_sentence": true
    },
    {
        "source_sentence": "　修於平等離瞋心，　　能除一切煩惱覆，　以是因緣足下平，　　故獲足下蓮花色。",
        "from": "T15n0639_001:0549b25_0",
        "context_with_next_sentence": true
    },
    {
        "source_sentence": "　彼能獨顯於十方，　　福德光明遍佛土，　既得登於寂滅地，　　調伏無量諸眾生。",
        "from": "T15n0639_001:0549b27_0",
        "context_with_next_sentence": true
    },
    {
        "source_sentence": "「童子！",
        "from": "T15n0639_001:0549b29_0",
        "context_with_next_sentence": true
    },
    {
        "source_sentence": "菩薩摩訶薩於一切眾生起平等心、救護心、無礙心、無毒心，為世間眼，證得三昧，名為諸法體性平等無戲論三昧。",
        "from": "T15n0639_001:0549b29_1",
        "context_with_next_sentence": true
    },
    {
        "source_sentence": "從彼三昧成就十法。",
        "from": "T15n0639_001:0549c02_2",
        "context_with_next_sentence": true
    },
    {
        "source_sentence": "何者為十？",
        "from": "T15n0639_001:0549c03_3",
        "context_with_next_sentence": true
    },
    {
        "source_sentence": "一、身戒，二、口戒，三、意戒，四、業清淨，五、渡諸因緣，六、悟解諸陰，七、得界平等，八、除諸入相，九、斷滅諸愛，十、證於無生。",
        "from": "T15n0639_001:0549c03_4",
        "context_with_next_sentence": true
    },
    {
        "source_sentence": "「復有十法：一、入諸法性，二、顯示諸因，三、不壞於果，四、現見諸法，五、修集於道，六、與佛俱生，七、智慧明利，八、入諸眾生樂欲之智，九、得於法智，十、入無礙辯智。",
        "from": "T15n0639_001:0549c06_5",
        "context_with_next_sentence": true
    },
    {
        "source_sentence": "「復有十法：一、善知文字智，二、已渡諸事，三、得音聲智，四、於界平等，五、得界平等心生踊悅，六、得於喜分，七、得不曲心，八、威儀調伏，九、得質直心，十、色無瞋變。",
        "from": "T15n0639_001:0549c09_6",
        "context_with_next_sentence": true
    },
    {
        "source_sentence": "「復有十法：一、面常怡悅，二、言詞和雅，三、恒先慰問，四、常不懈怠，五、恭敬尊長，六、供養尊長，七、生處知足，八、修善無厭，九、邪命清淨，十、安住阿蘭若。",
        "from": "T15n0639_001:0549c13_7",
        "context_with_next_sentence": true
    },
    {
        "source_sentence": "「復有十法：一、地地安住智，二、正念不忘，三、得陰方便智，四、界方便智，五、入方便智，六、證諸神通，七、滅諸煩惱，八、斷除習氣，九、心常勇猛，十、住不淨觀。",
        "from": "T15n0639_001:0549c16_8",
        "context_with_next_sentence": true
    },
    {
        "source_sentence": "「復有十法：一、知犯方便，二、滅諸有流，三、斷諸結使，四、已渡諸有，五、善識宿命，六、於業果無疑，七、於法思惟，八、求於多聞，九、得於利智，十、得調伏地。",
        "from": "T15n0639_001:0549c19_9",
        "context_with_next_sentence": true
    },
    {
        "source_sentence": "「復有十法：一、不恃持戒，二、不妄想分別，三、無有輕躁，四、住不退相，五、出生善法，六、厭離惡法，七、不行煩惱，八、不捨於學，九、分別諸禪，十、得一切眾生樂欲之智。",
        "from": "T15n0639_001:0549c23_0",
        "context_with_next_sentence": true
    },
    {
        "source_sentence": "「復有十法：一、善分別生處，二、得於盡智，三、善知語言智，四、棄捨俗緣，五、厭離三界，六、不起下心，七、不著諸法，八、攝受正法，九、守護正法，十、知律方便。",
        "from": "T15n0639_001:0549c26_1",
        "context_with_next_sentence": true
    },
    {
        "source_sentence": "「復有十法：一、滅諸諍，二、不相違，三、不鬪訟，四、忍平等，五、得忍地，六、自攝於忍，七、善擇諸法，八、心樂具戒，九、決定方便善於問答，十、善分別句義智。",
        "from": "T15n0639_001:0549c29_2",
        "context_with_next_sentence": true
    },
    {
        "source_sentence": "「復有十法：一、於法出生方便智，二、善知義非義出生智，三、前際智，四、後際智，五、現在智，六、三世平等智，七、善解三輪智，八、心安住，九、身安住，十、善護威儀。",
        "from": "T15n0639_001:0550a04_3",
        "context_with_next_sentence": true
    },
    {
        "source_sentence": "「復有十法：一、不壞威儀，二、分別威儀，三、威儀端雅，四、善解說誼，五、得世智，六、好施不慳，七、恒舒施手，八、常施不絕，九、無物不施，十、有慚。",
        "from": "T15n0639_001:0550a07_4",
        "context_with_next_sentence": true
    },
    {
        "source_sentence": "「復有十法：一、有愧，二、棄捨惡心，三、不捨頭陀，四、於信無爽，五、常行喜行，六、捨所坐處施諸尊長，七、捨於憍慢，八、善攝於心，九、善知心相應，十、善知心起。",
        "from": "T15n0639_001:0550a10_5",
        "context_with_next_sentence": true
    },
    {
        "source_sentence": "「復有十法：一、善知義智，二、善知法智，三、遠離無知，四、善入微細心，五、識心自性，六、善知法去來方便，七、善知一切語言智，八、善得詞無礙差別，九、得義決定方便智，十、棄捨非義。",
        "from": "T15n0639_001:0550a14_6",
        "context_with_next_sentence": true
    },
    {
        "source_sentence": "「復有十法：一、親近善人，二、與之同事，三、聽受其教，四、遠離惡人，五、修禪起通，六、不著禪味，七、遊戲神通，八、得於世智，九、遠離施設假名，十、不厭有為。",
        "from": "T15n0639_001:0550a18_7",
        "context_with_next_sentence": true
    },
    {
        "source_sentence": "「復有十法：一、得利不忻，二、逢衰不慼，三、稱而不悅，四、譏而不憂，五、譽之不增，六、毀之不減，七、不苦，八、不樂，九、不親在家，十、不在僧眾。",
        "from": "T15n0639_001:0550a21_8",
        "context_with_next_sentence": true
    },
    {
        "source_sentence": "「復有十法：一、捨不恭敬，二、行於恭敬，三、禮儀具足，四、捨無禮儀，五、不污俗家，六、守護佛法，七、宴默少言，八、言行不麁，九、與彼言談善能方便，十、降伏諸怨。",
        "from": "T15n0639_001:0550a24_9",
        "context_with_next_sentence": true
    },
    {
        "source_sentence": "「復有十法：一、善知時節，二、於諸凡夫不可知想，三、於諸貧賤不起輕心，四、有乞即施，五、於諸貧者任乞不障，六、於諸破戒不起嫌心，七、念欲救彼，八、善知所作，九、攝受正法，十、捨於財食。",
        "from": "T15n0639_001:0550a27_10",
        "context_with_next_sentence": true
    },
    {
        "source_sentence": "「復有十法：一、不營積聚，二、讚歎持戒，三、訶責犯戒，四、敬奉持戒無有諂心，五、一切所有悉皆能施，六、誠心勸請，七、如說而行，八、承事智人，九、於諸法決定深樂修行，十、得譬喻智。",
        "from": "T15n0639_001:0550b02_11",
        "context_with_next_sentence": true
    },
    {
        "source_sentence": "「復有十法：一、於前際方便，二、修善為首，三、有諸方便，四、斷除諸相，五、棄捨諸想，六、善知事相，七、能演諸經，八、於諸違順善得方便，九、於諦決定，十、證於解脫。",
        "from": "T15n0639_001:0550b06_12",
        "context_with_next_sentence": true
    },
    {
        "source_sentence": "「復有十法：一、所言真直，二、顯自性智，三、言說無疑，四、繫想於空，五、修於無相，六、知無願性，七、得四無畏，八、於戒堅固，九、入正具足，十、得於智慧。",
        "from": "T15n0639_001:0550b10_13",
        "context_with_next_sentence": true
    },
    {
        "source_sentence": "「復有十法：一、繫想一緣，二、少結親知，三、不起濁心，四、棄捨諸見，五、得陀羅尼，六、得智，七、得明，八、安住，九、住持，十、正勤。",
        "from": "T15n0639_001:0550b13_14",
        "context_with_next_sentence": true
    },
    {
        "source_sentence": "「童子！",
        "from": "T15n0639_001:0550b16_15",
        "context_with_next_sentence": true
    },
    {
        "source_sentence": "是名菩薩摩訶薩從彼諸法體性平等無戲論三昧成就如是諸功德利。",
        "from": "T15n0639_001:0550b16_16",
        "context_with_next_sentence": true
    },
    {
        "source_sentence": "「童子！",
        "from": "T15n0639_001:0550b17_17",
        "context_with_next_sentence": true
    },
    {
        "source_sentence": "如是三昧名為因、名為相應、名為教、名為門、名為作、名為道行、名為無疑、名為師導、名為行順忍、名為忍地、名為除去不忍、名為智地、名為遠離無知、名為建立於智、名為方便地、名為菩薩遊行、名為親近勝丈夫、名為遠離惡丈夫、名為如來所說佛地、名為智者隨喜、名為愚者所棄、名為聲聞難知、名為非外道地、名為如來所攝、名為十力所知、名為諸天供養、名為梵王禮拜、名為帝釋隨後行、名為龍神曲躬、名為夜叉隨喜、名為緊陀羅所讚、名為摩睺羅伽歎美、名為菩薩所修、名為智者所求、名為得無上道物、名為非財食施、名為除諸眾生煩惱病藥、名為智藏、名為無盡辯才、名為出生諸教、名為除諸痛苦、名為知三界、名為渡筏、名為渡四流船、名為出生名譽、名為讚顯如來、名為如來利益、名為光讚十力、名為出生菩薩道德、名為慈滅恚怒、名為悲除惱害、名為歡喜寂靜於心、名為捨所悲人、名為穌息大乘人、名為能師子吼、名為佛道、名為一切法印、名為引導一切智、名為菩薩遊戲園苑、名為散壞魔軍、名為善逝衢術、名為成諸吉義、名為防捍讎敵、名為以法降怨、名為真實無畏、名為如實不妄求力、名為十八不共法根本、名為莊嚴法身、名為諸行威勢、名為莊嚴佛慧、名為棄諸愛著、名為悅佛長子、名為滿足佛智、名為非辟支佛地、名為清淨心、名為清淨身、名為成就解脫、名為無諸雜欲、名為無諸雜恚、名為非愚癡地、名為阿含智、名為能起諸術、名為除諸無明、名為滿足解脫、名為踊悅禪人、名為須見者眼、名為遊戲神通、名為能現神足、名為聞持陀羅尼、名為念持不忘、名為諸佛所加、名為導師方便、名為微細難知無相應者、名為捨於文字、名為深知義智、名為知見智、名為分別智、名為不可言說智、名為能調非智、名為質直者智、名為少欲者智、名為攝持精進、名為能持不忘、名為能銷諸苦、名為諸法無生、名為一言演說能知所有生滅諸趣，是名一切法體性平等無戲論三昧。」",
        "from": "T15n0639_001:0550b17_18",
        "context_with_next_sentence": true
    },
    {
        "source_sentence": "說是法門時，會中有八十那由他人天得無生法忍、九十二那由他人天得隨音聲忍、七十六那由他人天得於順忍、六萬人天遠塵離垢得法眼淨、一千比丘盡諸有漏心得解脫、二百五十比丘尼盡諸有漏心得解脫、五百優婆塞得阿那含果、八百優婆夷得斯陀含果。",
        "from": "T15n0639_001:0550c28_19",
        "context_with_next_sentence": true
    },
    {
        "source_sentence": "是時三千大千世界六種震動——所謂：動、遍動、等遍動，踊、遍踊、等遍踊，起、遍起、等遍起，吼、遍吼、等遍吼，震、遍震、等遍震，覺、遍覺、等遍覺——東踊西沒、西踊東沒、南踊北沒、北踊南沒、中踊邊沒、邊踊中沒。",
        "from": "T15n0639_001:0551a05_20",
        "context_with_next_sentence": true
    },
    {
        "source_sentence": "以法力故，忽然而起未曾有光，悉能暉照幽冥邊遠，乃至阿鼻地獄無不大明。",
        "from": "T15n0639_001:0551a09_21",
        "context_with_next_sentence": true
    },
    {
        "source_sentence": "是時世界鐵圍之間，黑闇眾生更相瞻覩，咸各驚言：「何忽在此有斯人輩？」",
        "from": "T15n0639_001:0551a11_22",
        "context_with_next_sentence": true
    },
    {
        "source_sentence": "爾時，世尊而說偈言：「我念往劫六億佛，　　本生皆在耆闍山，　我於過去求道時，　　從彼諸尊聞斯定。",
        "from": "T15n0639_001:0551a13_23",
        "context_with_next_sentence": true
    },
    {
        "source_sentence": "　時彼六億最後佛，　　為世間親作光明，　號曰娑羅樹王佛，　　我從彼尊問是定。",
        "from": "T15n0639_001:0551a16_0",
        "context_with_next_sentence": true
    },
    {
        "source_sentence": "　我時生在剎利種，　　於諸王中最尊勝，　有子滿於五百數，　　具足一切諸伎能。",
        "from": "T15n0639_001:0551a18_0",
        "context_with_next_sentence": true
    },
    {
        "source_sentence": "　我時為彼無上尊，　　建立伽藍滿一億，　純用勝妙大栴檀，　　糅以金、銀及眾寶。",
        "from": "T15n0639_001:0551a20_0",
        "context_with_next_sentence": true
    },
    {
        "source_sentence": "　我時為王人愛樂，　　號曰毘沙謨達王，　為佛廣設諸供養，　　滿足萬八百億歲。",
        "from": "T15n0639_001:0551a22_0",
        "context_with_next_sentence": true
    },
    {
        "source_sentence": "　彼時最勝兩足尊，　　號曰娑羅樹王者，　於其七億六千年，　　住壽世間弘道化。",
        "from": "T15n0639_001:0551a24_0",
        "context_with_next_sentence": true
    },
    {
        "source_sentence": "　有八十億諸聲聞，　　三明、六通常在定，　住於漏盡最後身，　　如是聖眾無譏毀。",
        "from": "T15n0639_001:0551a26_0",
        "context_with_next_sentence": true
    },
    {
        "source_sentence": "　我備種種勝供具，　　供養渡諸惡趣者，　為欲利益諸人天，　　是以求於此三昧。",
        "from": "T15n0639_001:0551a28_0",
        "context_with_next_sentence": true
    },
    {
        "source_sentence": "　我與妻子俱出家，　　持彼佛教無與比，　於千四萬億歲中，　　我常諮問是三昧。",
        "from": "T15n0639_001:0551b01_0",
        "context_with_next_sentence": true
    },
    {
        "source_sentence": "　八萬那由偈稱讚、　　異異偈頌八億兆，　彼佛以此為他說，　　惟論此定之一品。",
        "from": "T15n0639_001:0551b03_0",
        "context_with_next_sentence": true
    },
    {
        "source_sentence": "　頭、目、手、足、并妻子，　　種種珍寶及飲食，　一切財貨無不捨，　　為求如是三昧故。",
        "from": "T15n0639_001:0551b05_0",
        "context_with_next_sentence": true
    },
    {
        "source_sentence": "　念昔百億諸如來，　　復有恒河沙數佛，　是等皆住耆闍山，　　宣說如是勝寂定。",
        "from": "T15n0639_001:0551b07_0",
        "context_with_next_sentence": true
    },
    {
        "source_sentence": "　皆同釋迦一名號，　　佛子同字羅睺羅，　給侍同名為歡喜，　　王城同號迦毘羅。",
        "from": "T15n0639_001:0551b09_0",
        "context_with_next_sentence": true
    },
    {
        "source_sentence": "　最第一雙世知者，　　同名目連、舍利弗，　世界同名為娑婆，　　彼佛俱出濁惡世。",
        "from": "T15n0639_001:0551b11_0",
        "context_with_next_sentence": true
    },
    {
        "source_sentence": "　我以諸供奉人尊，　　為欲行於菩提行；　諸供養具皆奉上，　　為欲誦持此定故。",
        "from": "T15n0639_001:0551b13_0",
        "context_with_next_sentence": true
    },
    {
        "source_sentence": "　發修勝行得此定，　　得斯定行無量種，　安住一切德行者，　　得是三昧則不難；　不著諸味離躁擾，　　不涉世俗無嫉妬，　安住大悲離瞋恚，　　得是三昧則不難；　遠俗不悕於世利，　　邪命清淨無煩惱，　於戒皎然無所畏，　　得是三昧則不難；　勇猛精進常不息，　　愛樂閑寂行頭陀，　安住無我妙法忍，　　得是三昧則不難；　善調伏心無戲論，　　安住威儀諸行等，　樂行捨施無慳悋，　　得是三昧則不難。",
        "from": "T15n0639_001:0551b15_0",
        "context_with_next_sentence": true
    },
    {
        "source_sentence": "　如來所有諸相好、　　及以十八不共法、　力、無畏等得不難，　　以能受持此定故。",
        "from": "T15n0639_001:0551b25_0",
        "context_with_next_sentence": true
    },
    {
        "source_sentence": "　佛眼所見諸眾生，　　假使一時俱成佛，　彼佛一一各壽命，　　千萬億數難思劫，　彼佛各有無量頭，　　猶如大海諸沙數，　一頭各有無量舌，　　其數亦如大海沙，　彼一一舌各稱揚，　　持定一偈之功德，　說其少分不能盡，　　何況書寫及受持？",
        "from": "T15n0639_001:0551b27_0",
        "context_with_next_sentence": true
    },
    {
        "source_sentence": "　若有順定頭陀德，　　天、修羅、鬼所愛護，　為諸王等常順從，　　受持難見寂定故。",
        "from": "T15n0639_001:0551c04_0",
        "context_with_next_sentence": true
    },
    {
        "source_sentence": "　彼有無邊無礙辯，　　宣說無量百千經，　於一切時常不斷，　　以持此經聞持藏。",
        "from": "T15n0639_001:0551c06_0",
        "context_with_next_sentence": true
    },
    {
        "source_sentence": "　若欲得見彌陀佛、　　及彼安樂世界等，　後大怖畏惡世時，　　應當聞持是三昧。",
        "from": "T15n0639_001:0551c08_0",
        "context_with_next_sentence": true
    },
    {
        "source_sentence": "　我今於汝有付囑，　　我人中尊自勸汝，　我涅槃後末世時，　　應當聞持是三昧。",
        "from": "T15n0639_001:0551c10_0",
        "context_with_next_sentence": true
    },
    {
        "source_sentence": "　十方所有一切佛，　　過去世中及現在，　彼佛皆學是三昧，　　得到無為佛菩提。",
        "from": "T15n0639_001:0551c12_0",
        "context_with_next_sentence": true
    },
    {
        "source_sentence": "「童子！",
        "from": "T15n0639_001:0551c14_0",
        "context_with_next_sentence": true
    },
    {
        "source_sentence": "以是義故，若有菩薩摩訶薩欲於如來真實功德開示、辯說義味名號無有窮盡，一切所說為佛所記，汝今應當讀誦、受持、為他廣說如是三昧。",
        "from": "T15n0639_001:0551c14_1",
        "context_with_next_sentence": true
    },
    {
        "source_sentence": "「童子！",
        "from": "T15n0639_001:0551c17_2",
        "context_with_next_sentence": true
    },
    {
        "source_sentence": "何者如來實德名號？",
        "from": "T15n0639_001:0551c17_3",
        "context_with_next_sentence": true
    },
    {
        "source_sentence": "若菩薩摩訶薩住阿蘭若樹下空閑，靜默獨坐當如是學，謂如來、應供、正遍知、明行足、善逝、世間解、無上士、調御丈夫、天人師、佛、世尊，積集如來勝妙功德，修諸善根而不壞失，以大忍力得諸相花及隨形好而自莊嚴，可愛色中最為增上。",
        "from": "T15n0639_001:0551c17_4",
        "context_with_next_sentence": true
    },
    {
        "source_sentence": "覩者無厭，敬信愛樂，於諸智慧無能奪者，不可壞力化諸眾生，為菩薩之父、為賢聖之王、為向涅槃導師，無邊智慧、無量辯才。",
        "from": "T15n0639_001:0551c23_5",
        "context_with_next_sentence": true
    },
    {
        "source_sentence": "梵音清雅，言聲辯暢，相好希奇，有目瞻仰，隨所觀處欲捨不能。",
        "from": "T15n0639_001:0551c26_6",
        "context_with_next_sentence": true
    },
    {
        "source_sentence": "得無比身，不為欲染、不為色染，過無色界，遠離諸苦、棄捨諸法。",
        "from": "T15n0639_001:0551c27_7",
        "context_with_next_sentence": true
    },
    {
        "source_sentence": "解脫諸界非入相應，斷除諸結盡諸渴愛，渡於四流滿足智慧，安處涅槃住於實際。",
        "from": "T15n0639_001:0551c28_8",
        "context_with_next_sentence": true
    },
    {
        "source_sentence": "「童子！",
        "from": "T15n0639_001:0552a01_9",
        "context_with_next_sentence": true
    },
    {
        "source_sentence": "此顯如來真實功德，是名菩薩摩訶薩住彼三昧能獲如來真實功德，開說名義無有窮盡，一切所說諸佛所記。」",
        "from": "T15n0639_001:0552a01_10",
        "context_with_next_sentence": true
    },
    {
        "source_sentence": "爾時，世尊而說偈言：「於無量數千劫中，　　不能說盡如來德，　久集一切妙善根，　　為求如是勝定故；　莊嚴美女姝妙身，　　最上希奇可樂色，　我本決施無悔心，　　為求如是勝定故；　捨所重財及僮僕、　　摩尼大寶與金銀，　以勝上心而施彼，　　為求如是三昧故；　以摩尼寶珠、瓔珞、　　天冠臂印及金繩，　昔曾奉施諸尊師，　　為求如是勝定故。",
        "from": "T15n0639_001:0552a04_11",
        "context_with_next_sentence": true
    },
    {
        "source_sentence": "　諸妙香花無量果，　　皆是犍陀婆師香，　我以此花散佛塔，　　增上淳至勝妙心。",
        "from": "T15n0639_001:0552a13_0",
        "context_with_next_sentence": true
    },
    {
        "source_sentence": "　我以無量諸法施，　　歡喜開導諸眾生，　於諸名聞及利養，　　我初不起如是心：『我本集於頭陀德。』",
        "from": "T15n0639_001:0552a15_0",
        "context_with_next_sentence": true
    },
    {
        "source_sentence": "　　獨在樹下默無言，　無量慈悲愍眾生，　　為求無上菩提果。",
        "from": "T15n0639_001:0552a17_1",
        "context_with_next_sentence": true
    },
    {
        "source_sentence": "　共住同戒無違諍，　　愛語常流潤澤音，　言詞柔軟人樂聞，　　一切見之無厭捨。",
        "from": "T15n0639_001:0552a19_0",
        "context_with_next_sentence": true
    },
    {
        "source_sentence": "　住於他舍離家慳，　　無量億生不嫉妬，　歡喜常自行乞食，　　於諸請召皆棄捨。",
        "from": "T15n0639_001:0552a21_0",
        "context_with_next_sentence": true
    },
    {
        "source_sentence": "　若有多聞能受持，　　於此三昧四句偈，　如是便為供養我，　　以勝上心而尊敬。",
        "from": "T15n0639_001:0552a23_0",
        "context_with_next_sentence": true
    },
    {
        "source_sentence": "　我昔行於種種施，　　長夜於戒而不犯，　以無量種供養佛，　　為求如是寂定故。",
        "from": "T15n0639_001:0552a25_0",
        "context_with_next_sentence": true
    },
    {
        "source_sentence": "　我於無量世界中，　　滿中摩尼而廣施，　聞是三昧持一偈，　　此福過彼不可量。",
        "from": "T15n0639_001:0552a27_0",
        "context_with_next_sentence": true
    },
    {
        "source_sentence": "　一切所有種種花，　　及諸妙香甚希有，　供養一切諸如來，　　樂修善根無量劫。",
        "from": "T15n0639_001:0552a29_0",
        "context_with_next_sentence": true
    },
    {
        "source_sentence": "　世間所有諸伎樂、　　勝妙飲食及寶衣，　無量劫中增上心，　　常以供養諸十力。",
        "from": "T15n0639_001:0552b02_0",
        "context_with_next_sentence": true
    },
    {
        "source_sentence": "　若人興於菩提願，　　當獲無上大法王；　若人於此三昧經，　　聞說一偈福過彼。",
        "from": "T15n0639_001:0552b04_0",
        "context_with_next_sentence": true
    },
    {
        "source_sentence": "　於恒河中所有沙，　　爾所劫數說其利，　敷演彼德不能盡，　　以持無量福定故。",
        "from": "T15n0639_001:0552b06_0",
        "context_with_next_sentence": true
    },
    {
        "source_sentence": "「童子！",
        "from": "T15n0639_001:0552b08_0",
        "context_with_next_sentence": true
    },
    {
        "source_sentence": "以是義故，菩薩摩訶薩於是三昧應當至心受持、讀誦、為他演說、分別顯示，廣化眾生修是三昧。」",
        "from": "T15n0639_001:0552b08_1",
        "context_with_next_sentence": true
    },
    {
        "source_sentence": "爾時，世尊即說偈言：「於彼佛所聞如是，　　無上勝妙之利益，　是故我今為汝說，　　諸佛所說勝三昧。",
        "from": "T15n0639_001:0552b10_2",
        "context_with_next_sentence": true
    },
    {
        "source_sentence": "　七億三千萬佛所，　　我於過去曾供養，　彼諸一切如來等，　　亦說如是修多羅。",
        "from": "T15n0639_001:0552b13_0",
        "context_with_next_sentence": true
    },
    {
        "source_sentence": "　由此能入大悲心，　　是故顯說此三昧，　若有習學多聞者，　　得如來智則不難。",
        "from": "T15n0639_001:0552b15_0",
        "context_with_next_sentence": true
    },
    {
        "source_sentence": "　若能於彼末世時，　　世間導師滅度後，　有諸毀法惡比丘，　　於彼多聞不悕樂。",
        "from": "T15n0639_001:0552b17_0",
        "context_with_next_sentence": true
    },
    {
        "source_sentence": "　雖說戒法而得活，　　自於戒法不樂行；　雖說禪定而得活，　　自於禪定不樂行；　雖說智慧而得活，　　自於智慧不樂行；　雖說解脫而得活，　　自於解脫不樂行；　雖說知見而得活，　　自於知見不樂行。",
        "from": "T15n0639_001:0552b19_0",
        "context_with_next_sentence": true
    },
    {
        "source_sentence": "　如人口說：『栴檀香，　　於諸香中最為上。』",
        "from": "T15n0639_001:0552b24_0",
        "context_with_next_sentence": true
    },
    {
        "source_sentence": "　有人問彼說香者：　　『汝所說香自有不？』",
        "from": "T15n0639_001:0552b25_0",
        "context_with_next_sentence": true
    },
    {
        "source_sentence": "　答云：『我實不聞香，　　但由說香而得活。』",
        "from": "T15n0639_001:0552b26_0",
        "context_with_next_sentence": true
    },
    {
        "source_sentence": "　於佛滅後末惡世，　　有不應式諸比丘，　雖說戒法而得活，　　不能自行於戒法；　於佛滅後末惡世，　　有不應式諸比丘，　雖說定法而得活，　　不能自行於定法；　於佛滅後末惡世，　　有不應式諸比丘，　雖說慧法而得活，　　不能自行於慧法；　於佛滅後末惡世，　　有不應式諸比丘，　雖說解脫而得活，　　不能自行解脫法；　於佛滅後末惡世，　　有不應式諸比丘，　雖說知見而得活，　　不能自行知見法。",
        "from": "T15n0639_001:0552b27_0",
        "context_with_next_sentence": true
    },
    {
        "source_sentence": "　譬如貧賤為他欺，　　後時富貴人所敬，　人、天、龍、鬼、鳩槃荼，　　終不供養無定者。",
        "from": "T15n0639_001:0552c08_0",
        "context_with_next_sentence": true
    },
    {
        "source_sentence": "　若得三昧微妙地，　　智者便得廣智藏，　為彼人天之所敬，　　能以上施施眾生。",
        "from": "T15n0639_001:0552c10_0",
        "context_with_next_sentence": true
    },
    {
        "source_sentence": "　我聞如是之利益，　　最為勝上佛所演，　親屬、資財皆悉捨，　　為欲聞說是三昧。」",
        "from": "T15n0639_001:0552c12_0",
        "context_with_next_sentence": true
    },
    {
        "source_sentence": "　月光童子心歡喜，　　合掌向佛說是言：「我於佛仙滅度後，　　當護持此佛勝法。",
        "from": "T15n0639_001:0552c14_0",
        "context_with_next_sentence": true
    },
    {
        "source_sentence": "　於自身命能棄捨、　　及諸世間種種樂，　於後惡世怖畏時，　　當護持是勝妙定。",
        "from": "T15n0639_001:0552c16_0",
        "context_with_next_sentence": true
    },
    {
        "source_sentence": "　我見世間無量苦，　　興大悲心而欲拔，　於彼復起大慈心，　　而為說此勝三昧。」",
        "from": "T15n0639_001:0552c18_0",
        "context_with_next_sentence": true
    },
    {
        "source_sentence": "　眾中五百人咸起，　　亦願護持是三昧。",
        "from": "T15n0639_001:0552c20_0",
        "context_with_next_sentence": true
    },
    {
        "source_sentence": "　童子於彼為上首，　　亦共持此勝三昧。",
        "from": "T15n0639_001:0552c21_0",
        "context_with_next_sentence": true
    },
    {
        "source_sentence": "爾時，月光童子白佛言：「世尊！",
        "from": "T15n0639_001:0552c22_0",
        "context_with_next_sentence": true
    },
    {
        "source_sentence": "所言三昧，何者是也？」",
        "from": "T15n0639_001:0552c22_1",
        "context_with_next_sentence": true
    },
    {
        "source_sentence": "佛言：「童子！",
        "from": "T15n0639_001:0552c23_2",
        "context_with_next_sentence": true
    },
    {
        "source_sentence": "諦聽諦聽，當為汝說。",
        "from": "T15n0639_001:0552c23_3",
        "context_with_next_sentence": true
    },
    {
        "source_sentence": "謂：一、能寂滅於心，二、無所起，三、無和合智，四、棄捨重擔，五、得如來智，六、成佛威力，七、治其欲著，八、滅除瞋恚，九、斷離愚癡，十、住心相應，十一、捨不住心，十二、樂欲善法，十三、欲奪有為，十四、安住正信，十五、夜常覺悟，十六、不捨禪定，十七、增已生善，十八、於生不樂，十九、不造諸業，二十、不計內入，二十一、不計外入，二十二、不讚自身，二十三、不毀他人，二十四、不在俗家，二十五、戒行淳熟，二十六、無能輕欺，二十七、有大福德，二十八、自知，二十九、不輕躁，三十、安住威儀，三十一、捨麁惡言，三十二、無怒恚心，三十三、救護於彼，三十四、護善知識，三十五、護持密語，三十六、於諸眾生不起害心，三十七、不惱持戒，三十八、恒柔軟語，三十九、不依三界，四十、於一切智而得順忍。」",
        "from": "T15n0639_001:0552c23_4",
        "context_with_next_sentence": true
    },
    {
        "source_sentence": "爾時，世尊而說偈言：「我已開於甘露門、　　我已說諸法自性、　我已示於生死過、　　我已開顯涅槃利，　我已教離惡知識、　　常當親近善知識、　離諸憒眾住寂靜、　　常修慈心而不絕、　於清淨戒常護持、　　歡喜樂於頭陀行，　若能常習於捨慧，　　得是三昧則不難。",
        "from": "T15n0639_001:0553a10_0",
        "context_with_next_sentence": true
    },
    {
        "source_sentence": "　此能得於寂滅地，　　終不墮在聲聞地，　必當證於佛智慧，　　剋獲諸佛無量德。",
        "from": "T15n0639_001:0553a17_0",
        "context_with_next_sentence": true
    },
    {
        "source_sentence": "　見諸眾生有智器，　　為說佛慧以示之，　若能發求無上智，　　得是三昧則不難。",
        "from": "T15n0639_001:0553a19_0",
        "context_with_next_sentence": true
    },
    {
        "source_sentence": "　若為食起嫉妬心，　　當觀食已無有淨，　用功無量乃得成，　　若深觀此能得定。",
        "from": "T15n0639_001:0553a21_0",
        "context_with_next_sentence": true
    },
    {
        "source_sentence": "　無物能將此定來，　　必由淨戒之所起，　諸法體性常寂然，　　凡夫無智不能會。",
        "from": "T15n0639_001:0553a23_0",
        "context_with_next_sentence": true
    },
    {
        "source_sentence": "　若能心住於寂定，　　是人一切常有佛，　人尊恒見諸眾生，　　常修如是寂滅定。",
        "from": "T15n0639_001:0553a25_0",
        "context_with_next_sentence": true
    },
    {
        "source_sentence": "　念佛相好及德行，　　能使諸根不亂動，　心無迷惑與法合，　　得聞得智如大海。",
        "from": "T15n0639_001:0553a27_0",
        "context_with_next_sentence": true
    },
    {
        "source_sentence": "　智者住於此三昧，　　攝念行於經行所，　能見千億諸如來，　　亦值無量恒沙佛。",
        "from": "T15n0639_001:0553a29_0",
        "context_with_next_sentence": true
    },
    {
        "source_sentence": "　若人心有迷惑者，　　於佛法中取限量，　於無量中無有量，　　如來諸德不思議。",
        "from": "T15n0639_001:0553b02_0",
        "context_with_next_sentence": true
    },
    {
        "source_sentence": "　一切世間無與比，　　何況而能有過者？",
        "from": "T15n0639_001:0553b04_0",
        "context_with_next_sentence": true
    },
    {
        "source_sentence": "　諸智諸德皆相應，　　於此不疑定成佛。",
        "from": "T15n0639_001:0553b05_0",
        "context_with_next_sentence": true
    },
    {
        "source_sentence": "　得如來身紫金色，　　一切端妙為世親，　緣於如是心安住，　　乃名得定之菩薩。",
        "from": "T15n0639_001:0553b06_0",
        "context_with_next_sentence": true
    },
    {
        "source_sentence": "　此緣佛相是有作，　　能除一切有相想，　然後安住於無相，　　乃能達於諸法空。",
        "from": "T15n0639_001:0553b08_0",
        "context_with_next_sentence": true
    },
    {
        "source_sentence": "　能得安住於法身，　　知一切有而無有，　無有之相修習已，　　然後觀佛非色身。",
        "from": "T15n0639_001:0553b10_0",
        "context_with_next_sentence": true
    },
    {
        "source_sentence": "　我今為汝善說之，　　彼彼趣於如是處，　所謂覺知諸緣事，　　無量思量常不斷。",
        "from": "T15n0639_001:0553b12_0",
        "context_with_next_sentence": true
    },
    {
        "source_sentence": "　若有能生如是心：　　『念佛相好及智慧。』",
        "from": "T15n0639_001:0553b14_0",
        "context_with_next_sentence": true
    },
    {
        "source_sentence": "　彼人能修如是念，　　一心趣向無退轉，　若行、若坐、若經行，　　於諸佛智無疑惑。",
        "from": "T15n0639_001:0553b15_0",
        "context_with_next_sentence": true
    },
    {
        "source_sentence": "　得無疑已作是願：　　『令我得佛三界尊。』",
        "from": "T15n0639_001:0553b17_0",
        "context_with_next_sentence": true
    },
    {
        "source_sentence": "　必當得見諸如來，　　入佛法中能選擇。",
        "from": "T15n0639_001:0553b18_0",
        "context_with_next_sentence": true
    },
    {
        "source_sentence": "　於此三昧而起已，　　稽首禮於十方佛，　身、口及意皆清淨，　　讚歎諸佛常不斷，　常修如是念佛相，　　日夜恒見諸如來。",
        "from": "T15n0639_001:0553b19_0",
        "context_with_next_sentence": true
    },
    {
        "source_sentence": "　若遇垂死最重疾，　　痛惱逼迫極無聊，　念佛三昧常不捨，　　不令苦切奪此心。",
        "from": "T15n0639_001:0553b22_0",
        "context_with_next_sentence": true
    },
    {
        "source_sentence": "　彼人自解是法故，　　則知一切諸法空，　以住如是諸教門，　　於菩薩行不厭惡。",
        "from": "T15n0639_001:0553b24_0",
        "context_with_next_sentence": true
    },
    {
        "source_sentence": "　得聞如是利益已，　　求於如來無等智，　於後不生追悔心，　　最上菩提難得故。",
        "from": "T15n0639_001:0553b26_0",
        "context_with_next_sentence": true
    },
    {
        "source_sentence": "　我今為汝無量說，　　汝於此法若不行，　如人雖持良妙藥，　　於自身病不能治。",
        "from": "T15n0639_001:0553b28_0",
        "context_with_next_sentence": true
    },
    {
        "source_sentence": "　是故應當知選擇，　　所謂求於勝三昧，　戒、聞、布施常修習，　　得是三昧則不難。」",
        "from": "T15n0639_001:0553c01_0",
        "context_with_next_sentence": true
    },
    {
        "source_sentence": "月燈三昧經卷第一",
        "from": "T15n0639_001:0553c03_0",
        "context_with_next_sentence": false
    }
]