[
    {
        "source_sentence": "大般若波羅蜜多經卷第三百九",
        "from": "T06n0220_399:1063c08_0",
        "context_with_next_sentence": true
    },
    {
        "source_sentence": "十九",
        "from": "T06n0220_399:1063c09_0",
        "context_with_next_sentence": true
    },
    {
        "source_sentence": "三藏法師玄奘奉　詔譯",
        "from": "T06n0220_399:1063c11_0",
        "context_with_next_sentence": true
    },
    {
        "source_sentence": "初分常啼菩薩品第七十七之二",
        "from": "T06n0220_399:1063c12_0",
        "context_with_next_sentence": true
    },
    {
        "source_sentence": "「時，天帝釋即復本形，在常啼前曲躬而立，讚言：『大士！",
        "from": "T06n0220_399:1063c13_0",
        "context_with_next_sentence": true
    },
    {
        "source_sentence": "善哉！",
        "from": "T06n0220_399:1063c14_1",
        "context_with_next_sentence": true
    },
    {
        "source_sentence": "善哉！",
        "from": "T06n0220_399:1063c14_2",
        "context_with_next_sentence": true
    },
    {
        "source_sentence": "為法至誠堅固乃爾，過去諸佛為菩薩時亦如大士，以堅固願求深般若波羅蜜多方便善巧，請問菩薩所學、所乘、所行、所作心無厭倦，成熟有情、嚴淨佛土，已證無上正等菩提。",
        "from": "T06n0220_399:1063c14_3",
        "context_with_next_sentence": true
    },
    {
        "source_sentence": "大士當知！",
        "from": "T06n0220_399:1063c18_4",
        "context_with_next_sentence": true
    },
    {
        "source_sentence": "我實不用人血、心、髓，但來相試。",
        "from": "T06n0220_399:1063c18_5",
        "context_with_next_sentence": true
    },
    {
        "source_sentence": "今何所願？",
        "from": "T06n0220_399:1063c19_6",
        "context_with_next_sentence": true
    },
    {
        "source_sentence": "我當相與以酬輕觸損惱之愆。』",
        "from": "T06n0220_399:1063c19_7",
        "context_with_next_sentence": true
    },
    {
        "source_sentence": "「常啼報言：『我本所願唯有無上正等菩提，天主頗能與斯願不？』",
        "from": "T06n0220_399:1063c20_8",
        "context_with_next_sentence": true
    },
    {
        "source_sentence": "「時，天帝釋赧然有愧，白常啼言：『此非我力，唯有諸佛大聖法王於法自在能與斯願。",
        "from": "T06n0220_399:1063c21_9",
        "context_with_next_sentence": true
    },
    {
        "source_sentence": "大士！",
        "from": "T06n0220_399:1063c23_10",
        "context_with_next_sentence": true
    },
    {
        "source_sentence": "今應除無上覺更求餘願，我當與之。』",
        "from": "T06n0220_399:1063c23_11",
        "context_with_next_sentence": true
    },
    {
        "source_sentence": "「常啼報曰：『甚深般若波羅蜜多亦我所願，頗能惠不？』",
        "from": "T06n0220_399:1063c24_12",
        "context_with_next_sentence": true
    },
    {
        "source_sentence": "「時，天帝釋倍復生慚，白常啼言：『我於此願亦不能與，然我有力令大士身平復如故，用斯願不？』",
        "from": "T06n0220_399:1063c25_13",
        "context_with_next_sentence": true
    },
    {
        "source_sentence": "「常啼報言：『如是所願自能滿足無勞天主。",
        "from": "T06n0220_399:1063c28_0",
        "context_with_next_sentence": true
    },
    {
        "source_sentence": "所以者何？",
        "from": "T06n0220_399:1063c28_1",
        "context_with_next_sentence": true
    },
    {
        "source_sentence": "我若啟告十方諸佛發誠諦言：「今自賣身實為慕法，不懷諂詐誑惑世間，由此因緣定於無上正等菩提不退轉者，令我身形平復如故。」",
        "from": "T06n0220_399:1063c29_2",
        "context_with_next_sentence": true
    },
    {
        "source_sentence": "此言未訖，自能令我平復如故，豈假天威！』",
        "from": "T06n0220_399:1064a03_3",
        "context_with_next_sentence": true
    },
    {
        "source_sentence": "「天帝釋言：『如是！",
        "from": "T06n0220_399:1064a04_4",
        "context_with_next_sentence": true
    },
    {
        "source_sentence": "如是！",
        "from": "T06n0220_399:1064a04_5",
        "context_with_next_sentence": true
    },
    {
        "source_sentence": "佛之神力不可思議，菩薩至誠何事不辦！",
        "from": "T06n0220_399:1064a04_6",
        "context_with_next_sentence": true
    },
    {
        "source_sentence": "然由我故損大士身，唯願慈悲許辦斯事。』",
        "from": "T06n0220_399:1064a05_7",
        "context_with_next_sentence": true
    },
    {
        "source_sentence": "「常啼菩薩便告彼言：『既爾慇懃當隨汝意。』",
        "from": "T06n0220_399:1064a06_8",
        "context_with_next_sentence": true
    },
    {
        "source_sentence": "「時，天帝釋即現天威，令常啼身平復如故，乃至不見少分瘡痕，形貌端嚴過於往日，愧謝右遶忽然不現。",
        "from": "T06n0220_399:1064a07_9",
        "context_with_next_sentence": true
    },
    {
        "source_sentence": "「爾時，長者女見常啼菩薩希有之事，轉增愛重，恭敬合掌白常啼言：『願降慈悲暫臨我宅，所須供養甚深般若波羅蜜多及說法師法涌菩薩上妙供具，為白父母一切當得。",
        "from": "T06n0220_399:1064a10_0",
        "context_with_next_sentence": true
    },
    {
        "source_sentence": "我及侍從亦辭父母，隨大士往具妙香城，為欲供養甚深般若波羅蜜多及說法師法涌菩薩摩訶薩故。』",
        "from": "T06n0220_399:1064a13_1",
        "context_with_next_sentence": true
    },
    {
        "source_sentence": "「是時，常啼隨彼所願，俱到其舍在門外止。",
        "from": "T06n0220_399:1064a16_2",
        "context_with_next_sentence": true
    },
    {
        "source_sentence": "時，長者女即入其舍白父母言：『願多與我家中所有上妙花鬘、塗散等香、衣服、瓔珞、寶幢、幡蓋、伎樂、蘇油、末尼、真珠、吠琉璃寶、頗胝迦寶、珊瑚、琥珀、螺貝、璧玉、杵藏、石藏、帝青、大青并金銀等種種供具，亦聽我身及先事我五百侍女持諸供具，皆當隨從常啼菩薩往妙香城，為欲供養甚深般若波羅蜜多及說法師法涌菩薩。",
        "from": "T06n0220_399:1064a17_3",
        "context_with_next_sentence": true
    },
    {
        "source_sentence": "彼當為我宣說法要，我得聞已如說修行，定獲無邊微妙佛法。』",
        "from": "T06n0220_399:1064a24_4",
        "context_with_next_sentence": true
    },
    {
        "source_sentence": "「時，彼父母聞已驚駭，即問女言：『常啼菩薩今在何處？",
        "from": "T06n0220_399:1064a25_5",
        "context_with_next_sentence": true
    },
    {
        "source_sentence": "是何等人？』",
        "from": "T06n0220_399:1064a26_6",
        "context_with_next_sentence": true
    },
    {
        "source_sentence": "「女即白言：『今在門外，彼是大士為欲度脫一切有情生死苦故，勤求無上正等菩提。",
        "from": "T06n0220_399:1064a27_7",
        "context_with_next_sentence": true
    },
    {
        "source_sentence": "又彼大士愛重正法不惜身命，為欲供養菩薩所學甚深般若波羅蜜多及說法師法涌菩薩摩訶薩故，入此城中處處巡環，高聲唱曰：「我今自賣！",
        "from": "T06n0220_399:1064a28_8",
        "context_with_next_sentence": true
    },
    {
        "source_sentence": "誰欲買人？",
        "from": "T06n0220_399:1064b03_9",
        "context_with_next_sentence": true
    },
    {
        "source_sentence": "我今自賣！",
        "from": "T06n0220_399:1064b03_10",
        "context_with_next_sentence": true
    },
    {
        "source_sentence": "誰欲買人？」",
        "from": "T06n0220_399:1064b03_11",
        "context_with_next_sentence": true
    },
    {
        "source_sentence": "經於久時賣身不售，愁憂苦惱在一處立，涕淚而言：「我有何罪？",
        "from": "T06n0220_399:1064b03_12",
        "context_with_next_sentence": true
    },
    {
        "source_sentence": "為欲供養甚深般若波羅蜜多及說法師法涌菩薩摩訶薩故，雖自賣身而無買者？」",
        "from": "T06n0220_399:1064b05_13",
        "context_with_next_sentence": true
    },
    {
        "source_sentence": "「『時，天帝釋為欲試驗，即自化作少婆羅門來至其前，問言：「男子！",
        "from": "T06n0220_399:1064b07_14",
        "context_with_next_sentence": true
    },
    {
        "source_sentence": "汝何住此憂悲不樂？」",
        "from": "T06n0220_399:1064b08_15",
        "context_with_next_sentence": true
    },
    {
        "source_sentence": "時，彼大士答言：「儒童！",
        "from": "T06n0220_399:1064b09_16",
        "context_with_next_sentence": true
    },
    {
        "source_sentence": "我為供養甚深般若波羅蜜多及說法師法涌菩薩，然我貧乏無諸財寶，愛重法故欲自賣身，遍此城中無相問者，自惟薄福住此憂悲。」",
        "from": "T06n0220_399:1064b09_17",
        "context_with_next_sentence": true
    },
    {
        "source_sentence": "時，婆羅門語大士曰：「我於今者正欲祠天，不用人身但須人血、人髓、人心，頗能賣不？」",
        "from": "T06n0220_399:1064b12_18",
        "context_with_next_sentence": true
    },
    {
        "source_sentence": "大士聞已歡喜踊躍，以柔軟語報婆羅門：「仁所買者我悉能賣。」",
        "from": "T06n0220_399:1064b14_19",
        "context_with_next_sentence": true
    },
    {
        "source_sentence": "婆羅門言：「須幾價直？」",
        "from": "T06n0220_399:1064b15_20",
        "context_with_next_sentence": true
    },
    {
        "source_sentence": "大士報曰：「隨意相酬。」",
        "from": "T06n0220_399:1064b16_21",
        "context_with_next_sentence": true
    },
    {
        "source_sentence": "大士爾時作是語已，即申右手執取利刀，刺己左臂令出其血，復割右髀皮肉置地，破骨出髓與婆羅門，復趣牆邊欲剖心出。",
        "from": "T06n0220_399:1064b16_22",
        "context_with_next_sentence": true
    },
    {
        "source_sentence": "「『我在高閣遙見是事，作是念言：「此善男子何因緣故困苦其身？",
        "from": "T06n0220_399:1064b19_23",
        "context_with_next_sentence": true
    },
    {
        "source_sentence": "我當問之。」",
        "from": "T06n0220_399:1064b21_24",
        "context_with_next_sentence": true
    },
    {
        "source_sentence": "念已下閣到大士所，作是問言：「汝何因緣先唱自賣，今出血、髓復欲剖心？」",
        "from": "T06n0220_399:1064b21_25",
        "context_with_next_sentence": true
    },
    {
        "source_sentence": "彼答我曰：「姊不知耶？",
        "from": "T06n0220_399:1064b23_26",
        "context_with_next_sentence": true
    },
    {
        "source_sentence": "我為供養甚深般若波羅蜜多及說法師法涌菩薩，然我貧乏無諸財寶，愛重法故先自賣身無相買者，今賣三事與婆羅門。」",
        "from": "T06n0220_399:1064b23_27",
        "context_with_next_sentence": true
    },
    {
        "source_sentence": "我時問言：「汝今自賣身血、心、髓，欲持價直供養般若波羅蜜多及說法師法涌菩薩，當獲何等功德勝利？」",
        "from": "T06n0220_399:1064b26_28",
        "context_with_next_sentence": true
    },
    {
        "source_sentence": "彼答我言：「法涌菩薩於甚深法已得自在，當為我說甚深般若波羅蜜多方便善巧，菩薩所學、菩薩所乘、菩薩所行、菩薩所作。",
        "from": "T06n0220_399:1064b28_29",
        "context_with_next_sentence": true
    },
    {
        "source_sentence": "我得聞已如說修行，成熟有情、嚴淨佛土，速證無上正等菩提，得金色身，具三十二大丈夫相，八十隨好圓滿莊嚴，常光一尋餘光無量，具佛十力、四無所畏、四無礙解、大慈、大悲、大喜、大捨、十八佛不共法，無忘失法、恒住捨性，五淨眼、六神通，不可思議清淨戒蘊、定蘊、慧蘊、解脫蘊、解脫智見蘊，無障智見、無上智見，得一切智、道相智、一切相智，具足一切無上法寶，分布施與一切有情，與諸有情作所依止。",
        "from": "T06n0220_399:1064c02_30",
        "context_with_next_sentence": true
    },
    {
        "source_sentence": "我捨身命為供養彼，當獲此等功德勝利。」",
        "from": "T06n0220_399:1064c11_31",
        "context_with_next_sentence": true
    },
    {
        "source_sentence": "「『我時聞說如是殊勝不可思議微妙佛法，歡喜踊躍身毛皆竪，恭敬合掌而白彼言：「大士所說第一廣大，最勝微妙甚為希有，為獲如是一一佛法，尚應棄捨如殑伽沙所重身命，況唯捨一！",
        "from": "T06n0220_399:1064c12_32",
        "context_with_next_sentence": true
    },
    {
        "source_sentence": "所以者何？",
        "from": "T06n0220_399:1064c17_33",
        "context_with_next_sentence": true
    },
    {
        "source_sentence": "若得如是微妙功德，則能利樂一切有情。",
        "from": "T06n0220_399:1064c17_34",
        "context_with_next_sentence": true
    },
    {
        "source_sentence": "大士家貧，尚為如是微妙功德不惜身命，況我家富多有珍財，為是功德而不棄捨！",
        "from": "T06n0220_399:1064c18_35",
        "context_with_next_sentence": true
    },
    {
        "source_sentence": "大士今應勿復自害，所須供具盡當相與，所謂金、銀、吠琉璃寶、頗胝迦寶、末尼、真珠、杵藏、石藏、螺貝、璧玉、帝青、大青、珊瑚、琥珀及餘無量異類珍財，花、香、瓔珞、寶幢、幡蓋、伎樂、燈明、車乘、衣服并餘種種上妙供具，可持供養甚深般若波羅蜜多及說法師法涌菩薩，唯願大士勿復自害。",
        "from": "T06n0220_399:1064c20_36",
        "context_with_next_sentence": true
    },
    {
        "source_sentence": "我身亦願隨大士往法涌菩薩摩訶薩所，俱時瞻仰共植善根，為得所說諸佛法故。」",
        "from": "T06n0220_399:1064c26_37",
        "context_with_next_sentence": true
    },
    {
        "source_sentence": "「『時，天帝釋即復本形在彼前住，曲躬合掌讚言：「大士！",
        "from": "T06n0220_399:1064c28_38",
        "context_with_next_sentence": true
    },
    {
        "source_sentence": "善哉！",
        "from": "T06n0220_399:1064c29_39",
        "context_with_next_sentence": true
    },
    {
        "source_sentence": "善哉！",
        "from": "T06n0220_399:1064c29_40",
        "context_with_next_sentence": true
    },
    {
        "source_sentence": "為法至誠堅固乃爾，過去諸佛為菩薩時亦如大士，以堅固願求深般若波羅蜜多方便善巧，請問菩薩所學、所乘、所行、所作心無厭倦，成熟有情、嚴淨佛土，已證無上正等菩提。",
        "from": "T06n0220_399:1064c29_41",
        "context_with_next_sentence": true
    },
    {
        "source_sentence": "大士當知！",
        "from": "T06n0220_399:1065a04_42",
        "context_with_next_sentence": true
    },
    {
        "source_sentence": "我實不用人血、心、髓，但來相試。",
        "from": "T06n0220_399:1065a05_43",
        "context_with_next_sentence": true
    },
    {
        "source_sentence": "今何所願？",
        "from": "T06n0220_399:1065a05_44",
        "context_with_next_sentence": true
    },
    {
        "source_sentence": "我當相與以酬輕觸損惱之愆。」",
        "from": "T06n0220_399:1065a06_0",
        "context_with_next_sentence": true
    },
    {
        "source_sentence": "「『彼即報言：「我本所願唯有無上正等菩提，天主頗能與斯願不？」",
        "from": "T06n0220_399:1065a06_1",
        "context_with_next_sentence": true
    },
    {
        "source_sentence": "時，天帝釋赧然有愧，而白彼言：「此非我力，唯有諸佛大聖法王於法自在能與斯願。",
        "from": "T06n0220_399:1065a08_2",
        "context_with_next_sentence": true
    },
    {
        "source_sentence": "大士！",
        "from": "T06n0220_399:1065a10_3",
        "context_with_next_sentence": true
    },
    {
        "source_sentence": "今應除無上覺更求餘願，我當與之。」",
        "from": "T06n0220_399:1065a10_4",
        "context_with_next_sentence": true
    },
    {
        "source_sentence": "「『彼便報曰：「甚深般若波羅蜜多亦我所願，頗能惠不？」",
        "from": "T06n0220_399:1065a11_5",
        "context_with_next_sentence": true
    },
    {
        "source_sentence": "時，天帝釋倍復生慚，而白彼言：「我於此願亦不能與，然我有力令大士身平復如故，用斯願不？」",
        "from": "T06n0220_399:1065a12_6",
        "context_with_next_sentence": true
    },
    {
        "source_sentence": "彼復報言：「如是所願自能滿足無勞天主。",
        "from": "T06n0220_399:1065a14_7",
        "context_with_next_sentence": true
    },
    {
        "source_sentence": "所以者何？",
        "from": "T06n0220_399:1065a15_8",
        "context_with_next_sentence": true
    },
    {
        "source_sentence": "我若啟告十方諸佛發誠諦言：『今自賣身實為慕法，不懷諂詐誑惑世間，由此因緣定於無上正等菩提不退轉者，令我身形平復如故。』",
        "from": "T06n0220_399:1065a15_9",
        "context_with_next_sentence": true
    },
    {
        "source_sentence": "此言未訖，自能令我平復如故，豈假天威！」",
        "from": "T06n0220_399:1065a18_10",
        "context_with_next_sentence": true
    },
    {
        "source_sentence": "「『天帝釋言：「如是！",
        "from": "T06n0220_399:1065a19_11",
        "context_with_next_sentence": true
    },
    {
        "source_sentence": "如是！",
        "from": "T06n0220_399:1065a20_0",
        "context_with_next_sentence": true
    },
    {
        "source_sentence": "佛之神力不可思議，菩薩至誠何事不辦，然由我故損大士身，唯願慈悲許辦斯事。」",
        "from": "T06n0220_399:1065a20_1",
        "context_with_next_sentence": true
    },
    {
        "source_sentence": "時，彼大士告帝釋言：「既爾慇懃當隨汝意。」",
        "from": "T06n0220_399:1065a22_2",
        "context_with_next_sentence": true
    },
    {
        "source_sentence": "時，天帝釋即現天威，令彼身形平復如故，乃至不見少分瘡痕，形貌端嚴過於往日，愧謝右遶忽然不現。",
        "from": "T06n0220_399:1065a23_0",
        "context_with_next_sentence": true
    },
    {
        "source_sentence": "「『我既見彼希有之事，轉增愛敬合掌白言：「願降慈悲暫臨我宅，所須供養甚深般若波羅蜜多及說法師法涌菩薩供養之具，為白父母一切當得。",
        "from": "T06n0220_399:1065a25_1",
        "context_with_next_sentence": true
    },
    {
        "source_sentence": "我及侍從亦辭父母，隨大士往具妙香城，為欲供養甚深般若波羅蜜多及說法師法涌菩薩摩訶薩故。」",
        "from": "T06n0220_399:1065a28_2",
        "context_with_next_sentence": true
    },
    {
        "source_sentence": "「『今彼大士以我至誠，不遺所願來至門首，唯願父母多與珍財，及許我身并先事我五百侍女持諸供具，咸當隨從常啼菩薩往妙香城，禮敬供養甚深般若波羅蜜多及說法師法涌菩薩，為得所說諸佛法故。』",
        "from": "T06n0220_399:1065b01_3",
        "context_with_next_sentence": true
    },
    {
        "source_sentence": "「爾時，父母聞女所說，歡喜踊躍歎未曾有，便告女言：『如汝所說，常啼菩薩甚為希有，能擐如是大功德鎧，勇猛精進求諸佛法；所求佛法微妙最勝，廣大清淨不可思議，能引世間諸有情類令獲殊勝利益安樂。",
        "from": "T06n0220_399:1065b07_0",
        "context_with_next_sentence": true
    },
    {
        "source_sentence": "汝於是法既深愛重，欲隨善友持諸供具往妙香城，供養般若波羅蜜多及說法師法涌菩薩，為欲證得諸佛法故，我等云何不生隨喜？",
        "from": "T06n0220_399:1065b11_1",
        "context_with_next_sentence": true
    },
    {
        "source_sentence": "今聽汝去，我等亦欲與汝相隨，汝歡喜不？』",
        "from": "T06n0220_399:1065b14_2",
        "context_with_next_sentence": true
    },
    {
        "source_sentence": "「女即白言：『甚大歡喜！",
        "from": "T06n0220_399:1065b15_3",
        "context_with_next_sentence": true
    },
    {
        "source_sentence": "我尚不礙餘人善法，況父母耶！』",
        "from": "T06n0220_399:1065b16_4",
        "context_with_next_sentence": true
    },
    {
        "source_sentence": "「父母報言：『汝應嚴辦供具、侍從，速當共往。』",
        "from": "T06n0220_399:1065b16_5",
        "context_with_next_sentence": true
    },
    {
        "source_sentence": "時，長者女即便營辦五百乘車七寶嚴飾，亦令五百常隨侍女恣意各取眾寶嚴身，復取金銀、吠琉璃寶、頗胝迦寶、末尼、真珠、帝青、大青、螺貝、璧玉、珊瑚、琥珀、杵藏、石藏及餘無量異類珍財，種種花香、衣服、瓔珞、寶幢、幡蓋、伎樂、蘇油、上妙珍財各無量種并餘種種上妙供具。",
        "from": "T06n0220_399:1065b17_6",
        "context_with_next_sentence": true
    },
    {
        "source_sentence": "「其女既辦如是事已，恭敬啟請常啼菩薩前乘一車，身及父母侍女五百各乘一車，圍遶侍從常啼菩薩，漸漸東去至妙香城。",
        "from": "T06n0220_399:1065b23_7",
        "context_with_next_sentence": true
    },
    {
        "source_sentence": "見城高廣七寶成就，於其城外周匝皆有七寶所成七重垣牆、七重樓觀、七重欄楯、七重寶塹、七重行列寶多羅樹，是垣牆等互相間飾，發種種光甚可愛樂。",
        "from": "T06n0220_399:1065b26_8",
        "context_with_next_sentence": true
    },
    {
        "source_sentence": "此大寶城面各十二踰繕那量，清淨寬廣人物熾盛安隱豐樂，中有五百街巷市廛，度量相當端嚴如畫。",
        "from": "T06n0220_399:1065c01_9",
        "context_with_next_sentence": true
    },
    {
        "source_sentence": "於諸衢陌各有清流，亘以寶舫往來無擁。",
        "from": "T06n0220_399:1065c03_10",
        "context_with_next_sentence": true
    },
    {
        "source_sentence": "一一街巷清淨嚴飾，灑以香水布以名花。",
        "from": "T06n0220_399:1065c04_11",
        "context_with_next_sentence": true
    },
    {
        "source_sentence": "城及垣牆皆有却敵雉堞、樓閣，紫金所成，鎣以眾珍光明輝煥。",
        "from": "T06n0220_399:1065c05_12",
        "context_with_next_sentence": true
    },
    {
        "source_sentence": "於雉堞間廁以寶樹，是一一樹根莖枝葉及以花果皆別寶成。",
        "from": "T06n0220_399:1065c07_0",
        "context_with_next_sentence": true
    },
    {
        "source_sentence": "城垣樓閣及諸寶樹，覆以金網，連以寶繩，懸以金鈴，綴以寶鐸，微風吹動發和雅音，譬如善奏五支諸樂。",
        "from": "T06n0220_399:1065c08_1",
        "context_with_next_sentence": true
    },
    {
        "source_sentence": "城外周匝七重寶塹，八功德水彌滿其中，冷暖調和清澄皎鏡。",
        "from": "T06n0220_399:1065c10_2",
        "context_with_next_sentence": true
    },
    {
        "source_sentence": "水中處處有七寶船，間飾莊嚴眾所樂見。",
        "from": "T06n0220_399:1065c12_3",
        "context_with_next_sentence": true
    },
    {
        "source_sentence": "諸塹水內具眾妙華，色香鮮郁遍覆水上。",
        "from": "T06n0220_399:1065c13_4",
        "context_with_next_sentence": true
    },
    {
        "source_sentence": "有五百苑周環大城，種種莊嚴甚可憙樂。",
        "from": "T06n0220_399:1065c14_5",
        "context_with_next_sentence": true
    },
    {
        "source_sentence": "一一苑內有五百池，其池縱廣一俱盧舍，七寶莊飾悅可眾心。",
        "from": "T06n0220_399:1065c15_0",
        "context_with_next_sentence": true
    },
    {
        "source_sentence": "於諸池內有四色花，量如車輪映蔽于水，其華皆以七寶所成。",
        "from": "T06n0220_399:1065c16_1",
        "context_with_next_sentence": true
    },
    {
        "source_sentence": "諸池苑中多有眾鳥，音聲相和聚散遨遊。",
        "from": "T06n0220_399:1065c17_2",
        "context_with_next_sentence": true
    },
    {
        "source_sentence": "漸復前行，即便遙見法涌菩薩摩訶薩正處七寶臺坐師子座，無量無數百千俱胝那庾多眾前後圍遶而為說法。",
        "from": "T06n0220_399:1065c18_3",
        "context_with_next_sentence": true
    },
    {
        "source_sentence": "「爾時，常啼菩薩摩訶薩最初遙見法涌菩薩摩訶薩故，身心悅樂，譬如苾芻繫念一境忽然得入第三靜慮。",
        "from": "T06n0220_399:1065c22_0",
        "context_with_next_sentence": true
    },
    {
        "source_sentence": "既遙見已，作是念言：『我等不應乘車而趣法涌菩薩摩訶薩所。』",
        "from": "T06n0220_399:1065c24_1",
        "context_with_next_sentence": true
    },
    {
        "source_sentence": "作是念已，即便下車整理衣服。",
        "from": "T06n0220_399:1065c25_2",
        "context_with_next_sentence": true
    },
    {
        "source_sentence": "「時，長者女及彼父母、侍女五百亦皆下車，各以上妙眾寶衣服嚴飾其身，持諸供具恭敬圍遶常啼菩薩，徐行而趣法涌菩薩摩訶薩所。",
        "from": "T06n0220_399:1065c26_3",
        "context_with_next_sentence": true
    },
    {
        "source_sentence": "其路邊有法涌菩薩所營七寶大般若臺，以赤栴檀而為塗飾，懸寶鈴鐸出微妙音，周匝皆垂真珠羅網。",
        "from": "T06n0220_399:1065c29_4",
        "context_with_next_sentence": true
    },
    {
        "source_sentence": "於臺四角懸四寶珠，以為燈明晝夜常照。",
        "from": "T06n0220_399:1066a02_5",
        "context_with_next_sentence": true
    },
    {
        "source_sentence": "寶臺四面有四香爐，白銀所成眾寶嚴飾，恒時燒以黑沈水香，散眾妙花而為供養。",
        "from": "T06n0220_399:1066a03_6",
        "context_with_next_sentence": true
    },
    {
        "source_sentence": "臺中有座七寶所成，其上重敷茵褥綺帊。",
        "from": "T06n0220_399:1066a05_7",
        "context_with_next_sentence": true
    },
    {
        "source_sentence": "於斯座上復有一函，四寶合成莊嚴綺麗，一金、二銀、三吠琉璃、四帝青寶。",
        "from": "T06n0220_399:1066a06_8",
        "context_with_next_sentence": true
    },
    {
        "source_sentence": "真金葉上銷琉璃汁，書以般若波羅蜜多置此函中恒時封印。",
        "from": "T06n0220_399:1066a08_9",
        "context_with_next_sentence": true
    },
    {
        "source_sentence": "臺中處處懸寶幡花，間飾莊嚴甚可愛樂。",
        "from": "T06n0220_399:1066a09_10",
        "context_with_next_sentence": true
    },
    {
        "source_sentence": "「常啼菩薩、長者女等，見此寶臺莊嚴殊妙，合掌恭敬歎未曾有。",
        "from": "T06n0220_399:1066a10_11",
        "context_with_next_sentence": true
    },
    {
        "source_sentence": "復見帝釋與其無量百千天眾在寶臺邊，持天種種上妙香末及眾寶屑、微妙香花、金銀花等散寶臺上，於虛空中奏天伎樂。",
        "from": "T06n0220_399:1066a12_12",
        "context_with_next_sentence": true
    },
    {
        "source_sentence": "「常啼菩薩見是事已，問帝釋言：『何緣天主與諸天眾供養此臺？』",
        "from": "T06n0220_399:1066a15_13",
        "context_with_next_sentence": true
    },
    {
        "source_sentence": "「天帝釋曰：『大士！",
        "from": "T06n0220_399:1066a16_14",
        "context_with_next_sentence": true
    },
    {
        "source_sentence": "今者豈不知耶？",
        "from": "T06n0220_399:1066a16_15",
        "context_with_next_sentence": true
    },
    {
        "source_sentence": "於此臺中有無上法，名深般若波羅蜜多，是諸如來、應、正等覺及諸菩薩摩訶薩母，能生能攝一切如來、應、正等覺及諸菩薩摩訶薩眾。",
        "from": "T06n0220_399:1066a17_16",
        "context_with_next_sentence": true
    },
    {
        "source_sentence": "若菩薩摩訶薩能於此中精勤修學，速到一切功德彼岸，速能成辦一切佛法，速能證得一切智智。",
        "from": "T06n0220_399:1066a20_17",
        "context_with_next_sentence": true
    },
    {
        "source_sentence": "由是因緣，我等於此與諸眷屬恭敬供養。』",
        "from": "T06n0220_399:1066a22_18",
        "context_with_next_sentence": true
    },
    {
        "source_sentence": "「常啼菩薩聞已歡喜，尋聲復問天帝釋言：『如是所說甚深般若波羅蜜多今在何處？",
        "from": "T06n0220_399:1066a23_19",
        "context_with_next_sentence": true
    },
    {
        "source_sentence": "我欲供養唯願示之！』",
        "from": "T06n0220_399:1066a25_20",
        "context_with_next_sentence": true
    },
    {
        "source_sentence": "「天帝釋言：『大士知不？",
        "from": "T06n0220_399:1066a25_21",
        "context_with_next_sentence": true
    },
    {
        "source_sentence": "甚深般若波羅蜜多在此臺中七寶座上四寶函內，真金為葉，吠琉璃寶以為其字，法涌菩薩以七寶印自封印之，我等不能輒開相示。』",
        "from": "T06n0220_399:1066a26_22",
        "context_with_next_sentence": true
    },
    {
        "source_sentence": "「爾時，常啼菩薩摩訶薩及長者女并其父母、侍女五百聞是語已，即取所持花、香、珍寶、衣服、瓔珞、寶幢、幡蓋、伎樂、燈明及餘種種供養之具分作二分，先持一分詣寶臺所供養般若波羅蜜多，復持一分俱共往詣法涌菩薩摩訶薩所。",
        "from": "T06n0220_399:1066b01_0",
        "context_with_next_sentence": true
    },
    {
        "source_sentence": "到已皆見法涌菩薩坐師子座大眾圍遶，即以花、香、寶幢、幡蓋、衣服、瓔珞、伎樂、燈明諸珍寶等，散列供養此說法師及所說法。",
        "from": "T06n0220_399:1066b06_1",
        "context_with_next_sentence": true
    },
    {
        "source_sentence": "法涌菩薩威神力故，即令所散種種妙花，於虛空中當其頂上，欻然合作一妙花臺，眾寶莊嚴甚可愛樂。",
        "from": "T06n0220_399:1066b08_2",
        "context_with_next_sentence": true
    },
    {
        "source_sentence": "復令所散種種妙香，於虛空中當花臺上，欻然合成一妙香蓋，種種珍寶而為嚴飾。",
        "from": "T06n0220_399:1066b11_3",
        "context_with_next_sentence": true
    },
    {
        "source_sentence": "復令所散諸妙寶衣，於虛空中當香蓋上，欻然合成一妙寶帳，亦以眾寶間飾莊嚴。",
        "from": "T06n0220_399:1066b13_4",
        "context_with_next_sentence": true
    },
    {
        "source_sentence": "餘所散列寶幢、幡蓋、伎樂、燈明、諸瓔珞等，自然涌在臺帳蓋邊，周匝莊嚴妙巧安布。",
        "from": "T06n0220_399:1066b15_5",
        "context_with_next_sentence": true
    },
    {
        "source_sentence": "「常啼菩薩、長者女等見是事已歡喜踊躍，異口同音皆共稱歎法涌菩薩摩訶薩言：『今我大師甚為希有，能現如是大威神力。",
        "from": "T06n0220_399:1066b17_6",
        "context_with_next_sentence": true
    },
    {
        "source_sentence": "為菩薩時尚能如是，況得無上正等菩提！』",
        "from": "T06n0220_399:1066b20_7",
        "context_with_next_sentence": true
    },
    {
        "source_sentence": "「是時，常啼及長者女并諸眷屬，深心愛重法涌菩薩摩訶薩故，皆發無上正等覺心，作是願言：『我等由此殊勝善根，願當來世必成如來、應、正等覺。",
        "from": "T06n0220_399:1066b21_8",
        "context_with_next_sentence": true
    },
    {
        "source_sentence": "我等由此殊勝善根，願當來世精勤修學菩薩道時，於深法門通達無礙，如今大師法涌菩薩。",
        "from": "T06n0220_399:1066b24_9",
        "context_with_next_sentence": true
    },
    {
        "source_sentence": "我等由此殊勝善根，願當來世精勤修學菩薩道時，能以上妙七寶臺閣及餘供具供養般若波羅蜜多，如今大師法涌菩薩。",
        "from": "T06n0220_399:1066b26_10",
        "context_with_next_sentence": true
    },
    {
        "source_sentence": "我等由此殊勝善根，願當來世精勤修學菩薩道時，處大眾中坐師子座，宣說般若波羅蜜多甚深義理都無所畏，如今大師法涌菩薩。",
        "from": "T06n0220_399:1066b29_11",
        "context_with_next_sentence": true
    },
    {
        "source_sentence": "我等由此殊勝善根，願當來世精勤修學菩薩道時，成就般若波羅蜜多巧方便力，速能成辦所求無上正等菩提，如今大師法涌菩薩。",
        "from": "T06n0220_399:1066c03_12",
        "context_with_next_sentence": true
    },
    {
        "source_sentence": "我等由此殊勝善根，願當來世精勤修學菩薩道時，得勝神通變化自在，利益安樂無量有情，如今大師法涌菩薩。』",
        "from": "T06n0220_399:1066c06_13",
        "context_with_next_sentence": true
    },
    {
        "source_sentence": "「常啼菩薩及長者女并諸眷屬，持諸供具供養般若波羅蜜多及說法師法涌菩薩摩訶薩已，頂禮雙足合掌恭敬，右遶三匝却住一面。",
        "from": "T06n0220_399:1066c09_14",
        "context_with_next_sentence": true
    },
    {
        "source_sentence": "「爾時，常啼菩薩摩訶薩曲躬合掌，白法涌菩薩摩訶薩言：『我常樂居阿練若處求深般若波羅蜜多，曾於一時欻然聞有空中聲曰：「咄！",
        "from": "T06n0220_399:1066c13_0",
        "context_with_next_sentence": true
    },
    {
        "source_sentence": "善男子！",
        "from": "T06n0220_399:1066c16_1",
        "context_with_next_sentence": true
    },
    {
        "source_sentence": "汝可東行，決定得聞甚深般若波羅蜜多。」",
        "from": "T06n0220_399:1066c16_2",
        "context_with_next_sentence": true
    },
    {
        "source_sentence": "我聞空中如是教已，歡喜踊躍即便東行，未久之間作如是念：「我寧不問彼空中聲遣我東行去當遠近？」",
        "from": "T06n0220_399:1066c17_3",
        "context_with_next_sentence": true
    },
    {
        "source_sentence": "至何城邑？",
        "from": "T06n0220_399:1066c19_4",
        "context_with_next_sentence": true
    },
    {
        "source_sentence": "復從誰聞甚深般若波羅蜜多？",
        "from": "T06n0220_399:1066c19_5",
        "context_with_next_sentence": true
    },
    {
        "source_sentence": "作是念已即住其處，搥胸悲歎愁憂啼泣，經七晝夜不辭疲倦，不念睡眠，不思飲食，不想晝夜，不怖寒熱，於內外法心不散亂，唯作是念：「我於何時當聞般若波羅蜜多？",
        "from": "T06n0220_399:1066c20_6",
        "context_with_next_sentence": true
    },
    {
        "source_sentence": "我先何故不問空聲勸我東行去當遠近？",
        "from": "T06n0220_399:1066c24_7",
        "context_with_next_sentence": true
    },
    {
        "source_sentence": "至何處所？",
        "from": "T06n0220_399:1066c25_8",
        "context_with_next_sentence": true
    },
    {
        "source_sentence": "復從誰聞甚深般若波羅蜜多？」",
        "from": "T06n0220_399:1066c25_9",
        "context_with_next_sentence": true
    },
    {
        "source_sentence": "「『我於如是愁憂啼泣自歎恨時，欻於我前有佛像現告我言：「善男子！",
        "from": "T06n0220_399:1066c26_10",
        "context_with_next_sentence": true
    },
    {
        "source_sentence": "汝以如是勇猛精進愛樂恭敬求法之心，從此東行過於五百踰繕那量，有大王城名具妙香，中有菩薩名為法涌，常為無量百千有情宣說般若波羅蜜多，汝當從彼得聞般若波羅蜜多。",
        "from": "T06n0220_399:1066c28_0",
        "context_with_next_sentence": true
    },
    {
        "source_sentence": "又，善男子！",
        "from": "T06n0220_399:1067a03_1",
        "context_with_next_sentence": true
    },
    {
        "source_sentence": "法涌菩薩是汝長夜清淨善友，示現教導讚勵慶喜，令汝速證所求無上正等菩提。",
        "from": "T06n0220_399:1067a03_2",
        "context_with_next_sentence": true
    },
    {
        "source_sentence": "法涌菩薩於過去世以勤苦行求深般若波羅蜜多，亦如汝今求之方便，汝宜速往法涌菩薩摩訶薩所，勿生疑難，莫計晝夜，不久當聞甚深般若波羅蜜多。」",
        "from": "T06n0220_399:1067a05_3",
        "context_with_next_sentence": true
    },
    {
        "source_sentence": "「『我時得聞如是語已，心生適悅踊躍歡喜，作是思惟：「何時當見法涌菩薩？",
        "from": "T06n0220_399:1067a09_4",
        "context_with_next_sentence": true
    },
    {
        "source_sentence": "從彼得聞甚深般若波羅蜜多，聞已便能永斷種種虛妄分別有所得見，疾證無上正等菩提？」",
        "from": "T06n0220_399:1067a10_5",
        "context_with_next_sentence": true
    },
    {
        "source_sentence": "作是念時，於一切法即能現起無障智見，由斯智見即得現入無量殊勝三摩地門。",
        "from": "T06n0220_399:1067a13_0",
        "context_with_next_sentence": true
    },
    {
        "source_sentence": "我住如是三摩地中，現見十方無量無數無邊世界諸佛如來，為諸菩薩摩訶薩眾宣說般若波羅蜜多。",
        "from": "T06n0220_399:1067a14_1",
        "context_with_next_sentence": true
    },
    {
        "source_sentence": "「『時，諸如來、應、正等覺，咸共讚慰慇懃教誡教授我言：「善哉！",
        "from": "T06n0220_399:1067a17_2",
        "context_with_next_sentence": true
    },
    {
        "source_sentence": "善哉！",
        "from": "T06n0220_399:1067a18_3",
        "context_with_next_sentence": true
    },
    {
        "source_sentence": "善男子！",
        "from": "T06n0220_399:1067a18_4",
        "context_with_next_sentence": true
    },
    {
        "source_sentence": "我等本行菩薩道時，亦如汝今以勤苦行求深般若波羅蜜多，於勤苦時亦如汝今現得如是諸三摩地。",
        "from": "T06n0220_399:1067a18_5",
        "context_with_next_sentence": true
    },
    {
        "source_sentence": "我等爾時得是無量勝三摩地，究竟修已則能成辦甚深般若波羅蜜多方便善巧，由斯能辦一切佛法，便得住於不退轉地。」",
        "from": "T06n0220_399:1067a21_6",
        "context_with_next_sentence": true
    },
    {
        "source_sentence": "「『時，十方佛廣教慰我，令歡喜已忽然不現。",
        "from": "T06n0220_399:1067a24_7",
        "context_with_next_sentence": true
    },
    {
        "source_sentence": "我從所證三摩地起，不見諸佛心懷惆悵，作是思惟：「我向所見十方諸佛先從何來？",
        "from": "T06n0220_399:1067a25_8",
        "context_with_next_sentence": true
    },
    {
        "source_sentence": "今往何所？",
        "from": "T06n0220_399:1067a27_9",
        "context_with_next_sentence": true
    },
    {
        "source_sentence": "誰能為我斷如是疑？」",
        "from": "T06n0220_399:1067a27_10",
        "context_with_next_sentence": true
    },
    {
        "source_sentence": "復作是念：「法涌菩薩久已修學甚深般若波羅蜜多方便善巧，已得無量陀羅尼門及三摩地，於諸菩薩自在神通已到究竟，已曾供養無量如來、應、正等覺，於諸佛所發弘誓願種諸善根，於長夜中為我善友，常攝受我令獲利樂，我當疾詣法涌菩薩摩訶薩所，問向所見十方諸佛先從何來？",
        "from": "T06n0220_399:1067a27_11",
        "context_with_next_sentence": true
    },
    {
        "source_sentence": "今往何所？",
        "from": "T06n0220_399:1067b05_12",
        "context_with_next_sentence": true
    },
    {
        "source_sentence": "彼能為我斷如是疑。」",
        "from": "T06n0220_399:1067b05_13",
        "context_with_next_sentence": true
    },
    {
        "source_sentence": "「『我於爾時作是念已，勇猛精進漸復東行，荏苒多時入此城邑，漸復前進遙見大師處七寶臺坐師子座，大眾圍遶而為說法。",
        "from": "T06n0220_399:1067b06_14",
        "context_with_next_sentence": true
    },
    {
        "source_sentence": "我於是處初見大師，身心悅樂，譬如苾芻忽然得入第三靜慮故。",
        "from": "T06n0220_399:1067b08_15",
        "context_with_next_sentence": true
    },
    {
        "source_sentence": "我今者請問大師：我先所見十方諸佛先從何來？",
        "from": "T06n0220_399:1067b10_16",
        "context_with_next_sentence": true
    },
    {
        "source_sentence": "今往何所？",
        "from": "T06n0220_399:1067b11_17",
        "context_with_next_sentence": true
    },
    {
        "source_sentence": "唯願為我說彼諸佛所從至處，令我了知，知已生生常見諸佛。』」",
        "from": "T06n0220_399:1067b11_18",
        "context_with_next_sentence": true
    },
    {
        "source_sentence": "初分法涌菩薩品第七十八之一",
        "from": "T06n0220_399:1067b14_0",
        "context_with_next_sentence": true
    },
    {
        "source_sentence": "「爾時，法涌菩薩摩訶薩告常啼菩薩摩訶薩言：『善男子！",
        "from": "T06n0220_399:1067b15_0",
        "context_with_next_sentence": true
    },
    {
        "source_sentence": "一切如來、應、正等覺、明行圓滿、善逝、世間解、無上丈夫、調御士、天人師、佛、薄伽梵所有法身，無所從來，亦無所去。",
        "from": "T06n0220_399:1067b16_1",
        "context_with_next_sentence": true
    },
    {
        "source_sentence": "何以故？",
        "from": "T06n0220_399:1067b18_2",
        "context_with_next_sentence": true
    },
    {
        "source_sentence": "善男子！",
        "from": "T06n0220_399:1067b18_3",
        "context_with_next_sentence": true
    },
    {
        "source_sentence": "諸法實性皆不動故。",
        "from": "T06n0220_399:1067b19_4",
        "context_with_next_sentence": true
    },
    {
        "source_sentence": "「『善男子！",
        "from": "T06n0220_399:1067b19_5",
        "context_with_next_sentence": true
    },
    {
        "source_sentence": "諸法真如無來無去、不可施設，如是真如即是如來、應、正等覺，廣說乃至佛、薄伽梵。",
        "from": "T06n0220_399:1067b19_6",
        "context_with_next_sentence": true
    },
    {
        "source_sentence": "「『善男子！",
        "from": "T06n0220_399:1067b21_7",
        "context_with_next_sentence": true
    },
    {
        "source_sentence": "諸法法界無來無去、不可施設，如是法界即是如來、應、正等覺，廣說乃至佛、薄伽梵。",
        "from": "T06n0220_399:1067b21_8",
        "context_with_next_sentence": true
    },
    {
        "source_sentence": "「『善男子！",
        "from": "T06n0220_399:1067b23_9",
        "context_with_next_sentence": true
    },
    {
        "source_sentence": "諸法法性無來無去、不可施設，如是法性即是如來、應、正等覺、廣說乃至佛、薄伽梵。",
        "from": "T06n0220_399:1067b23_10",
        "context_with_next_sentence": true
    },
    {
        "source_sentence": "「『善男子！",
        "from": "T06n0220_399:1067b25_11",
        "context_with_next_sentence": true
    },
    {
        "source_sentence": "不虛妄性無來無去、不可施設，不虛妄性即是如來、應、正等覺，廣說乃至佛、薄伽梵。",
        "from": "T06n0220_399:1067b25_12",
        "context_with_next_sentence": true
    },
    {
        "source_sentence": "「『善男子！",
        "from": "T06n0220_399:1067b27_13",
        "context_with_next_sentence": true
    },
    {
        "source_sentence": "不變異性無來無去、不可施設，不變異性即是如來、應、正等覺，廣說乃至佛、薄伽梵。",
        "from": "T06n0220_399:1067b28_0",
        "context_with_next_sentence": true
    },
    {
        "source_sentence": "「『善男子！",
        "from": "T06n0220_399:1067b29_1",
        "context_with_next_sentence": true
    },
    {
        "source_sentence": "法平等性無來無去、不可施設，法平等性即是如來、應、正等覺，廣說乃至佛、薄伽梵。",
        "from": "T06n0220_399:1067c01_2",
        "context_with_next_sentence": true
    },
    {
        "source_sentence": "「『善男子！",
        "from": "T06n0220_399:1067c02_3",
        "context_with_next_sentence": true
    },
    {
        "source_sentence": "法離生性無來無去、不可施設，法離生性即是如來、應、正等覺，廣說乃至佛、薄伽梵。",
        "from": "T06n0220_399:1067c03_4",
        "context_with_next_sentence": true
    },
    {
        "source_sentence": "「『善男子！",
        "from": "T06n0220_399:1067c05_5",
        "context_with_next_sentence": true
    },
    {
        "source_sentence": "諸法定性無來無去、不可施設，諸法定性即是如來、應、正等覺，廣說乃至佛、薄伽梵。",
        "from": "T06n0220_399:1067c05_6",
        "context_with_next_sentence": true
    },
    {
        "source_sentence": "「『善男子！",
        "from": "T06n0220_399:1067c07_7",
        "context_with_next_sentence": true
    },
    {
        "source_sentence": "諸法住性無來無去、不可施設，諸法住性即是如來、應、正等覺，廣說乃至佛、薄伽梵。",
        "from": "T06n0220_399:1067c07_8",
        "context_with_next_sentence": true
    },
    {
        "source_sentence": "「『善男子！",
        "from": "T06n0220_399:1067c09_9",
        "context_with_next_sentence": true
    },
    {
        "source_sentence": "諸法實際無來無去、不可施設，諸法實際即是如來、應、正等覺，廣說乃至佛、薄伽梵。",
        "from": "T06n0220_399:1067c09_10",
        "context_with_next_sentence": true
    },
    {
        "source_sentence": "「『善男子！",
        "from": "T06n0220_399:1067c11_11",
        "context_with_next_sentence": true
    },
    {
        "source_sentence": "法虛空界無來無去、不可施設，法虛空界即是如來、應、正等覺，廣說乃至佛、薄伽梵。",
        "from": "T06n0220_399:1067c11_12",
        "context_with_next_sentence": true
    },
    {
        "source_sentence": "「『善男子！",
        "from": "T06n0220_399:1067c13_13",
        "context_with_next_sentence": true
    },
    {
        "source_sentence": "不思議界無來無去、不可施設，不思議界即是如來、應、正等覺，廣說乃至佛、薄伽梵。",
        "from": "T06n0220_399:1067c13_14",
        "context_with_next_sentence": true
    },
    {
        "source_sentence": "「『善男子！",
        "from": "T06n0220_399:1067c15_15",
        "context_with_next_sentence": true
    },
    {
        "source_sentence": "法無生性無來無去、不可施設，法無生性即是如來、應、正等覺，廣說乃至佛、薄伽梵。",
        "from": "T06n0220_399:1067c15_16",
        "context_with_next_sentence": true
    },
    {
        "source_sentence": "「『善男子！",
        "from": "T06n0220_399:1067c17_17",
        "context_with_next_sentence": true
    },
    {
        "source_sentence": "法無滅性無來無去、不可施設，法無滅性即是如來、應、正等覺，廣說乃至佛、薄伽梵。",
        "from": "T06n0220_399:1067c17_18",
        "context_with_next_sentence": true
    },
    {
        "source_sentence": "「『善男子！",
        "from": "T06n0220_399:1067c19_19",
        "context_with_next_sentence": true
    },
    {
        "source_sentence": "法如實性無來無去、不可施設，法如實性即是如來、應、正等覺，廣說乃至佛、薄伽梵。",
        "from": "T06n0220_399:1067c19_20",
        "context_with_next_sentence": true
    },
    {
        "source_sentence": "「『善男子！",
        "from": "T06n0220_399:1067c21_21",
        "context_with_next_sentence": true
    },
    {
        "source_sentence": "法遠離性無來無去、不可施設，法遠離性即是如來、應、正等覺，廣說乃至佛、薄伽梵。",
        "from": "T06n0220_399:1067c21_22",
        "context_with_next_sentence": true
    },
    {
        "source_sentence": "「『善男子！",
        "from": "T06n0220_399:1067c23_23",
        "context_with_next_sentence": true
    },
    {
        "source_sentence": "法寂靜性無來無去、不可施設，法寂靜性即是如來、應、正等覺，廣說乃至佛、薄伽梵。",
        "from": "T06n0220_399:1067c24_0",
        "context_with_next_sentence": true
    },
    {
        "source_sentence": "「『善男子！",
        "from": "T06n0220_399:1067c25_1",
        "context_with_next_sentence": true
    },
    {
        "source_sentence": "無染淨界無來無去、不可施設，無染淨界即是如來、應、正等覺，廣說乃至佛、薄伽梵。",
        "from": "T06n0220_399:1067c26_2",
        "context_with_next_sentence": true
    },
    {
        "source_sentence": "「『善男子！",
        "from": "T06n0220_399:1067c27_3",
        "context_with_next_sentence": true
    },
    {
        "source_sentence": "諸法空性無來無去、不可施設，諸法空性即是如來、應、正等覺，廣說乃至佛、薄伽梵。",
        "from": "T06n0220_399:1067c28_4",
        "context_with_next_sentence": true
    },
    {
        "source_sentence": "「『善男子！",
        "from": "T06n0220_399:1068a01_5",
        "context_with_next_sentence": true
    },
    {
        "source_sentence": "一切如來、應、正等覺，廣說乃至佛、薄伽梵。",
        "from": "T06n0220_399:1068a01_6",
        "context_with_next_sentence": true
    },
    {
        "source_sentence": "非即諸法，非離諸法。",
        "from": "T06n0220_399:1068a02_7",
        "context_with_next_sentence": true
    },
    {
        "source_sentence": "「『善男子！",
        "from": "T06n0220_399:1068a02_8",
        "context_with_next_sentence": true
    },
    {
        "source_sentence": "諸法真如，如來真如，一而非二。",
        "from": "T06n0220_399:1068a02_9",
        "context_with_next_sentence": true
    },
    {
        "source_sentence": "「『善男子！",
        "from": "T06n0220_399:1068a03_10",
        "context_with_next_sentence": true
    },
    {
        "source_sentence": "諸法真如非合非散，唯有一相所謂無相。",
        "from": "T06n0220_399:1068a03_11",
        "context_with_next_sentence": true
    },
    {
        "source_sentence": "「『善男子！",
        "from": "T06n0220_399:1068a04_12",
        "context_with_next_sentence": true
    },
    {
        "source_sentence": "諸法真如非一、非二、非三、非四，廣說乃至非百千等。",
        "from": "T06n0220_399:1068a05_13",
        "context_with_next_sentence": true
    },
    {
        "source_sentence": "何以故？",
        "from": "T06n0220_399:1068a06_14",
        "context_with_next_sentence": true
    },
    {
        "source_sentence": "善男子！",
        "from": "T06n0220_399:1068a06_15",
        "context_with_next_sentence": true
    },
    {
        "source_sentence": "諸法真如離數量故，非有性故。",
        "from": "T06n0220_399:1068a06_16",
        "context_with_next_sentence": true
    },
    {
        "source_sentence": "「『復次，善男子！",
        "from": "T06n0220_399:1068a08_0",
        "context_with_next_sentence": true
    },
    {
        "source_sentence": "譬如有人熱際後分遊於曠野，日中渴乏見陽焰動，作是念言：「我於今時定當得水。」",
        "from": "T06n0220_399:1068a08_1",
        "context_with_next_sentence": true
    },
    {
        "source_sentence": "作是念已遂便往趣，所見陽焰漸去其遠，即奔逐之轉復見遠，種種方便求水不得。",
        "from": "T06n0220_399:1068a10_2",
        "context_with_next_sentence": true
    },
    {
        "source_sentence": "「『善男子！",
        "from": "T06n0220_399:1068a12_3",
        "context_with_next_sentence": true
    },
    {
        "source_sentence": "於意云何？",
        "from": "T06n0220_399:1068a12_4",
        "context_with_next_sentence": true
    },
    {
        "source_sentence": "是焰中水從何山谷泉池中來？",
        "from": "T06n0220_399:1068a12_5",
        "context_with_next_sentence": true
    },
    {
        "source_sentence": "今何所去？",
        "from": "T06n0220_399:1068a13_6",
        "context_with_next_sentence": true
    },
    {
        "source_sentence": "為入東海？",
        "from": "T06n0220_399:1068a13_7",
        "context_with_next_sentence": true
    },
    {
        "source_sentence": "為入西海、南北海耶？』",
        "from": "T06n0220_399:1068a13_8",
        "context_with_next_sentence": true
    },
    {
        "source_sentence": "「常啼答言：『陽焰中水尚不可得，況當可說有所從來及有所至！』",
        "from": "T06n0220_399:1068a14_9",
        "context_with_next_sentence": true
    },
    {
        "source_sentence": "「法涌菩薩語常啼言：『如是！",
        "from": "T06n0220_399:1068a15_10",
        "context_with_next_sentence": true
    },
    {
        "source_sentence": "如是！",
        "from": "T06n0220_399:1068a16_11",
        "context_with_next_sentence": true
    },
    {
        "source_sentence": "如汝所說。",
        "from": "T06n0220_399:1068a16_12",
        "context_with_next_sentence": true
    },
    {
        "source_sentence": "如彼渴人愚癡無智為熱所逼，見動陽焰於無水中妄生水想，若謂如來、應、正等覺有來有去，亦復如是當知是人愚癡無智。",
        "from": "T06n0220_399:1068a16_13",
        "context_with_next_sentence": true
    },
    {
        "source_sentence": "何以故？",
        "from": "T06n0220_399:1068a19_14",
        "context_with_next_sentence": true
    },
    {
        "source_sentence": "善男子！",
        "from": "T06n0220_399:1068a19_15",
        "context_with_next_sentence": true
    },
    {
        "source_sentence": "一切如來、應、正等覺不可以色身見，夫如來者即是法身。",
        "from": "T06n0220_399:1068a19_16",
        "context_with_next_sentence": true
    },
    {
        "source_sentence": "善男子！",
        "from": "T06n0220_399:1068a20_17",
        "context_with_next_sentence": true
    },
    {
        "source_sentence": "如來法身即是諸法真如、法界，真如、法界既不可說有來有去，如來法身亦復如是無來無去。",
        "from": "T06n0220_399:1068a21_18",
        "context_with_next_sentence": true
    },
    {
        "source_sentence": "「『復次，善男子！",
        "from": "T06n0220_399:1068a23_19",
        "context_with_next_sentence": true
    },
    {
        "source_sentence": "譬如幻師或彼弟子，幻作種種象軍、馬軍、車軍、步軍及牛羊等，經須臾頃忽然不現。",
        "from": "T06n0220_399:1068a23_20",
        "context_with_next_sentence": true
    },
    {
        "source_sentence": "善男子！",
        "from": "T06n0220_399:1068a25_21",
        "context_with_next_sentence": true
    },
    {
        "source_sentence": "於意云何？",
        "from": "T06n0220_399:1068a25_22",
        "context_with_next_sentence": true
    },
    {
        "source_sentence": "是幻所作從何而來？",
        "from": "T06n0220_399:1068a25_23",
        "context_with_next_sentence": true
    },
    {
        "source_sentence": "去何所至？』",
        "from": "T06n0220_399:1068a26_24",
        "context_with_next_sentence": true
    },
    {
        "source_sentence": "「常啼答言：『幻事非實，如何可說有來去處？』",
        "from": "T06n0220_399:1068a26_25",
        "context_with_next_sentence": true
    },
    {
        "source_sentence": "「法涌菩薩語常啼言：『如是！",
        "from": "T06n0220_399:1068a27_26",
        "context_with_next_sentence": true
    },
    {
        "source_sentence": "如是！",
        "from": "T06n0220_399:1068a28_27",
        "context_with_next_sentence": true
    },
    {
        "source_sentence": "如汝所說。",
        "from": "T06n0220_399:1068a28_28",
        "context_with_next_sentence": true
    },
    {
        "source_sentence": "若執幻事有來去者，當知彼人愚癡無智，若謂如來、應、正等覺有來有去，亦復如是當知是人愚癡無智。",
        "from": "T06n0220_399:1068a28_29",
        "context_with_next_sentence": true
    },
    {
        "source_sentence": "何以故？",
        "from": "T06n0220_399:1068b01_30",
        "context_with_next_sentence": true
    },
    {
        "source_sentence": "善男子！",
        "from": "T06n0220_399:1068b01_31",
        "context_with_next_sentence": true
    },
    {
        "source_sentence": "一切如來、應、正等覺不可以色身見，夫如來者即是法身。",
        "from": "T06n0220_399:1068b02_32",
        "context_with_next_sentence": true
    },
    {
        "source_sentence": "善男子！",
        "from": "T06n0220_399:1068b03_33",
        "context_with_next_sentence": true
    },
    {
        "source_sentence": "如來法身即是諸法真如、法界，真如、法界既不可說有來有去，如來法身亦復如是無來無去。",
        "from": "T06n0220_399:1068b03_34",
        "context_with_next_sentence": true
    },
    {
        "source_sentence": "「『復次，善男子！",
        "from": "T06n0220_399:1068b05_35",
        "context_with_next_sentence": true
    },
    {
        "source_sentence": "如鏡等中有諸像現，如是諸像暫有還無。",
        "from": "T06n0220_399:1068b06_0",
        "context_with_next_sentence": true
    },
    {
        "source_sentence": "善男子！",
        "from": "T06n0220_399:1068b06_1",
        "context_with_next_sentence": true
    },
    {
        "source_sentence": "於意云何？",
        "from": "T06n0220_399:1068b07_2",
        "context_with_next_sentence": true
    },
    {
        "source_sentence": "是鏡等像為從何來？",
        "from": "T06n0220_399:1068b07_3",
        "context_with_next_sentence": true
    },
    {
        "source_sentence": "去何所至？』",
        "from": "T06n0220_399:1068b07_4",
        "context_with_next_sentence": true
    },
    {
        "source_sentence": "「常啼答言：『諸像非實，如何可說有來有去？』",
        "from": "T06n0220_399:1068b08_5",
        "context_with_next_sentence": true
    },
    {
        "source_sentence": "「法涌菩薩語常啼言：『如是！",
        "from": "T06n0220_399:1068b09_6",
        "context_with_next_sentence": true
    },
    {
        "source_sentence": "如是！",
        "from": "T06n0220_399:1068b09_7",
        "context_with_next_sentence": true
    },
    {
        "source_sentence": "如汝所說。",
        "from": "T06n0220_399:1068b09_8",
        "context_with_next_sentence": true
    },
    {
        "source_sentence": "若執諸像有來有去，當知彼人愚癡無智，若謂如來、應、正等覺有來有去，亦復如是當知是人愚癡無智。",
        "from": "T06n0220_399:1068b10_0",
        "context_with_next_sentence": true
    },
    {
        "source_sentence": "何以故？",
        "from": "T06n0220_399:1068b12_1",
        "context_with_next_sentence": true
    },
    {
        "source_sentence": "善男子！",
        "from": "T06n0220_399:1068b12_2",
        "context_with_next_sentence": true
    },
    {
        "source_sentence": "一切如來、應、正等覺不可以色身見，夫如來者即是法身。",
        "from": "T06n0220_399:1068b12_3",
        "context_with_next_sentence": true
    },
    {
        "source_sentence": "善男子！",
        "from": "T06n0220_399:1068b14_0",
        "context_with_next_sentence": true
    },
    {
        "source_sentence": "如來法身即是諸法真如、法界，真如、法界既不可說有來有去，如來法身亦復如是無來無去。",
        "from": "T06n0220_399:1068b14_1",
        "context_with_next_sentence": true
    },
    {
        "source_sentence": "「『復次，善男子！",
        "from": "T06n0220_399:1068b16_2",
        "context_with_next_sentence": true
    },
    {
        "source_sentence": "如谷等中有諸響現，如是諸響暫有還無。",
        "from": "T06n0220_399:1068b16_3",
        "context_with_next_sentence": true
    },
    {
        "source_sentence": "善男子！",
        "from": "T06n0220_399:1068b17_4",
        "context_with_next_sentence": true
    },
    {
        "source_sentence": "於意云何？",
        "from": "T06n0220_399:1068b17_5",
        "context_with_next_sentence": true
    },
    {
        "source_sentence": "是谷等響為從何來？",
        "from": "T06n0220_399:1068b17_6",
        "context_with_next_sentence": true
    },
    {
        "source_sentence": "去何所至？』",
        "from": "T06n0220_399:1068b18_7",
        "context_with_next_sentence": true
    },
    {
        "source_sentence": "「常啼答言：『諸響非實，如何可說有來去處？』",
        "from": "T06n0220_399:1068b18_8",
        "context_with_next_sentence": true
    },
    {
        "source_sentence": "「法涌菩薩語常啼言：『如是！",
        "from": "T06n0220_399:1068b19_9",
        "context_with_next_sentence": true
    },
    {
        "source_sentence": "如是！",
        "from": "T06n0220_399:1068b20_10",
        "context_with_next_sentence": true
    },
    {
        "source_sentence": "如汝所說。",
        "from": "T06n0220_399:1068b20_11",
        "context_with_next_sentence": true
    },
    {
        "source_sentence": "若執諸響有來去者，當知彼人愚癡無智，若謂如來、應、正等覺有來有去，亦復如是當知是人愚癡無智。",
        "from": "T06n0220_399:1068b20_12",
        "context_with_next_sentence": true
    },
    {
        "source_sentence": "何以故？",
        "from": "T06n0220_399:1068b22_13",
        "context_with_next_sentence": true
    },
    {
        "source_sentence": "善男子！",
        "from": "T06n0220_399:1068b23_14",
        "context_with_next_sentence": true
    },
    {
        "source_sentence": "一切如來、應、正等覺不可以色身見，夫如來者即是法身。",
        "from": "T06n0220_399:1068b23_15",
        "context_with_next_sentence": true
    },
    {
        "source_sentence": "善男子！",
        "from": "T06n0220_399:1068b24_16",
        "context_with_next_sentence": true
    },
    {
        "source_sentence": "如來法身即是諸法真如、法界，真如、法界既不可說有來有去，如來法身亦復如是無來無去。",
        "from": "T06n0220_399:1068b24_17",
        "context_with_next_sentence": true
    },
    {
        "source_sentence": "大般若波羅蜜多經卷第三百九十九",
        "from": "T06n0220_399:1068b27_0",
        "context_with_next_sentence": false
    }
]