[
    {
        "source_sentence": "大乘四法經釋",
        "from": "T26n1535_001:0364c10_0",
        "context_with_next_sentence": true
    },
    {
        "source_sentence": "一言立所宗者，世間宗見，惣有其二：一外；二內。",
        "from": "T26n1535_001:0364c12_0",
        "context_with_next_sentence": true
    },
    {
        "source_sentence": "彼外宗見雖有眾多，不出二種，謂斷及常，廣說如論。",
        "from": "T26n1535_001:0364c13_1",
        "context_with_next_sentence": true
    },
    {
        "source_sentence": "內宗見者，大師在世，同一師學無有差別；佛滅度後，大小乘宗分成多部。",
        "from": "T26n1535_001:0364c14_2",
        "context_with_next_sentence": true
    },
    {
        "source_sentence": "小乘宗見有二十二，如《宗輪論》一一廣明。",
        "from": "T26n1535_001:0364c15_3",
        "context_with_next_sentence": true
    },
    {
        "source_sentence": "大乘宗見分為三別：一、勝義皆空宗；二、唯識中觀；三、法性圓融。",
        "from": "T26n1535_001:0364c16_4",
        "context_with_next_sentence": true
    },
    {
        "source_sentence": "此三宗見一一廣說，如中、廣、百、三十論等。",
        "from": "T26n1535_001:0364c18_5",
        "context_with_next_sentence": true
    },
    {
        "source_sentence": "今此經者，厥有菩薩名為世親，位皆加行，造論釋故。",
        "from": "T26n1535_001:0364c19_6",
        "context_with_next_sentence": true
    },
    {
        "source_sentence": "是故當知唯識中觀宗之攝也。",
        "from": "T26n1535_001:0364c20_7",
        "context_with_next_sentence": true
    },
    {
        "source_sentence": "二言明歸乘者，如來大悲引接群迷隨機設教，有說三五。",
        "from": "T26n1535_001:0364c21_8",
        "context_with_next_sentence": true
    },
    {
        "source_sentence": "言說三者：一、聲聞乘；二、緣覺乘；三、菩薩乘。",
        "from": "T26n1535_001:0364c22_9",
        "context_with_next_sentence": true
    },
    {
        "source_sentence": "言有五者，更加天乘及人乘也。",
        "from": "T26n1535_001:0364c23_10",
        "context_with_next_sentence": true
    },
    {
        "source_sentence": "如是五乘所有行議，廣如餘處經論分別。",
        "from": "T26n1535_001:0364c24_11",
        "context_with_next_sentence": true
    },
    {
        "source_sentence": "今此經者，一一唯明菩薩行故，是大非小，是故當知大乘宗收。",
        "from": "T26n1535_001:0364c25_12",
        "context_with_next_sentence": true
    },
    {
        "source_sentence": "三言明歸分者，諸佛菩薩及以聲聞所說言教雖有眾多，以類相從有十二分，謂契經等，一一行相如餘處明。",
        "from": "T26n1535_001:0364c26_13",
        "context_with_next_sentence": true
    },
    {
        "source_sentence": "今此經者，無請說故，自說分攝。",
        "from": "T26n1535_001:0364c28_14",
        "context_with_next_sentence": true
    },
    {
        "source_sentence": "不捨無上菩提心等，是其菩薩廣大行故，方廣分攝。",
        "from": "T26n1535_001:0364c29_15",
        "context_with_next_sentence": true
    },
    {
        "source_sentence": "有伽他故，應頌分攝。",
        "from": "T26n1535_001:0365a01_16",
        "context_with_next_sentence": true
    },
    {
        "source_sentence": "是了義故，論議分攝。",
        "from": "T26n1535_001:0365a02_17",
        "context_with_next_sentence": true
    },
    {
        "source_sentence": "具譬喻故，譬喻分攝。",
        "from": "T26n1535_001:0365a02_18",
        "context_with_next_sentence": true
    },
    {
        "source_sentence": "是故當知五分攝也。",
        "from": "T26n1535_001:0365a03_19",
        "context_with_next_sentence": true
    },
    {
        "source_sentence": "四言辯歸藏者，如上所說十二分教，惣而言之歸其三藏：一、素怛攬藏，此云契經，貫穿連綴，所詮定學，契理契機益他故。",
        "from": "T26n1535_001:0365a04_0",
        "context_with_next_sentence": true
    },
    {
        "source_sentence": "藏者攝也。",
        "from": "T26n1535_001:0365a06_1",
        "context_with_next_sentence": true
    },
    {
        "source_sentence": "二者毘奈耶藏，此云調伏，所攝戒學，調和三業制伏惡行而攝益故。",
        "from": "T26n1535_001:0365a07_0",
        "context_with_next_sentence": true
    },
    {
        "source_sentence": "三、阿毘達磨藏，此云對法，所詮惠學，對向涅槃、對觀四諦而攝益故。",
        "from": "T26n1535_001:0365a08_1",
        "context_with_next_sentence": true
    },
    {
        "source_sentence": "契經等分，云何三藏而相攝耶？",
        "from": "T26n1535_001:0365a10_2",
        "context_with_next_sentence": true
    },
    {
        "source_sentence": "對法集云：契經、應頌、記別、諷頌、自說，此是聲聞素怛攬藏。",
        "from": "T26n1535_001:0365a10_3",
        "context_with_next_sentence": true
    },
    {
        "source_sentence": "緣起、譬喻、本事、本生并伽眷屬，名毘奈耶藏。",
        "from": "T26n1535_001:0365a12_4",
        "context_with_next_sentence": true
    },
    {
        "source_sentence": "方廣、希法，此是菩薩素怛攬藏之所攝也。",
        "from": "T26n1535_001:0365a13_5",
        "context_with_next_sentence": true
    },
    {
        "source_sentence": "若唯了義，亦阿毘達磨藏攝，如理應思。",
        "from": "T26n1535_001:0365a14_6",
        "context_with_next_sentence": true
    },
    {
        "source_sentence": "次當釋經之正文。",
        "from": "T26n1535_001:0365a15_7",
        "context_with_next_sentence": true
    },
    {
        "source_sentence": "門分為二：一、釋經題；二、釋正經。",
        "from": "T26n1535_001:0365a15_8",
        "context_with_next_sentence": true
    },
    {
        "source_sentence": "初釋題者，一切聖教夫立名者，皆約四種而立其名，謂人、處、法、喻。",
        "from": "T26n1535_001:0365a16_9",
        "context_with_next_sentence": true
    },
    {
        "source_sentence": "今此經者，約法立也。",
        "from": "T26n1535_001:0365a17_10",
        "context_with_next_sentence": true
    },
    {
        "source_sentence": "言大者，有七大義：一、所緣大，般若等經所明，一切難行苦行廣大境界，是其菩薩所緣境故。",
        "from": "T26n1535_001:0365a18_11",
        "context_with_next_sentence": true
    },
    {
        "source_sentence": "二、修行大，廣修自行及他行故。",
        "from": "T26n1535_001:0365a20_12",
        "context_with_next_sentence": true
    },
    {
        "source_sentence": "三、智大，能了人法二無我故。",
        "from": "T26n1535_001:0365a21_13",
        "context_with_next_sentence": true
    },
    {
        "source_sentence": "四、精進大，三無數劫行難行故。",
        "from": "T26n1535_001:0365a21_14",
        "context_with_next_sentence": true
    },
    {
        "source_sentence": "五、方便，不住生死及涅槃故。",
        "from": "T26n1535_001:0365a22_15",
        "context_with_next_sentence": true
    },
    {
        "source_sentence": "六、業大，盡生死際能作諸佛一切業故。",
        "from": "T26n1535_001:0365a23_16",
        "context_with_next_sentence": true
    },
    {
        "source_sentence": "七、成就大，而能成就十力、無畏、不共法等大功德故。",
        "from": "T26n1535_001:0365a24_17",
        "context_with_next_sentence": true
    },
    {
        "source_sentence": "以此七大而起二乘，故言大也。",
        "from": "T26n1535_001:0365a25_18",
        "context_with_next_sentence": true
    },
    {
        "source_sentence": "言乘者，運載之義。",
        "from": "T26n1535_001:0365a25_19",
        "context_with_next_sentence": true
    },
    {
        "source_sentence": "生死為此岸、涅槃名彼岸、有情名中流。",
        "from": "T26n1535_001:0365a26_20",
        "context_with_next_sentence": true
    },
    {
        "source_sentence": "此經所說四種法船，運載有情超生死海，令至涅槃，故名為乘。",
        "from": "T26n1535_001:0365a27_21",
        "context_with_next_sentence": true
    },
    {
        "source_sentence": "言四者，數也。",
        "from": "T26n1535_001:0365a28_22",
        "context_with_next_sentence": true
    },
    {
        "source_sentence": "何故列數？",
        "from": "T26n1535_001:0365a29_0",
        "context_with_next_sentence": true
    },
    {
        "source_sentence": "論中自明。",
        "from": "T26n1535_001:0365a29_1",
        "context_with_next_sentence": true
    },
    {
        "source_sentence": "言法者，軌持為義。",
        "from": "T26n1535_001:0365a29_2",
        "context_with_next_sentence": true
    },
    {
        "source_sentence": "下經所說四種行法，即是菩薩軌則故也。",
        "from": "T26n1535_001:0365a29_3",
        "context_with_next_sentence": true
    },
    {
        "source_sentence": "言經者，梵言素怛攬，乃四義，謂依、綖、廗、經。",
        "from": "T26n1535_001:0365b01_4",
        "context_with_next_sentence": true
    },
    {
        "source_sentence": "今取綖義，如綖穿花風不散，能以教貫義，邪不能除。",
        "from": "T26n1535_001:0365b02_5",
        "context_with_next_sentence": true
    },
    {
        "source_sentence": "如經「持律方織物，成以教攝生，令得聖果故」。",
        "from": "T26n1535_001:0365b03_6",
        "context_with_next_sentence": true
    },
    {
        "source_sentence": "以教法目乎綖經，若真實論說有五義：一曰潒泉；二稱繩墨；三名結鬘；四謂出生；五號顯示。",
        "from": "T26n1535_001:0365b04_7",
        "context_with_next_sentence": true
    },
    {
        "source_sentence": "若准此方經者，常也、法也、逕也，古今不易故、揩定正邪故、津通物理故。",
        "from": "T26n1535_001:0365b07_8",
        "context_with_next_sentence": true
    },
    {
        "source_sentence": "《莊嚴經論》云「示處及於相，法義名為經」。",
        "from": "T26n1535_001:0365b08_9",
        "context_with_next_sentence": true
    },
    {
        "source_sentence": "釋題竟。",
        "from": "T26n1535_001:0365b09_10",
        "context_with_next_sentence": false
    }
]