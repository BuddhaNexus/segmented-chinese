[
    {
        "source_sentence": "佛說大方廣未曾有經善巧方便",
        "from": "T17n0844_001:0931a09_0",
        "context_with_next_sentence": true
    },
    {
        "source_sentence": "品",
        "from": "T17n0844_001:0931a10_0",
        "context_with_next_sentence": true
    },
    {
        "source_sentence": "西天譯經三藏朝奉大夫",
        "from": "T17n0844_001:0931a12_0",
        "context_with_next_sentence": true
    },
    {
        "source_sentence": "試鴻臚卿傳法大師臣施護",
        "from": "T17n0844_001:0931a13_0",
        "context_with_next_sentence": true
    },
    {
        "source_sentence": "奉　詔譯",
        "from": "T17n0844_001:0931a14_0",
        "context_with_next_sentence": true
    },
    {
        "source_sentence": "爾時，有菩薩摩訶薩，其名大意，於眾會中即從座起，嚴整衣服，合掌恭敬頂禮佛足，前白佛言：「世尊！",
        "from": "T17n0844_001:0931a15_0",
        "context_with_next_sentence": true
    },
    {
        "source_sentence": "諸修菩薩行者，於五欲境作何方便取而不著，雖復常行，無所障礙？」",
        "from": "T17n0844_001:0931a17_1",
        "context_with_next_sentence": true
    },
    {
        "source_sentence": "爾時，佛告大意菩薩言：「善哉，善哉。",
        "from": "T17n0844_001:0931a19_0",
        "context_with_next_sentence": true
    },
    {
        "source_sentence": "大意！",
        "from": "T17n0844_001:0931a19_1",
        "context_with_next_sentence": true
    },
    {
        "source_sentence": "汝名最上，見最上義，能於眾中問如是事。",
        "from": "T17n0844_001:0931a19_2",
        "context_with_next_sentence": true
    },
    {
        "source_sentence": "諸修菩薩行者，未來世中於諸佛所深種善根，如是名為善巧方便，即得諸佛共所建立。」",
        "from": "T17n0844_001:0931a20_3",
        "context_with_next_sentence": true
    },
    {
        "source_sentence": "是時，大意菩薩復白佛言：「世尊！",
        "from": "T17n0844_001:0931a23_0",
        "context_with_next_sentence": true
    },
    {
        "source_sentence": "諸修菩薩行者，未來世中云何於諸佛所深種善根？",
        "from": "T17n0844_001:0931a23_1",
        "context_with_next_sentence": true
    },
    {
        "source_sentence": "唯願世尊利樂一切眾生，廣為宣說。」",
        "from": "T17n0844_001:0931a24_2",
        "context_with_next_sentence": true
    },
    {
        "source_sentence": "佛言：「善男子！",
        "from": "T17n0844_001:0931a26_0",
        "context_with_next_sentence": true
    },
    {
        "source_sentence": "汝今諦聽，當為汝說。",
        "from": "T17n0844_001:0931a26_1",
        "context_with_next_sentence": true
    },
    {
        "source_sentence": "若有人行少分施，能起增上，廣為一切眾生最勝善心，所獲功德迴向一切眾生，如是善利無有窮盡。",
        "from": "T17n0844_001:0931a26_2",
        "context_with_next_sentence": true
    },
    {
        "source_sentence": "譬如天雨降霔大海，一一水滴數不可知，相續流注無有窮盡。",
        "from": "T17n0844_001:0931a29_3",
        "context_with_next_sentence": true
    },
    {
        "source_sentence": "行布施者善巧迴向一切眾生所有功德亦復如是，資諸善法展轉增勝亦復無盡，乃至成佛，眾善圓滿。",
        "from": "T17n0844_001:0931b01_4",
        "context_with_next_sentence": true
    },
    {
        "source_sentence": "「復次，大意！",
        "from": "T17n0844_001:0931b04_0",
        "context_with_next_sentence": true
    },
    {
        "source_sentence": "若復有人見有曼拏羅處施以一香，作是施時當起是意：『普願一切眾生得最上戒香，具足一切樂具，皆得如意。』",
        "from": "T17n0844_001:0931b04_1",
        "context_with_next_sentence": true
    },
    {
        "source_sentence": "「若施一華，普願一切眾生當於天上人間平等受大供養。",
        "from": "T17n0844_001:0931b06_2",
        "context_with_next_sentence": true
    },
    {
        "source_sentence": "「若施一燈，普願一切眾生開諸盲目，消除暝暗，得大明照，如日月光。",
        "from": "T17n0844_001:0931b08_3",
        "context_with_next_sentence": true
    },
    {
        "source_sentence": "「若施塗香而用塗飾，普願一切眾生當得真金色相、天香塗飾。",
        "from": "T17n0844_001:0931b09_4",
        "context_with_next_sentence": true
    },
    {
        "source_sentence": "「若施衣服，普願一切眾生慚愧具足，離諸過失。",
        "from": "T17n0844_001:0931b11_5",
        "context_with_next_sentence": true
    },
    {
        "source_sentence": "「若施摶食，普願一切眾生得天甘露定，復得最上法甘露味，快樂具足。",
        "from": "T17n0844_001:0931b12_6",
        "context_with_next_sentence": true
    },
    {
        "source_sentence": "「若施鈴鐸，普願一切眾生皆得最上清妙梵音，聞者適悅。",
        "from": "T17n0844_001:0931b13_7",
        "context_with_next_sentence": true
    },
    {
        "source_sentence": "「若施傘蓋，普願一切眾生離風雨難，得大清涼普覆一切。",
        "from": "T17n0844_001:0931b15_8",
        "context_with_next_sentence": true
    },
    {
        "source_sentence": "「若施幢幡，普願一切眾生身如朗月，清淨潔白，光明普照，盡諸世間人所愛樂。",
        "from": "T17n0844_001:0931b16_9",
        "context_with_next_sentence": true
    },
    {
        "source_sentence": "「若施寶拂，普願一切眾生離諸塵垢，身得清淨，有大名稱最上吉祥，所應具足。",
        "from": "T17n0844_001:0931b18_10",
        "context_with_next_sentence": true
    },
    {
        "source_sentence": "「若施諸莊嚴具，普願一切眾生當得一切佛功德寶、聖莊嚴具。",
        "from": "T17n0844_001:0931b19_11",
        "context_with_next_sentence": true
    },
    {
        "source_sentence": "「若施歌樂，普願一切眾生得勝耳根，常聞諸佛妙好音聲。",
        "from": "T17n0844_001:0931b21_12",
        "context_with_next_sentence": true
    },
    {
        "source_sentence": "「若施船舫、騎乘，普願一切眾生得最上乘。",
        "from": "T17n0844_001:0931b22_13",
        "context_with_next_sentence": true
    },
    {
        "source_sentence": "「又復，隨諸眾生有所愛樂而悉施與，得童子相，柔軟妙好，受天快樂，諸所施作適悅自在。",
        "from": "T17n0844_001:0931b23_14",
        "context_with_next_sentence": true
    },
    {
        "source_sentence": "「若施旃檀香，普願一切眾生得三十二大丈夫相具足莊嚴，乃至無見頂相，常出妙香。",
        "from": "T17n0844_001:0931b25_15",
        "context_with_next_sentence": true
    },
    {
        "source_sentence": "「若施座具，普願一切眾生受天富樂，一一當處最上最勝大金剛座。",
        "from": "T17n0844_001:0931b27_16",
        "context_with_next_sentence": true
    },
    {
        "source_sentence": "「若施臥具，普願一切眾生當得最上歡喜適悅。",
        "from": "T17n0844_001:0931b28_17",
        "context_with_next_sentence": true
    },
    {
        "source_sentence": "「若施僧坊舍宇，普願一切眾生住天悅意妙寶樓閣，四種神足悉得圓具。",
        "from": "T17n0844_001:0931c01_0",
        "context_with_next_sentence": true
    },
    {
        "source_sentence": "「若施空地，普願一切眾生當得安住勝妙十地，速至最上圓滿佛地。",
        "from": "T17n0844_001:0931c02_1",
        "context_with_next_sentence": true
    },
    {
        "source_sentence": "「若施眷屬，普願一切眾生當得世間天、人、阿修羅等常所侍衛，堅固不壞，最上最勝，諸所施作而無等比。",
        "from": "T17n0844_001:0931c04_2",
        "context_with_next_sentence": true
    },
    {
        "source_sentence": "「若施醫藥，普願一切眾生離諸病苦，如大藥樹，當得金剛不破壞身，一切莊嚴，常得最上適悅快樂。",
        "from": "T17n0844_001:0931c06_3",
        "context_with_next_sentence": true
    },
    {
        "source_sentence": "「若施明鏡，普願一切眾生如月光明普照一切。",
        "from": "T17n0844_001:0931c08_4",
        "context_with_next_sentence": true
    },
    {
        "source_sentence": "「若施瓶器，普願一切眾生得大賢瓶，灌注法水普潤一切。",
        "from": "T17n0844_001:0931c09_5",
        "context_with_next_sentence": true
    },
    {
        "source_sentence": "「若施園林樹木，普願一切眾生身如劫樹。",
        "from": "T17n0844_001:0931c11_6",
        "context_with_next_sentence": true
    },
    {
        "source_sentence": "「若施酥酪，普願一切眾生得最上樂味。",
        "from": "T17n0844_001:0931c12_7",
        "context_with_next_sentence": true
    },
    {
        "source_sentence": "「若施甘美等物，普願一切眾生得最上可愛輕安樂味。",
        "from": "T17n0844_001:0931c13_0",
        "context_with_next_sentence": true
    },
    {
        "source_sentence": "「又復，諸修菩薩行者，若見一切男、女、奴婢當起是意：『普願一切眾生悉當遠離恩愛纏縛、憂惱等苦，一一皆獲自在快樂。』",
        "from": "T17n0844_001:0931c15_0",
        "context_with_next_sentence": true
    },
    {
        "source_sentence": "「若見苦境當起是意：『普願一切眾生得離諸苦，解脫自在與諸佛等。』",
        "from": "T17n0844_001:0931c17_1",
        "context_with_next_sentence": true
    },
    {
        "source_sentence": "「若於一切眾生作父母、師長、阿闍梨想，恭敬、尊重，於當生中天上人間——若沙門、婆羅門等諸所生處——諸根調伏，離一切苦。",
        "from": "T17n0844_001:0931c19_2",
        "context_with_next_sentence": true
    },
    {
        "source_sentence": "「若處五欲樂時當起是意：『普願一切眾生如所樂欲悉得如意，一切皆具菩薩勝行。』",
        "from": "T17n0844_001:0931c21_3",
        "context_with_next_sentence": true
    },
    {
        "source_sentence": "「若澡沐時當起是意：『普願一切眾生離諸塵垢，清淨無染與諸佛等。』",
        "from": "T17n0844_001:0931c23_4",
        "context_with_next_sentence": true
    },
    {
        "source_sentence": "「若入園林寺舍及諸方處當起是意：『普願一切眾生得入最上解脫法門。』",
        "from": "T17n0844_001:0931c25_5",
        "context_with_next_sentence": true
    },
    {
        "source_sentence": "「若出一切方處當起是意：『普願一切眾生出輪迴際，住安樂法。』",
        "from": "T17n0844_001:0931c27_0",
        "context_with_next_sentence": true
    },
    {
        "source_sentence": "「若飲食時當起是意：『普願一切眾生離諸惡趣，斷飲食想。』",
        "from": "T17n0844_001:0931c28_1",
        "context_with_next_sentence": true
    },
    {
        "source_sentence": "「若處眷屬中當起是意：『普願一切眾生遠離鬪諍，互相愛敬，為善知識，慈和平等。』",
        "from": "T17n0844_001:0931c29_2",
        "context_with_next_sentence": true
    },
    {
        "source_sentence": "「若開戶時當起是意：『普願一切眾生開解脫門，咸得趣入。』",
        "from": "T17n0844_001:0932a02_3",
        "context_with_next_sentence": true
    },
    {
        "source_sentence": "「若閉戶時，普願一切眾生閉惡趣門，不復趣進。",
        "from": "T17n0844_001:0932a03_4",
        "context_with_next_sentence": true
    },
    {
        "source_sentence": "「若履道路時當起是意：『普願一切眾生如理修行，順趣正道。』",
        "from": "T17n0844_001:0932a04_5",
        "context_with_next_sentence": true
    },
    {
        "source_sentence": "「若乘船舫、騎乘，當起是意：『普願一切眾生乘最上乘，登正覺道。』",
        "from": "T17n0844_001:0932a06_6",
        "context_with_next_sentence": true
    },
    {
        "source_sentence": "「若有所過度時當起是意：『普願一切眾生出過地獄等苦，不復趣入。』",
        "from": "T17n0844_001:0932a07_7",
        "context_with_next_sentence": true
    },
    {
        "source_sentence": "「若有一切常語論時當起是意：『普願一切眾生正念現前，諸法圓滿。』",
        "from": "T17n0844_001:0932a09_8",
        "context_with_next_sentence": true
    },
    {
        "source_sentence": "「若見有人起忿怒時，即生歡喜，作如是意：『普願一切眾生當息一切毒害忿怒，遠離魔嬈。』",
        "from": "T17n0844_001:0932a10_9",
        "context_with_next_sentence": true
    },
    {
        "source_sentence": "「若有宣說善法語言當起是意：『普願一切眾生得諸佛智，辯才無礙。』",
        "from": "T17n0844_001:0932a12_10",
        "context_with_next_sentence": true
    },
    {
        "source_sentence": "「若處戲笑、歌樂、讚詠，當起是意：『普願一切眾生常大歡喜，受諸富樂，自在適悅。』",
        "from": "T17n0844_001:0932a14_11",
        "context_with_next_sentence": true
    },
    {
        "source_sentence": "「若睡眠時當起是意：『普願一切眾生起最上心，出離無智塵暗淤泥，諸有所作得佛建立，住圓滿智。』",
        "from": "T17n0844_001:0932a16_0",
        "context_with_next_sentence": true
    },
    {
        "source_sentence": "「若經行時當起是意：『普願一切眾生常得履諸聖道。』」",
        "from": "T17n0844_001:0932a18_1",
        "context_with_next_sentence": true
    },
    {
        "source_sentence": "爾時，大意菩薩聞說是法，生大歡喜，復白佛言：「善哉，世尊！",
        "from": "T17n0844_001:0932a20_0",
        "context_with_next_sentence": true
    },
    {
        "source_sentence": "善說此法，能令一切修菩薩行者所有身、語、意業如善所作，常得諸佛共所攝受，所有惡趣一切眾生得佛救度。",
        "from": "T17n0844_001:0932a21_1",
        "context_with_next_sentence": true
    },
    {
        "source_sentence": "「世尊！",
        "from": "T17n0844_001:0932a23_2",
        "context_with_next_sentence": true
    },
    {
        "source_sentence": "於後末世修菩薩行者，如佛所說善巧方便應如是行，是即名為修菩薩行。」",
        "from": "T17n0844_001:0932a23_3",
        "context_with_next_sentence": true
    },
    {
        "source_sentence": "佛言：「大意！",
        "from": "T17n0844_001:0932a26_0",
        "context_with_next_sentence": true
    },
    {
        "source_sentence": "如是，如是。",
        "from": "T17n0844_001:0932a26_1",
        "context_with_next_sentence": true
    },
    {
        "source_sentence": "諸修菩薩行者若如是學，即得信心堅固，不復退轉，種子具足，出生現行。",
        "from": "T17n0844_001:0932a26_2",
        "context_with_next_sentence": true
    },
    {
        "source_sentence": "大意當知：此即名為菩薩勝相，復為最上善巧方便。",
        "from": "T17n0844_001:0932a28_3",
        "context_with_next_sentence": true
    },
    {
        "source_sentence": "汝等於此正法當勤修習，為人演說。」",
        "from": "T17n0844_001:0932a29_4",
        "context_with_next_sentence": true
    },
    {
        "source_sentence": "爾時，大意菩薩摩訶薩聞佛說是法已，歡喜稱讚，禮世尊足，退住一面。",
        "from": "T17n0844_001:0932b01_5",
        "context_with_next_sentence": true
    },
    {
        "source_sentence": "佛說大方廣未曾有經善巧方便品",
        "from": "T17n0844_001:0932b03_0",
        "context_with_next_sentence": false
    }
]