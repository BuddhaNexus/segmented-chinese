[
    {
        "source_sentence": "天台法華疏義纘卷第四",
        "from": "X29n0594_004:0057b12_0",
        "context_with_next_sentence": true
    },
    {
        "source_sentence": "東春沙門　智度　述",
        "from": "X29n0594_004:0057b14_0",
        "context_with_next_sentence": true
    },
    {
        "source_sentence": "譬喻品",
        "from": "X29n0594_004:0057b15_0",
        "context_with_next_sentence": true
    },
    {
        "source_sentence": "【記】有云大九者出圓鏡疏凡言有云者皆是圓鏡疏延秀法師釋也。",
        "from": "X29n0594_004:0057b16_0",
        "context_with_next_sentence": true
    },
    {
        "source_sentence": "【記】若今若昔者四悉中皆對今昔昔三車今一車。",
        "from": "X29n0594_004:0057b18_0",
        "context_with_next_sentence": true
    },
    {
        "source_sentence": "【記】多門者八萬四千法門法門皆有譬亦圓鏡耳。",
        "from": "X29n0594_004:0057b19_0",
        "context_with_next_sentence": true
    },
    {
        "source_sentence": "【記】前廣下明來意中云機雖無已還待不已悲智者恐倒應云中下二周機於上周不悟於前名已佛智未息更為中下二周作動樹舉扇喻其教理是佛不已故疏云使其悟解是也此之教理於上根名顯於中下名隱理教本無隱顯約機有隱顯耳雖單言教理亦具人行二也。",
        "from": "X29n0594_004:0057b20_0",
        "context_with_next_sentence": true
    },
    {
        "source_sentence": "【記】斷證既同略無形斥者通教三乘名斷證同唯斥二乘不言菩薩者斷證既同理亦同斥今文略耳問三藏菩薩既未同證何不云斥答同二乘四善根位未斷惑故所以亦略。",
        "from": "X29n0594_004:0057c02_0",
        "context_with_next_sentence": true
    },
    {
        "source_sentence": "【記】未窮餘香者雖知華嚴與法華為廣略未窮法華會三乘開遠本之餘香也。",
        "from": "X29n0594_004:0057c06_0",
        "context_with_next_sentence": true
    },
    {
        "source_sentence": "【疏】釋三喜中文皆有悔初身喜感徼傷歎悔失知即失大生悔二口喜中是我等咎者悔我取小若不取小而無有過即是惡前所作名悔第三釋意喜中悔不待說所因也言疑者唯從於小文云何如來以小乘法而見濟度是也今謂經云斷諸疑悔不唯於小生疑也。",
        "from": "X29n0594_004:0057c08_0",
        "context_with_next_sentence": true
    },
    {
        "source_sentence": "【疏】內疑外鄙者外見佛不思議身及菩薩不思議事鄙而不受經見諸菩薩受記作佛者疏云方等中記云通大小經一從般若至法華前皆授菩薩記二阿含經記彌勒作佛身子見此生悔也。",
        "from": "X29n0594_004:0057c14_0",
        "context_with_next_sentence": true
    },
    {
        "source_sentence": "【疏】常獨處約能處為名若從所住應名為處(去聲早)明昔疑也前明在會之時今明獨處之日每作是念正出所疑也言同入法性者問身子何處入法性答有三處一遇頞鞞聞空法故云息心達本源本源即法性也二身子得初果已聞長爪論議得羅漢也三得羅漢已歷方等大品皆聞三乘同得法性但法名同大小有異不自省過而疑佛徧。",
        "from": "X29n0594_004:0057c18_0",
        "context_with_next_sentence": true
    },
    {
        "source_sentence": "【經】初聞佛法者問佛初度五人轉四諦何故言身子為初聞耶答非是五人之初但是初聞頞鞞所說耳問疑悔通今昔不答疑通今昔悔但據昔昔失大故悔今明不失無悔也疑通今昔者以理教相疑理既唯一教不應三今昔雨教相疑破(云云)。",
        "from": "X29n0594_004:0058a01_0",
        "context_with_next_sentence": true
    },
    {
        "source_sentence": "【經】金色三十二下二行明失自德果有兩偈為果者初偈小乘生法二身次偈舉佛大乘生法二身引智論云小乘中生身不說八十種好法身不說十八不共法今以大小為類明身子俱失也。",
        "from": "X29n0594_004:0058a06_0",
        "context_with_next_sentence": true
    },
    {
        "source_sentence": "又云初舉三十二相為外德十力為內德略歎佛內外二德次八十種好為外十八不共為內是廣歎佛內外。",
        "from": "X29n0594_004:0058a10_0",
        "context_with_next_sentence": true
    },
    {
        "source_sentence": "【疏】又世人等者記引如香積菩薩更學雙流者維摩經云上方世界過四十二恒沙佛土有國名眾香皆以香作樓閣經行香地等佛名號香積其國香氣比於十方最為第一彼土無聲聞支佛名唯有清淨大菩薩眾彼土如來無文字說但以眾香令諸人天得入律行乃至功德皆悉具足彼土九百萬億菩薩因見淨名遣化菩薩至取香飯俱隨到此供養釋迦及維摩詰聞說此土五道諸難愚人生處剛強難化心如猿猴說於十惡等彼諸菩薩歎未曾有加習化道及空觀門名雙流行。",
        "from": "X29n0594_004:0058a13_0",
        "context_with_next_sentence": true
    },
    {
        "source_sentence": "【經】偈云初聞佛所說者謂初聞略開三顯一動執生疑時也將非魔作佛者心既生疑意中密謂佛是魔也魔之為性有性有而言無無而言有一而言三三而言一今開三是方便昔說三是真實與魔說同問新疑類與舊疑何異他答舊就正生疑新就邪正合生疑舊就正生疑者昔理教俱是佛說而用理教互疑故名正中生疑也今邪正合生疑者身子謂三乘教是佛說今一乘教是魔生死外有涅槃演三教皆生死中即涅槃也。",
        "from": "X29n0594_004:0058a23_0",
        "context_with_next_sentence": true
    },
    {
        "source_sentence": "【經】其心安如海者謂如山之安如海之曠心神既同山海則知非魔故疑斷也。",
        "from": "X29n0594_004:0058b08_0",
        "context_with_next_sentence": true
    },
    {
        "source_sentence": "【經】聞佛柔輭音者下三句結口喜梵音圓唱名為柔輭竪轍三諦名深橫周法界名遠橫竪不二名微妙無明不染名清淨即說一乘微妙之理也。",
        "from": "X29n0594_004:0058b10_0",
        "context_with_next_sentence": true
    },
    {
        "source_sentence": "【經】我定當作佛者頌前今日乃知真是佛子文結身成也為天人所敬者是頌前從法化生由內無疑惑外為天人所敬即結意成轉無上法輪是頌從佛口生結口成也得佛法分總結證初住分也。",
        "from": "X29n0594_004:0058b13_0",
        "context_with_next_sentence": true
    },
    {
        "source_sentence": "【記】云所成感報作用所成是我定當作佛感報是為天人所敬作用是轉無上法輪也。",
        "from": "X29n0594_004:0058b17_0",
        "context_with_next_sentence": true
    },
    {
        "source_sentence": "【經】華光者有云目覩雨華放光耳聞法華智光若爾餘人亦覩光聞法何不名華光耶答身子從最初得名餘人後悟別受異名例阿若無生餘人不爾注云眾寶所因曰華萬品皆照曰光。",
        "from": "X29n0594_004:0058b19_0",
        "context_with_next_sentence": true
    },
    {
        "source_sentence": "【經】國名離垢者有云然土未曾淨土穢由眾生心有淨穢故淨穢耳身子昔無凡夫之穢心今悟一乘復離二乘之垢既雙離二垢得佛之時土名離垢(已上土名)其土平正是土體離高下稱平非小大斜名正無穢惡為清淨有眾寶為嚴飾安穩下明人物離刀兵劫故安穩離飢餓劫故為豐樂離疾疫劫故為熾盛瑠璃為地者別明地莊嚴有八交道別明道莊嚴從廣之狹初總明土次別明地後別明道。",
        "from": "X29n0594_004:0058b23_0",
        "context_with_next_sentence": true
    },
    {
        "source_sentence": "【經】以本願故說三乘法者釋迦濁世說三為除濁故彼土無濁但願說三問何願耶答身子於三乘中悟一乘學釋迦說三乘也劫名大寶者不以珠玉為珍用哲為寶也。",
        "from": "X29n0594_004:0058c07_0",
        "context_with_next_sentence": true
    },
    {
        "source_sentence": "【經】彼諸菩薩至國者初有十德一下地難思德文云彼諸菩薩至非佛智力無能知者是二瑞華承足德即七淨華是三大心久發德此諸菩薩下是四內行無瑕德於無量下是五外為佛歎德恒為下是六恒求實慧德如文七神通外化德具大神通是八義教遍通德善知一切諸法之門是九性純無曲德質直無偽是十心堅不退德志念堅固是不為煩惱所動名堅固也大意不出發願及修定慧行也。",
        "from": "X29n0594_004:0058c11_0",
        "context_with_next_sentence": true
    },
    {
        "source_sentence": "【經】云佛壽十二小劫眾生八小劫者問娑婆何以佛壽短眾生命長離垢何以故佛壽長眾生命短耶答娑婆眾生感得穢土當由生滅之惑既重叩聖之機不濃故佛壽短眾生壽長離垢眾生感得淨土必由存亡之心既薄戀道之情彌厚故人命促佛壽延應迹之終夭乃由眾生之厚薄耳。",
        "from": "X29n0594_004:0058c19_0",
        "context_with_next_sentence": true
    },
    {
        "source_sentence": "【經】華足安行者眾實所因為華萬行皆滿為足品物不差為安眾化流通為行又云彼土菩薩行時寶華承足故曰華足梵本云牛王天竺貴牛故以為喻此土不貴牛故改為安行。",
        "from": "X29n0594_004:0059a01_0",
        "context_with_next_sentence": true
    },
    {
        "source_sentence": "【疏】婆伽婆者龍樹釋一能破煩惱二有功德三巧分別四好名聲大論第二云婆伽言德婆言有是名有德是第二又婆伽名分別婆名為巧巧分別諸法總相別相故是第三又婆伽名聲婆名有無有得名聲如佛者是第四又婆伽名破婆名為能能破婬怒癡故稱為婆伽婆也是第一。",
        "from": "X29n0594_004:0059a05_0",
        "context_with_next_sentence": true
    },
    {
        "source_sentence": "【經】最大法輪者如玄文第二云通約諸經明待半論滿如淨名云始坐佛樹力降魔得甘露滅覺道成即對昔半明滿也般若云於閻浮提見第二法輪轉亦待鹿苑為第一對般若為第二也涅槃法華並云昔於波羅柰初轉法輪今於[牛*句]尸城轉法輪今經如文總於昔望當部為半滿也。",
        "from": "X29n0594_004:0059a11_0",
        "context_with_next_sentence": true
    },
    {
        "source_sentence": "【疏】未愈云云者具釋諸土如同居有見思方便土有塵沙實報土有無明權人皆示同彼有疾有愈也且一往敵對耳若竪論者同居有見思塵沙無明三病方便有二除見思實報有一除見思塵沙唯無明也上品寂光明佛所居故無疾也。",
        "from": "X29n0594_004:0059a17_0",
        "context_with_next_sentence": true
    },
    {
        "source_sentence": "【記】獲記云云下遣見騰於此是譬周四段及下周四段故云皆約譬是譬周四段及因緣四段皆約因緣耳非謂闕領解述成故注云云。",
        "from": "X29n0594_004:0059a22_0",
        "context_with_next_sentence": true
    },
    {
        "source_sentence": "爾時舍利弗白佛下第二周初自述有無二見有無是斷常邊見等取邪見見取戒取又等餘鈍使。",
        "from": "X29n0594_004:0059b01_0",
        "context_with_next_sentence": true
    },
    {
        "source_sentence": "【疏】若國邑等者有云若國邑聚落者所言若字雜心云若是其事也又若者如也如其而說之也封壃墟域為國邑引釋論云一佛所王凡有四處初謂一世界二明世界海三明世界種四一世界所度之分言一世界者百億日月等名一大千如是十方各一恒沙大千名一佛世界也言世界海者如是一佛世界數如一恒河沙名世界海言世界種者如是世界海數如十方恒沙名一世界種言世界所度之分者如是世界種十方無量名世界所度之分總此四種合為一佛王化之城國是其大喻世界分域也邑是其次擬世界種落是墟畔之遠擬世界海聚是村位之近擬一世界今謂此四初一是同居次三是實報由闕方便土故不用也言聚落者廣雅云聚落居也聚眾也人所聚居落亦庭院也言人呼縣為邑內村伍聚外墟畔為落今言隣閭為聚落者總外墟畔為聚落也。",
        "from": "X29n0594_004:0059b03_0",
        "context_with_next_sentence": true
    },
    {
        "source_sentence": "【記】云橫竪相帶者如同居中具餘三土橫即帶竪不二而二同居之外別有方便等三寂光唯極此則名竪遍於三土皆即寂光即是竪中帶橫名二而不二。",
        "from": "X29n0594_004:0059b19_0",
        "context_with_next_sentence": true
    },
    {
        "source_sentence": "【記】左輔等如止觀第七記檢(云云)。",
        "from": "X29n0594_004:0059b22_0",
        "context_with_next_sentence": true
    },
    {
        "source_sentence": "【疏】左貂右插者應劭漢官儀曰侍中金蟬左貂金取竪剛百陶不耗蟬高居食潔貂內勁悍而外溫潤宋文帝元嘉中王曇首殿置仁等並為侍中仕親密置仁帝接膝共語貂拂帝帽帝手撥貂置案上語訖還復手插之。",
        "from": "X29n0594_004:0059b23_0",
        "context_with_next_sentence": true
    },
    {
        "source_sentence": "【經】德有內外等者初標德業謂歎德業是次釋又二初釋德次僮下釋業初德又二初標內外次釋釋又二初略釋次廣釋初略云內則至貲財是也次廣釋又二初內次外初內者先釋其年云年高博達今古釋經中年字謂世間長者年既深遠博識墳典古今史籍喻佛智德權實二智若事若理事則三千理則空中無不了知名智德次釋衰邁云根志純熟者根志釋衰純熟釋邁邁遠也謂朽遇遠歸寂滅也喻佛斷德涅槃理性清淨也次從財富下釋外德又二初總次別如文。",
        "from": "X29n0594_004:0059c04_0",
        "context_with_next_sentence": true
    },
    {
        "source_sentence": "【經】多諸人眾至中者三界含識品數滋繁故云多諸人眾唯識云五趣種子名言所熏業招各異類別名五隨其所應各為有友善惡業種者謂名種子即五蘊種子五趣不殊由善惡業所招令異故五道別也言五百者有云十種業道之所招感名五百謂十業道中各有自他教他讚勵慶慰少分多分全分少時多時及與壽盡各別老十修作資感立五百名此等諸種處本識內名住宅中由此種子以為故五趣輪迴眾苦不息今謂三途因者十惡業招一業為本餘九助之成十餘九各爾即成一百若破戒業是地獄百無慚是畜生百慳貪是餓鬼百人天修羅從三品十善互嚴各百非謂教化等問但舉五百即是何故言一二耶答一對天二對人堪受化故別舉耳三途受化事少故通對之故云乃至百越修羅故名乃至言止住者總即五趣別亦是四十居止八獄與鬼畜為十四州六欲為十色界十六處無色四處合四十也。",
        "from": "X29n0594_004:0059c14_0",
        "context_with_next_sentence": true
    },
    {
        "source_sentence": "【經】堂閣至傾危者有云喻五薀堂朽故者色薀身根為主如堂諸根依附身如閣生滅名朽朽爛也墻壁頹落者譬想蘊外却為墻內捍為壁外變相像如墻內變為像如壁虗而不實遠自遷謝名頹落解云外變若山河大地及與眾生見淨生貪見穢生厭內變為像者緣內身生貪生厭是也柱根腐敗者譬行薀行薀中有四類法命根是最勝身之主故又是不相應行法如舍之柱朽故名腐敗也又云舍之所立為柱之所駐果報所存以命之所持命將欲終報身將壞如柱根敗堂舍將傾也梁棟傾危者棟者竪杖梁者橫譬內熟受為本如棟外增上果受為末如梁梁棟依柱有如受依命根業故有臨將崩落故名傾危維持一身必在於心識綱維一屋必假於梁棟今疏意者初墻壁四大次觀解中用譬皮肉無色一界約小乘異部有色大乘有定果色皆可為皮肉故通三界若爾能燒既遍三界所燒寧局欲色耶今墻壁喻四大外諸院為墻內別障為壁喻四大皮為外肉為內成於身色也今准大乘能燒所燒尚至等覺微細之惑豈唯欲色二界無色無所燒耶又今文雖闕受想二蘊若譬三薀亦順蘊之次第四大是色薀命根是行蘊意識是識薀故以三句喻其三蘊既有識薀心王必有心所五蘊亦足又今意者四大是色及命識三是初託胎時煗識命三種子故以此對三也有云堂閣者公集之舍為堂舍而重累稱閣三界果報是眾生具有而同聚其中譬之如堂三界果報高下不同如舍之重累喻之如閣此約所依三界如堂能依果報三界重累如閣此約依正二報釋也。",
        "from": "X29n0594_004:0060a07_0",
        "context_with_next_sentence": true
    },
    {
        "source_sentence": "【記】引有人具依正二報者難云如人及地居天正不稱依如人死去依報不滅若唯識依報是第八識相分正報滅時依報亦滅相分不離見分心故今依小乘不滅耳欲界空居及色無色界並地獄界鬼界等依報土皆隨正報而有可云相攝人既不爾如何相攝今解約唯識相分不離心即是攝也故今文並從正報(云云)。",
        "from": "X29n0594_004:0060b10_0",
        "context_with_next_sentence": true
    },
    {
        "source_sentence": "【疏】周匝下明能燒之火者有人問云常有三界常有眾苦亦常有火宅常有火燃何故前明火宅後明火起耶他答云具通別二義通論三界普論變息受眾苦二者別論貪會三根者曰稟化苦有暫息之義佛既去世還起煩惱故前明宅後辯火起問知以此譬具通別二義耶答初列五百人次明三十子五百是通三十子是別又云此經令一切眾生離凡夫地後離二乘地故說三界過患令勿貪著是離凡夫地後明諸子出門求車不得便賜大車令離二乘地也今謂火宅本為中根法說不悟佛為作譬廣明火宅五趣輪迴舉五百人以譬輪迴之所本是正因之子復是生機之處苦出火宅以離凡夫之地得出分段今令離二乘地得出變易故等賜大車也非是令一切眾生離凡夫地傍為有之。",
        "from": "X29n0594_004:0060b17_0",
        "context_with_next_sentence": true
    },
    {
        "source_sentence": "言周匝至四生者三門分別一辯相二通局三寬狹一辯相中言四生者胎卵濕化也言胎者今人等稟託精氣而受報者名胎生卵生者如諸鳥等依卵[穀-禾+卵]而生化生者如諸天等無所依託無而忽起名化生問若無依託云何得生答如地論釋依業生生相如向說次就五趣辯通局者四生中化生一種全攝二趣及三少分全攝二者諸天地獄一向化生三少分者人鬼及畜生少分有之如劫初時人鬼及畜一切化生今時多無故曰少分胎生一種人鬼及畜少分有之餘趣無卵濕二生唯在人畜餘趣皆無人中卵生如毗舍佉母其由卵中有三十二兒如是等類是卵生人人濕生者如頂生王過去有王名善住頂生肉胞十月滿足中生一兒因字頂生如是等類濕生人也畜生道中卵濕可知次辯寬狹者如雜心問為生攝趣為趣攝生論自釋云四生攝趣非趣攝生何故一切五趣不出四生故生攝五道中陰皆是化生五趣不攝是故五趣不攝四生也故俱舍云人傍生具四等如下隨喜釋(云云)。",
        "from": "X29n0594_004:0060c07_0",
        "context_with_next_sentence": true
    },
    {
        "source_sentence": "【經】若十二十或至三十者有云若十是菩薩出華嚴賢首品問子有定數何故云或耶答有三義一或開二乘或合為小乘開合不定二就昔三乘根性不定大品六千菩薩退羅漢迦葉本是緣覺值佛成聲聞三昔雖三乘根性終成菩薩故云或也。",
        "from": "X29n0594_004:0061a01_0",
        "context_with_next_sentence": true
    },
    {
        "source_sentence": "【疏】欻然譬本無今有者引涅槃一句彼經四處出之第九釋菩薩品差別無差別理事相對十五梵行品明得即無得無得即得約修因證果之得二十五師子吼品明有不定有無不定無約真俗相對二十六破定性明無性今初釋本無今有本有今無等者煩惱即真如於煩惱邊名本無於真如邊名本有本無即帶本有今從無煩惱邊名本無也言今有者即真如為煩惱於煩惱邊名今有於真如邊名今無今有亦即帶今無今從有煩惱邊名今有也故煩惱即本無今有真如即本有今無真如即煩惱即真如三世有法無有是處也將此釋經差別無差別者差別本是真如於差別邊是本無於真如邊是本有今從差別本是真如故於差別名本無也言今有者迷無差別為差別於無差是無邊於差別是有邊今從迷起差別故名今有也故結云差別即本無今有無差別即本有今無差即無差無差即差三世有法無有是處餘皆准此。",
        "from": "X29n0594_004:0061a06_0",
        "context_with_next_sentence": true
    },
    {
        "source_sentence": "【記】地論師云常法體用者章安難云本隱今顯者真如體昔在無明故云隱令無明既成真如故云顯顯名常用隱名常體今若顯已亦應更成無明故云顯已後沒。",
        "from": "X29n0594_004:0061a23_0",
        "context_with_next_sentence": true
    },
    {
        "source_sentence": "【記】云應言煩惱無始體即菩提故名無終者若云別說者煩惱是本者故名無始今日斷之故名有終菩薩初證是有始盡未來際不滅是無終今相即說離菩提無煩惱故煩惱是菩提之無始離煩惱無菩提故菩提是煩惱之無終生死涅槃例然即常住之法也。",
        "from": "X29n0594_004:0061b03_0",
        "context_with_next_sentence": true
    },
    {
        "source_sentence": "【記】云引章安五解初三諦者應云真俗是本無今有中道是本有今無真俗即中中即真俗名三世有法無有是處餘四釋例然思之判釋不稱經文初二句相即故不可也(思之)。",
        "from": "X29n0594_004:0061b09_0",
        "context_with_next_sentence": true
    },
    {
        "source_sentence": "【疏】身受心法即宅等者準俱舍論四念住前有五停心位頌云。",
        "from": "X29n0594_004:0061b13_0",
        "context_with_next_sentence": true
    },
    {
        "source_sentence": "　為通治四貪　　且辨觀骨鏁　　廣至海復略　名初習業位　　除足至頭半　　名為已熟修　繫心在眉間　　名超作意位論曰修不淨觀正為治貪然貪差別略有四種一顯色貪二形色貪三妙觸貪四供奉貪緣青瘀等修不淨觀治第一貪緣食等修不淨觀治第二貪緣蟲蛆等修不淨觀治第三貪緣屍不動修不淨觀治第四貪若緣骨鏁修不淨觀通能治如是四貪以骨鏁中無四貪境者解曰此明治四種貪等緣青瘀境翻美妙青等緣被犲狼等食翻端正相故緣蟲蛆翻美妙觸緣屍不動翻供奉事等此四不淨觀各治一種(釋治四貪訖)若觀骨鏁能治四貪見骨鏁時時無妙顯色及形色妙觸妙威儀等(釋頌一句云且辨觀骨鏁)初觀骨鏁乃至海際從海際復至一人名初習業位次觀自身從足至頭半皆見自骨名已熟修位次繫心在眉間發八色光明名超作意位(云云)頌曰。",
        "from": "X29n0594_004:0061b15_0",
        "context_with_next_sentence": true
    },
    {
        "source_sentence": "　入修要二門　　不淨觀息念　　貪尋增上者　如次第應修論曰能正入修略說二要門也入修要門有多種故諸有情類行別眾多故入修門亦有多種一廣即眾多次有五種謂多貪不淨多嗔慈悲多癡緣起著我六界尋伺持息然從多分最略二門一不淨觀二持息念故唯此二名曰要門不淨治貪持息治尋從多分說各能治一正理論云就近治門說不淨觀能治貪病非不治餘息念治尋應知亦爾故頌云貪尋增上者從強而說不淨治貪記引頌別釋論又略所言貪下釋頌不淨觀三字數息等下釋頌數息二字(思之)論如是已說入修二門由此二門心便得定心得定已復何所修下三頌明四念住也前兩頌別相念住故一頌偈總明想念住初兩頌明別相者頌曰。",
        "from": "X29n0594_004:0061c07_0",
        "context_with_next_sentence": true
    },
    {
        "source_sentence": "　依已修成止　　為觀修念住　　以自相共相　觀身受心法　　自性聞等慧　　餘相雜所緣　說次第隨生　　治倒故唯四論曰依已修成滿勝奢摩他為毗鉢舍那修四念住者此總釋念住意奢摩翻止毗鉢翻觀正理云已修成止以為所依為觀速成修四念住非不得定者能如實見故詳此論意釋五停心觀為心敬勤修於止。",
        "from": "X29n0594_004:0061c21_0",
        "context_with_next_sentence": true
    },
    {
        "source_sentence": "爾時假想觀骨鏁等一相住心名為止四念住觀取身受心法差別之相又於身中而取種種差別之相除其四倒生如實見故名觀論如何修四念住耶問也論謂以自共相觀身受心法身受心法各別自性名為自相一切有為皆非常性一切有漏皆苦性及一切法空非我性名為共相正理釋云以自相共相觀身受心法謂修觀者慧心一境以自相於身境中一一別觀修四念住分別此法與所餘法有差別義名觀自相分別此法與所餘法無差別義名觀共相且身念住觀自相者謂觀察身內十處自性各別從眼至觸一一皆有處自相故如是於彼各別中有正智生名觀自相此自相觀得成滿時有道色起爾時方立自相種性身念住名此亦遍知彼法自相由此各別有正智生非於諸境中總生一智(云云)次身念住觀共相者謂觀察身一一處相雖有差別而身相同又於爾時觀十一切處俱是色相無有差別謂皆不越大種所造於彼一類法中有正智生名觀共相此相觀得成滿時有道色起爾時方立共相種性身念住名此亦遍知彼法共相由此總有一正智生非諸境中各生一智(言道色者是定境也)論身自性者大種造色受心自性如名自顯法自性者除三餘法者此出身受心法自性也(云云)又云於身計淨貪為自性受計樂我取為自性於心計常邊見一分為自性於法計我薩迦耶見為自性除此四已餘或為等流也解曰正理以自相共相觀身等四至一一別觀者自相別觀共相別觀初身念住自共別者先觀色境與餘十色別乃至無表亦餘十別觀此十一相各不同名自相別觀次觀彼十一種色總用色礙以為其相名共相別觀又次觀身非領納等與受等三體相各異名自相別觀又次觀身與餘受等總總用無常以為其相名共相別觀受心法三各有自共二相廣如俱舍記(云云)頌總相雜所緣者論云四中三種唯名不雜緣第四所緣通雜不雜若唯觀法名不雜緣若於身等二三或四總而觀察名為雜緣解曰或二合緣有六句或三合緣有四句或四合緣有一句總十一句從不雜緣法念住後無間引起雜緣念住論生復何緣次第者問次第也論隨境麤者應先觀故或諸貪欲於身處轉故四念住觀身在初然貪於身由欣樂受欣樂於受由心不調心之不調由惑未斷故觀受等如是次第解曰於四中色麤先觀於後三中受麤先觀於後二中心麤先觀法最細故所以後觀問五蘊次第相行為麤心為細何故念住想等為細心即細為麤答想行為法念住雖麤兼涅槃法極微細故麤細合論法念故在後說(云云)頌曰治倒故唯四者論曰此四念住如次治彼淨樂常我四種顛倒唯有四不增不減。",
        "from": "X29n0594_004:0062a04_0",
        "context_with_next_sentence": true
    },
    {
        "source_sentence": "【記】望大論至姿態者一色欲二形貌欲三言語欲四細滑欲五姿態欲六人想欲此顯形二是彼色欲攝此妙觸是形貌細滑二攝此供奉是言語音聲攝闕姿態人想(云云)。",
        "from": "X29n0594_004:0062c02_0",
        "context_with_next_sentence": true
    },
    {
        "source_sentence": "【記】大小應法須釋出之者悲小應鹿苑拔苦慈興法華大悲應而與其樂。",
        "from": "X29n0594_004:0062c06_0",
        "context_with_next_sentence": true
    },
    {
        "source_sentence": "【經】或當墮落者問佛知彼謗大乘即定墮落何言或耶答昔二萬佛所聞大乘竟今日起惡樂著三界佛初成道即擬大乘大機未熟聞必生謗謗即墮苦初不為說現無謗過攝以小乘且除其著後方說大得入一乘必無墮三途義墮與不墮不定名之為或初後皆大中間趣小根根性不定復名為或。",
        "from": "X29n0594_004:0062c08_0",
        "context_with_next_sentence": true
    },
    {
        "source_sentence": "【疏】五濁火燒五蘊舍者問五濁能燒火者見濁煩惱濁可名能燒眾生命劫三濁與五蘊無別何名能燒答眾生是假名命是色心上假立劫亦是假立故十四不相應中一命根二異生性三時此三為假能燒通於假實所燒唯實也又能燒五濁通於內外所燒不濁蘊唯在於內又能燒之火通於因果所燒之舍唯在於果又能燒之火通於二性煩惱見濁是不善性餘三是無記性所燒五蘊唯是無記性故有別也。",
        "from": "X29n0594_004:0062c14_0",
        "context_with_next_sentence": true
    },
    {
        "source_sentence": "【經】此舍已燒至害者問既言已燒復云無令為害者何耶答為說怖事是五濁火著此五濁與五陰舍合名為已燒躭著未久一乘善根未為火害故今誡云無令為害也。",
        "from": "X29n0594_004:0062c22_0",
        "context_with_next_sentence": true
    },
    {
        "source_sentence": "【經】具告等者問昔日為告為未告耶若已告者已說一乘竟如何第一經云我寧不說法今何以言具告耶答云欲說一乘教皆是心念擬宜而救不得所以息化實未告也故云誡門擬宜等。",
        "from": "X29n0594_004:0063a02_0",
        "context_with_next_sentence": true
    },
    {
        "source_sentence": "【疏】不識八苦者謂生苦老苦病苦死苦愛別離苦怨憎會苦求不得苦五盛陰苦釋此八苦有三門分別一釋名二辯相三對三苦共相收攝初釋名者一生苦者報分始起謂之為生生時有苦就時立稱故名生苦衰變名老老時有苦就時為目名為老苦四大增損謂之為病病時有苦就時彰名陰壞名死死時有苦亦就時立目愛別離者所念分張名愛別離緣離生惱就緣立稱怨憎會者所苦強集名怨憎會因生惱亦就緣立稱求不得者所悕不稱名求不得因求生惱亦就緣立稱五盛陰苦者五陰熾盛名五盛陰陰盛是苦就體立稱亦可盛者受義五陰盛受前七苦應言五盛陰苦也次辯相何者生苦如五王經說始從識支乃至出胎名之為生涅槃經中生通始終不同經分為五一者初出所謂識支報始名初初起名出二者至終謂名色支色心具足對前說終三者增長謂前名色增為六入四者出胎五者種類謂出胎後乃至老死於中連連剎那新起名之為生何者老苦如涅槃經中釋有二義一者終身所謂髮白形枯色變名老二名念念老始從識支乃至老死連連遷變名之為老始終念念始終為二一者增長謂從識支乃至盛年念念遷變二者滅壞年衰已後念念老也何者病苦如涅槃中釋兩義一者身病所謂四大增損不調及餘客病二者心病所謂歡忻憂恐怖愚癡等也何者死苦如涅槃中說死有三一者放逸死謂謗大乘方等經典二破戒死謂犯三世諸佛禁戒三者壞命死謂身盡命終經分二一命盡死二外緣死命盡中經說有三一者命盡而福不盡正報雖滅依報猶存二者福盡而命不盡依報雖亡正報猶存此亦通名命盡死也三者福命俱盡依正俱滅外緣死中經謂有三一者自害二者害他三者俱害何者是愛別離苦所別有二一內二外內者是親戚眷屬外謂資產何者怨憎會苦怨憎有二一內謂惡道報二外謂刀杖等緣何者求不得苦有二一因二果因中有二一者惡法求離不得二者善法欲求不得果亦有二一苦事求離不得二樂事求欲不得苦事有二一內二外三途苦報求離不得名內刀杖等緣名外樂中有二一內二外人天樂果求欲不得名內五塵妙境求欲不得名外何者五盛陰苦如涅槃說通攝前七為五盛陰苦三對三苦相攝者八中前七別配三苦後一總攝三苦就前七有通有別即壞即苦即行即苦義通前七生老病死苦苦所收若緣老失狀色病失強力死失壽命而致惱害壞苦所攝愛別離者壞苦所收怨憎會中有兩三塗苦報刀杖外緣而強集會苦苦所收涉求之行而強現前行苦所攝求不得中義具三苦於惡求離不得苦苦所收於善求合不得壞苦所攝涉求行心求離不得即行苦也五盛陰具前八苦。",
        "from": "X29n0594_004:0063a06_0",
        "context_with_next_sentence": true
    },
    {
        "source_sentence": "【經】而告之言等者希有之言即是歎也難得之語即是勸也汝若不取等者若不依我勸出火宅取三果車復必為渴火所燒而生憂悔。",
        "from": "X29n0594_004:0063c05_0",
        "context_with_next_sentence": true
    },
    {
        "source_sentence": "【經】種種珍玩奇異之物者三方便法於小乘為珍玩於一乘為奇異注云三車為珍玩人天為奇異。",
        "from": "X29n0594_004:0063c08_0",
        "context_with_next_sentence": true
    },
    {
        "source_sentence": "【經】如此種種羊車等者三乘之下亦說人天戒善果報不同故云種種菩薩化世聲聞從師並居人間之類故譬羊緣覺進不化世退不從師喻之如鹿以表山林又羊性遲鈍譬聲聞鹿性勁疾譬緣覺牛強壯譬菩薩又羊形小譬小乘鹿處中譬中乘牛形大譬菩薩。",
        "from": "X29n0594_004:0063c10_0",
        "context_with_next_sentence": true
    },
    {
        "source_sentence": "【疏】從爾時至適子所願等者稱悅忻心名為適願既云聞父所說故是聞所生慧也心各勇銳者勇進也銳利也三乘不同故名為各思心動慮者釋思所生慧前方便也勇銳是初慮互相推排者推謂觀四諦理十六行相初踐四聖諦跡故名為排邪正未決名互相者如觀苦諦境苦無常無我不淨名為正常樂我淨名為邪於此未審或不淨排淨或淨排不淨名為互相由觀未熟故三諦準知(云云)。",
        "from": "X29n0594_004:0063c16_0",
        "context_with_next_sentence": true
    },
    {
        "source_sentence": "【疏】觀三十二諦等者記指釋籤廣明今略知大意有三品忍下品具觀八諦下各四行相初觀欲界苦次觀上兩界苦乃至欲界道次上兩界道上下各十六名三十二諦觀次中忍二十四周減行七周減緣各三行名減行各一行但名為緣減復七諦名減緣八諦下各三行相名減行皆從退向前減也至欲界苦諦下二剎那心觀一緣一行名中忍滿文云縮觀是也次一剎那心觀一緣一行名上忍滿餘如籤釋(云云)。",
        "from": "X29n0594_004:0063c24_0",
        "context_with_next_sentence": true
    },
    {
        "source_sentence": "【疏】上法說中先機發次障除佛喜無畏者經云志求佛道者是大機發也次說障除佛喜者障若未除不免火難佛即生憂起於怖畏諸子障斷至法華會說佛慧時佛生歡喜而無所畏故佛歡喜顯子障除也今譬中先免難者經云無復障礙是先免難歡喜踊躍是子歡喜各白父言下即是索車約經文相兩處前後若約於人必先障除後機發也。",
        "from": "X29n0594_004:0064a09_0",
        "context_with_next_sentence": true
    },
    {
        "source_sentence": "【疏】無索小者此師意云今法華中言願賜我等三種寶車是索小果此師不知在鹿苑時已得果竟非昔未得今日索也只由略開權時斥方便今雖索小意求於大故云大乘機發也。",
        "from": "X29n0594_004:0064a16_0",
        "context_with_next_sentence": true
    },
    {
        "source_sentence": "【疏】四二乘果門外者正使是煩惱障斷煩惱障盡得小果佛果在習氣無知門外者習氣是正使之餘習無知者塵沙障於俗諦三昧理不了名為無知。",
        "from": "X29n0594_004:0064a20_0",
        "context_with_next_sentence": true
    },
    {
        "source_sentence": "【疏】今當為爾至圓教菩薩是者此四教菩薩各得一句具足而論一教菩薩各具四句謂索不索亦索亦不索非索非不索也藏教四者一三祇百劫位名不斷二三十四心位名斷三雙取名亦斷亦不斷四除前相約理名非斷非不斷此四對昔皆不索是一句在今皆索是二句今昔相對名亦索亦不索是三句除前相約理名非索非不索是四句即成十六句也通教四斷者一乾慧性地名不斷二八人至八地名斷三菩薩地侵習未盡名亦斷亦不斷四除前相約理名非斷非不斷此四在昔名不索在今名索今昔雙取名亦索亦不索除前相約理名非索非不索成四四十六句也別教四斷者一十信名不斷二十住入空名斷三十行出假斷塵沙未斷無明名亦斷亦不斷四十迴向修中十地證中名非斷非不斷此四對昔名不索對今名索雙取名亦索亦不索除前相約理名非索非不索成十六句圓教四斷者一名字位是不斷二觀行位名斷三相似位名亦斷亦不斷四十住已上名非斷非不斷此四對一不索約性得二索約修得三亦索亦不索雙取四非索非不索除前相約理即成十六句圓人約當教進後位名索也若藏歷四教索成四箇十六句通有三別有二圓有一或漸入或頓入或不定入此四教菩薩通五時鹿苑密餘顯露以論故云宏綱大統也二乘在昔密入亦有頓漸不定思之。",
        "from": "X29n0594_004:0064a23_0",
        "context_with_next_sentence": true
    },
    {
        "source_sentence": "【疏】世人執等者記云並由不說佛菩薩乘離合初後至不會者謂鹿苑中因名菩薩果名佛乘故云初合方等已去名為後離即演門三教菩薩也問圓乘云一乘大乘上乘菩薩乘佛乘有何同異答名異體同所對別故若對三乘故名一乘文云從一佛乘分別說三是也對小名大乘通四教菩薩對中下名上乘對佛名菩薩乘對因名佛乘皆通四教今簡前三唯圓不會也。",
        "from": "X29n0594_004:0064b23_0",
        "context_with_next_sentence": true
    },
    {
        "source_sentence": "【疏】華嚴第八云下等者記云初三從應第二從機恐誤觀文皆從機說如云下劣厭沒者是機鈍根利等皆從機也。",
        "from": "X29n0594_004:0064c07_0",
        "context_with_next_sentence": true
    },
    {
        "source_sentence": "【疏】三解脫法出聲聞乘等者出是因義謂從因至果名出也又云聲聞乘相者即行行之相也。",
        "from": "X29n0594_004:0064c10_0",
        "context_with_next_sentence": true
    },
    {
        "source_sentence": "【疏】光宅取盡無生二智為體者俱舍云盡無生智二相何別頌曰。",
        "from": "X29n0594_004:0064c12_0",
        "context_with_next_sentence": true
    },
    {
        "source_sentence": "　智於四聖諦　　知我已知等　　不應更知等　如次盡無生論曰如來論說云何盡智謂無學位若正見知我已知苦我已斷集我已證滅我已修道由此所有智見明覺解慧光觀是名盡智解曰此總別智之異名決斷名智推求名見離闇名明悟理名覺了達名解擇法名慧光謂照觀謂察此即名異其體一也論云佛無生智謂正見知我已知苦不應更知乃至我已修道不應更修乃至名無生智正理云謂非擇滅有無生故此智得生智託無生名無生智(云云)若單取無生智則通大乘今言盡等唯局於小不可為體又因不含萬德故而獨言果耶。",
        "from": "X29n0594_004:0064c14_0",
        "context_with_next_sentence": true
    },
    {
        "source_sentence": "【疏】果正因傍者若從親修因正果傍今從慕果行因故云果正耳。",
        "from": "X29n0594_004:0065a02_0",
        "context_with_next_sentence": true
    },
    {
        "source_sentence": "【疏】若內因斷結等者問有為能斷斷即斷結斷結得名乘外果已證極何得名乘攝答有為藉理體能運得名乘真如是乘性亦得名乘攝問佛果既運息運息不名乘如何至果時猶得名乘攝答至果雖運息自行達到得名乘化他盡未來令他增進名乘攝。",
        "from": "X29n0594_004:0065a04_0",
        "context_with_next_sentence": true
    },
    {
        "source_sentence": "【疏】云運入無餘者般若云我皆令入無餘涅槃即令眾生入無餘也又大經云安置諸子秘密藏中皆是其例問定性聲聞入無餘自證許可名乘攝利他門中永入滅如何亦得名乘攝答大乘二利俱名運是故化他得名乘彼無化他之能運為是自行種類名乘攝。",
        "from": "X29n0594_004:0065a09_0",
        "context_with_next_sentence": true
    },
    {
        "source_sentence": "【記】云三車容上下者是圓鏡疏釋二乘宅內名上車至宅外不見名下車如記(云云)。",
        "from": "X29n0594_004:0065a15_0",
        "context_with_next_sentence": true
    },
    {
        "source_sentence": "【疏】第二車等者法華前車雖等而子不等猶子不等令車不等若至今經車子俱等也言佛性同者若法華前約理鎔融無時不得等何待今日若約機說法華前教未言性等今日開會教行人理皆名等也。",
        "from": "X29n0594_004:0065a17_0",
        "context_with_next_sentence": true
    },
    {
        "source_sentence": "【疏】以法等故者約五乘七方便皆圓融法界無不平等止觀云觀念念心無非法性實相名等。",
        "from": "X29n0594_004:0065a21_0",
        "context_with_next_sentence": true
    },
    {
        "source_sentence": "【經】云其車高廣者此四字正明車體是性德三因高廣不二是正因不二而二即非高而高是了因非廣而廣是緣因即三而一是性德三因也若對修德但總名正因也即是車體眾寶下是修德緣因有大白牛是修德了因若明體與具度別應從眾寶下點今文合者緣因與正因俱因是所導白牛是能導故今點開則修性各三合則修二性一故合為大車也。",
        "from": "X29n0594_004:0065a23_0",
        "context_with_next_sentence": true
    },
    {
        "source_sentence": "【疏】廣敘車等者有人取後得智為車體根本智為白牛不說現為車體若取理與下寶所無別故不取也即用根本無分別智為能導後得智為所導今謂作此解者與光宅盡智無生智為車體何異故為章安所破。",
        "from": "X29n0594_004:0065b06_0",
        "context_with_next_sentence": true
    },
    {
        "source_sentence": "【疏】譬如來知見深遠者實相非知非見而知見法界橫周十界故廣廣遠也竪徹三諦之源即三而一故深深高也。",
        "from": "X29n0594_004:0065b11_0",
        "context_with_next_sentence": true
    },
    {
        "source_sentence": "【疏】眾寶莊校至四辯者譬萬行修餝止觀譬無量道品名眾寶是萬行異名耳。",
        "from": "X29n0594_004:0065b14_0",
        "context_with_next_sentence": true
    },
    {
        "source_sentence": "【疏】四辨下化者四辨如記釋今明意者謂從初凡心時修此四辯至初住位時即能下化眾生。",
        "from": "X29n0594_004:0065b16_0",
        "context_with_next_sentence": true
    },
    {
        "source_sentence": "【疏】真實萬善者此約果時名真實為在因時用無緣慈熏法性至分果初住時即能布施化也止觀云道品所攝十力無畏十八不共之法不與他共名珍奇嚴飾。",
        "from": "X29n0594_004:0065b18_0",
        "context_with_next_sentence": true
    },
    {
        "source_sentence": "【疏】四弘堅固大慈者四弘即四無量心慈無量即眾生無邊誓願度是苦諦悲無量即煩惱誓願斷是集諦喜無量即是法門無數誓願學是道諦捨無量即是平等捨慈悲之心即是佛道誓願成是滅諦如下妙莊嚴品釋(云云)。",
        "from": "X29n0594_004:0065b22_0",
        "context_with_next_sentence": true
    },
    {
        "source_sentence": "【記】四攝者謂布施愛語利行同事(云云)。",
        "from": "X29n0594_004:0065c03_0",
        "context_with_next_sentence": true
    },
    {
        "source_sentence": "【記】指止觀云道品調適即無作道諦七覺也除覺分者除身口之麤達麤言及軟語也捨覺分者圓捨十界依正達九界皆佛界名捨定覺分者即照而寂精進覺分者三業念念趣三德也擇覺分者擇是慧性簡權入實喜覺分者喜於自行化他皆得入實念覺分者明記為性不為惑染。",
        "from": "X29n0594_004:0065c04_0",
        "context_with_next_sentence": true
    },
    {
        "source_sentence": "【疏】七覺者取定慧莊嚴車體也。",
        "from": "X29n0594_004:0065c10_0",
        "context_with_next_sentence": true
    },
    {
        "source_sentence": "【疏】觀練熏修者此約正助合行也由因時修三觀心為正行未能相應即因觀練等禪助之令速入理三觀理心融彼事禪俱成實相名曰合行止觀云諸禪三昧起六神通名重敷今疏闕神通通是定用故不說。",
        "from": "X29n0594_004:0065c11_0",
        "context_with_next_sentence": true
    },
    {
        "source_sentence": "【記】丹枕至即三而一者喻中動靜相即實體與用亦復如是者體是靜用是動如云自因之果是動法性無動是靜而動故云而到是法身德也萬行是動無作是靜於正行時而達理故名無作也即解脫德眾智是動莫觀是靜用處達體名為莫觀即般若德止觀云四門歸宗體息諸行名丹枕。",
        "from": "X29n0594_004:0065c16_0",
        "context_with_next_sentence": true
    },
    {
        "source_sentence": "【疏】白是色本者是修德了因名修德般若與本淨了因合故云相應止觀譬四念處破八倒之黑名白牛。",
        "from": "X29n0594_004:0065c22_0",
        "context_with_next_sentence": true
    },
    {
        "source_sentence": "【疏】體具萬德者謂性德了因體非前車體也。",
        "from": "X29n0594_004:0065c24_0",
        "context_with_next_sentence": true
    },
    {
        "source_sentence": "【疏】又念處下約無作四諦也念處境是苦諦苦即有因即集諦四正勤至五力是無作道諦七覺八正是無作滅諦若準餘文三十七品總是道諦今無作四諦一中具四故且對之(云云)。",
        "from": "X29n0594_004:0066a01_0",
        "context_with_next_sentence": true
    },
    {
        "source_sentence": "【疏】僕從等者僕使之人從在後儐在前侍衛左右此約助道法門也兩教二乘為從三教菩薩為儐眾魔樂生死為左外道樂諸見為右皆是扶車法門正助不二權即實也餘如記釋(云云)。",
        "from": "X29n0594_004:0066a05_0",
        "context_with_next_sentence": true
    },
    {
        "source_sentence": "【記】粗點十觀者其車高廣即不思議境張設幰蓋是發心內枕是安心風即破遍外枕通塞白牛即道品僕從即助開遊四方是次位位中具安忍離法愛也。",
        "from": "X29n0594_004:0066a09_0",
        "context_with_next_sentence": true
    },
    {
        "source_sentence": "【疏】一切法趣等者記指止觀第二引云大品中始自色心終至種智並明趣也大論釋云云何菩薩為世間趣故發菩提心菩薩為眾生說色趣空乃至種智為眾生故說色非趣非不趣乃至種智故解曰能趣色為假所趣空為真非趣非不趣為中若餘文一切法趣色能所皆假色尚不可得能所皆空云何當有趣非趣正顯中道前能所為開次總能所為合也。",
        "from": "X29n0594_004:0066a12_0",
        "context_with_next_sentence": true
    },
    {
        "source_sentence": "【疏】於一佛乘分別說三者有二意一是少分二是全分若執三為究竟即是少分若約如來本意是如來藏法即是全分也。",
        "from": "X29n0594_004:0066a19_0",
        "context_with_next_sentence": true
    },
    {
        "source_sentence": "【疏】若富而非子是子而貧者應具四句一父富非子謂華嚴方等般若中圓佛名父富前三教機名非子二父貧非子者前三教佛父貧對圓教機名非子三父貧而是子者三教佛對當教機名父貧而是子也四父富而是子者今經圓佛名父富開三教機是圓人名是子故等也。",
        "from": "X29n0594_004:0066a22_0",
        "context_with_next_sentence": true
    },
    {
        "source_sentence": "【疏】所以至釋兩等者記云恐悞但財況子耳准左溪文句云心等子等則是心等由財富故其心則等不言誤也言一國者以寂光望同居也寂光遍益十界三因之子猶尚不盡況同居中昔日結緣了因二乘眾生也。",
        "from": "X29n0594_004:0066b04_0",
        "context_with_next_sentence": true
    },
    {
        "source_sentence": "【經】舍利至虗妄不者問也眾皆疑云始則許三終遂不與似若虗言初不許一後即賜大豈非虗妄問何故許而不與不許而與答權言接引故許理本無三故不與初若許大機緣不受無由出宅故不許也大機既發稱佛本心是故與也。",
        "from": "X29n0594_004:0066b09_0",
        "context_with_next_sentence": true
    },
    {
        "source_sentence": "【疏】第三歎述者經云善哉善哉是歎如汝所言是述。",
        "from": "X29n0594_004:0066b14_0",
        "context_with_next_sentence": true
    },
    {
        "source_sentence": "【疏】得無生智名自在者我見苦已不復更見乃至我修道已不復更修作是念時無漏智慧見非覺也盡智名無繫者苦我已知集我已斷乃至道已修名為盡智。",
        "from": "X29n0594_004:0066b15_0",
        "context_with_next_sentence": true
    },
    {
        "source_sentence": "【經】求一切智等者有云觀空智三乘同有今謂不爾是如來果地一切智也佛智者他云觀有事智唯佛獨成由自覺生此二智故名自然智不從他聞名無師智今謂從佛果說名佛智智從理說名自然果極名無師。",
        "from": "X29n0594_004:0066b19_0",
        "context_with_next_sentence": true
    },
    {
        "source_sentence": "偈經其宅久故者有云竪論識蘊無始念念生滅名久故今云三界者從所變說三界及有情皆是第八識相分相不離心心外無境心無始故三界無始故云無始為久也非近變趣名非今所造為故無常卑鄙名頓蔽者即第八識能變所變念念無常非常是住法名卑鄙非漸滅故名頓蔽也堂舍高危者有云色蘊無常高必易傾危必不安今文二釋一約正報二約依報即是因緣觀心二義今約正報即是色蘊念念相續故高無常故危二約依報土不免墮落者舉依取正有情雖生上界壽盡還墮三途生上故高還墮故危柱根摧朽者有云行蘊今云命根即是行蘊攝念念遷謝故名摧朽摧折朽壞也言支持者由過去行業未謝命即連持不斷業謝故命即斷絕如世柱根由基陛故基陛若毀柱根即壞梁[打丁+東]傾斜者有云受蘊無常既失正受何可安哉今云意識維持一身由於意識為主綱維一屋由於梁棟居先梁棟無柱而不存譬意識無命根而不住。",
        "from": "X29n0594_004:0066b24_0",
        "context_with_next_sentence": true
    },
    {
        "source_sentence": "【疏】印師三十六物者髮毛爪齒眵淚涕唾垢汗大小便皮膚面肉與骨髓肪膏腦膜筋脉連脾腎心肺並淡膿肝膽胃胞肚肱。",
        "from": "X29n0594_004:0066c17_0",
        "context_with_next_sentence": true
    },
    {
        "source_sentence": "【疏】因緣觀心兩釋者記云從命根已下皆屬觀心者恐文不然文皆有二釋故如命支持是因緣亦云兩足是觀心梁棟二釋初是因緣次是觀心墻壁二釋亦然周障二釋三十六物是因緣今家釋是觀心思之。",
        "from": "X29n0594_004:0066c20_0",
        "context_with_next_sentence": true
    },
    {
        "source_sentence": "【疏】禽獸喻五鈍在前鬼神喻五利在後與入道不同何耶答眾生有二種使一鈍使麤屬愛魔利使細屬見魔故愛前見後今佛法正道緣理斷結於見道中有二種人鈍人用無常苦二行相入見道故先斷愛利人用空無我二行相入見道故先斷見也故不同也。",
        "from": "X29n0594_004:0066c24_0",
        "context_with_next_sentence": true
    },
    {
        "source_sentence": "【疏】八鳥譬八慢者盛壯憍是對我慢性憍是大慢富憍是過慢自在憍是邪慢壽憍是增上慢聰明憍是憍慢行善憍是卑慢色憍亦是過慢同前富憍故俱舍等七慢同也言鵰者此鳥有力能取麞鹿如勢人能取人財言鵄者鵄鳥力強諸鳥不犯如人盛壯無敢以欺言梟者自貴其身反食其母如人未貴反害貧兒言鷲者晝食死屍夜歸山宿自在往來適悅於常如人有自在力愚智並欺言烏者此鳥壽長故俗云千年老鴻也如人長壽從少至老無有衰橫故以生憍言鵲者于鵲鳴行人至除凶示吉皆是鵲懷如人聰明博學今古而生憍也言鳩者性雖是貪而不敢食如人齊菜而生於憍故喻其善言鴿者姓好婬愛墮此鴿身如人身端互相愛惜。",
        "from": "X29n0594_004:0067a06_0",
        "context_with_next_sentence": true
    },
    {
        "source_sentence": "【經】搏撮者搏擊打也撮持取也手擊曰打也言撮者手少取也釋名撮卒也謂暫卒取之玉篇云四圭曰撮謂三指取也手把作[打丁+篡](子活反)非今所用摣者釋名摣叉也謂五指俱往叉取玉篇五指投擎也。",
        "from": "X29n0594_004:0067a19_0",
        "context_with_next_sentence": true
    },
    {
        "source_sentence": "【經】啀齜嘷吠者聚脣露齒名啀齜出聲大吼名嘷吠啀(五佳反)犬鬪也齜(士佳反)齒不正也又嘷者玉篇咆鳴也經魑魅者(上刃知切下美秘切)說文玉篇老精物也通俗文山澤精謂之魑魅謂山神曰魑澤神曰魅魍魎者通俗文云木石變恠名魍魎春秋及玉篇云水神也。",
        "from": "X29n0594_004:0067a23_0",
        "context_with_next_sentence": true
    },
    {
        "source_sentence": "【經】孚者(抏夫反)信也即母伏卵時側聽聞卵中[唶日+月](子猎反)聲母即啄卵破子即得出若不啄穿子即悶死有此之應謂之信也玉篇姥(莫古切)伏也即是老母伏養名孚通俗文孚(疋附切)卵化曰孚廣雅云孚生也方言鷄伏卵未孚生蒼頡玉篇云乳者謂養子也言產生者產亦生也。",
        "from": "X29n0594_004:0067b04_0",
        "context_with_next_sentence": true
    },
    {
        "source_sentence": "【疏】從自類因者俱舍頌曰。",
        "from": "X29n0594_004:0067b10_0",
        "context_with_next_sentence": true
    },
    {
        "source_sentence": "　同類因相似　　自部地前生　　道展轉九地　唯等勝為果論曰同類因者謂相似法與相似法為同類因論疏云謂相似法與相似法為同類因者準此論文若是與相似法為因名同類因似相同類之因名同類因(云云)論善五蘊與善五蘊展轉相望為同類因染污與染污無記與無記五蘊應知亦爾疏云此中染言通其不善有覆無記以三十二法互為因故言無記者謂唯無覆無記法(云云)自部地前生者部五部即見所斷乃至修所斷也言地謂九地即欲界為一地四靜慮四無色為八此中見苦所斷法還與見苦所斷法為同類因非餘乃至修所斷還與修所斷為同類因又二欲界地還與欲界初靜慮與初乃至有頂與有頂為同類因(云云)然唯得與等勝為因非為劣因加行生故且如已生苦法智忍還與未來苦法智忍為同類因是名為等又即此忍復與從苦法智至無生智為同類因是名為勝(云云)。",
        "from": "X29n0594_004:0067b11_0",
        "context_with_next_sentence": true
    },
    {
        "source_sentence": "【經】鳩槃荼鬼者喻戒取戒取有二一善法戒取二惡法戒取執十善為因名善法戒執鷄狗等為因名惡法戒取故疏云初十善次云外道也。",
        "from": "X29n0594_004:0067c04_0",
        "context_with_next_sentence": true
    },
    {
        "source_sentence": "【經】蹲踞者有云重執隨順諸見戒生不緣餘法如踞土埵踞者垂足實坐倚也埵山土聚隅也述曰外道執斷常見如平地更於其上執戒禁取如土埵問戒禁何別答持鷄狗等戒名戒如性戒也裸形自餓等名戒禁如遮戒也此戒禁緣諸見起猶如土埵等言一尺二尺者若單執戒為勝因生取名離地一尺雙執順戒禁為緣因生取名二尺又或執為勝如一尺者述曰令戒禁為緣緣餘戒故名一尺也更執為因如二尺者述曰得五現涅槃果(五現涅槃如前六十二見中)戒取心須具二不然邪見所收今解如疏具善惡二戒故也(云云)。",
        "from": "X29n0594_004:0067c07_0",
        "context_with_next_sentence": true
    },
    {
        "source_sentence": "【疏】謗無因果者執惡禁戒非因為因謗無五戒十善有漏之因如捉狗兩足橫計非想為解脫名果撥無有漏人天之果如以脚加頸望撥世間因果似邪見斷見自執非因非果為因果是戒取見及常見集本得果下釋所撥因果五戒十善之因本得人天之果如捉狗足及不樸失聲是喻有漏之因聲即喻果利見撥者外道執自戒取名利見撥有漏苦因不得有漏苦果名捉狗兩足撲令失聲也若不作此解便同邪見(云云)次觀解者有三初解兩句次又云下廣釋第二句加第三句次又云下重釋第二第三句兼第四句初解疏云修六行觀伏貪者外道六行始觀之時六行俱觀修成之時於上各觀一行不具觀六六行名為等智以近分有漏定離昏沈掉舉名之為等厭下欣上目之為智此六行是近分定不得言別起近分別生六行然六行通佛弟子外道共修俱名等智六中前三無間道斷故云厭下苦麤障後三解脫道證故云攀上靜妙離問佛弟子既修等智何故六行不名為煗答良以厭下欣上有漏等智伏惑而非見道方便不名為煗煗等善根三界皆厭無欣生處以增背有故又觀諦理故不同也又問六行生上色界得根本定不答若利根人身在欲界六行伏惑即引得根本定若鈍根人有不染無知以為定障於欲更作意斷定障始得耳又問生上界得彼定時為是有漏為無漏耶答通漏無漏若有漏定入亦有漏若得無漏者入即無漏出定即有漏也貪欲為狗覺觀心為兩足數息觀止覺觀心如捉兩足不淨觀伏貪欲如撲狗貪欲因既被伏果必不生如不能聲第二釋第二句撲如前能生禪定等者由伏欲界貪即能發色界諸定於欲界貪更不復起如撲令失聲以能生顯所不生故也第三釋一往制心者最初用不淨觀名一往未能得伏名未失聲不淨觀常在貪境無有間念名常繫在緣如脚加頸者脚喻不淨觀頸喻貪欲觀在於境如脚如頸也貪不得起方是失聲。",
        "from": "X29n0594_004:0067c18_0",
        "context_with_next_sentence": true
    },
    {
        "source_sentence": "【疏】身見竪入者俱生我見通於三世故云竪也計我自在者計我為主為宰主有自在宰有割斷是分別起我輕拒賢善崇重暴惡故云不修善等即是輕拒賢善裸形無耻即是崇重暴惡名慚愧無明覆閇名為黑。",
        "from": "X29n0594_004:0068b03_0",
        "context_with_next_sentence": true
    },
    {
        "source_sentence": "【經】四面一時者有云生老病死等為四面與八苦中四能燒火同故今但為四念處起四倒五濁八苦也問四倒可然五濁八苦如何答於身受等計我是我見計斷常是邊見撥無出世因果是邪見持鷄狗戒是戒取妄計非想為涅槃是見取即是見濁於身受等起貪嗔癡等是煩惱濁計有眾生為實是眾生濁有連持命是命濁四在時中名劫濁由此五濁今身受心法念念無常故名為火八苦者即於別等有生老病死愛別離怨憎會五盛陰八苦所煎今身等四念念無常故云火也問八苦前後何名一時答身受等四俱生老等故名一時也。",
        "from": "X29n0594_004:0068b08_0",
        "context_with_next_sentence": true
    },
    {
        "source_sentence": "【經】爆聲震裂者疏不釋棟梁椽柱者前意識及脊骨為棟梁筋骨及支節為椽命根及兩足為柱故此不釋也初解約死苦命根斷四大離名爆裂次解病苦名為爆死苦名裂也。",
        "from": "X29n0594_004:0068b19_0",
        "context_with_next_sentence": true
    },
    {
        "source_sentence": "【疏】非想亦有八苦等者言心生異念者謂欲界身修無色界悲想地定即心異緣無所有處乃至空處等名為異緣念只是緣耳言念念不住者謂相續至後名老苦又八六四二長時名老苦言行心擾擾者得彼定由被十通心所動亂行人名為妨是行陰攝故名行心文欠一苦謂別離即失彼定名別離也。",
        "from": "X29n0594_004:0068b23_0",
        "context_with_next_sentence": true
    },
    {
        "source_sentence": "【經】毒害火等者毒害譬見思火灾譬四倒八苦故云非一。",
        "from": "X29n0594_004:0068c05_0",
        "context_with_next_sentence": true
    },
    {
        "source_sentence": "【經】在門外立者一將行之時將入宅救子又立者不行之緣譬佛待機方入生死度物而不他行也又立者諸子背化流轉生死如來眾德久立也又立者不安之皃聖人雖復息跡世外欲應生死樂習繫安也此諸解不及疏中(云云)。",
        "from": "X29n0594_004:0068c07_0",
        "context_with_next_sentence": true
    },
    {
        "source_sentence": "【疏】先因等者約理釋中因無明故而有戲論無明是界外惑戲論是界內見思惑無明是疎因見思是親因即感分段生死苦名入宅也。",
        "from": "X29n0594_004:0068c12_0",
        "context_with_next_sentence": true
    },
    {
        "source_sentence": "【經】此苦難處者有云利鈍惱他況大火者即四倒八苦也謂因苦尚難處況果苦耶今疏意無無漏定慧如飢渴因有漏定生上二界細苦尚自難況遭欲界五濁大火苦耶。",
        "from": "X29n0594_004:0068c15_0",
        "context_with_next_sentence": true
    },
    {
        "source_sentence": "【經】益我愁惱者如來本擬無緣大悲教化眾生今但用法緣眾生緣教化故益我愁也。",
        "from": "X29n0594_004:0068c19_0",
        "context_with_next_sentence": true
    },
    {
        "source_sentence": "【疏】行具一切法名藏者低頭彈指小善皆是法界具一切法此善難見如地中藏六根具一切法示人易信如庫也。",
        "from": "X29n0594_004:0068c21_0",
        "context_with_next_sentence": true
    },
    {
        "source_sentence": "【經】生育等者令發菩提心為生發修菩薩行為育記云中間方便化為育育養也。",
        "from": "X29n0594_004:0068c24_0",
        "context_with_next_sentence": true
    },
    {
        "source_sentence": "【經】以眾寶物至車者說如來萬德作大乘之名故云以眾寶物造諸大車問三乘是方便可名造一乘是本有云何名造答三乘本來無方便說三故名造今大乘本性具眾德今約修亦名造也二義異又據理而論者三一本來無假說三一者皆是言詮即無名相中假名相說俱名造此就果車說之若就因車者以由用也藉三乘善根之寶以成今唯一之解故以眾寶物而造作之此二解者前約假名次約言詮其義無別前約理三一本無此雖有異俱是性德理乘之體今言造者不同他解本有性德三一顯修德三一性具眾德名眾寶依性起修名為造隨其本習各得大乘故名為諸約本習示佛乘故名為大。",
        "from": "X29n0594_004:0069a02_0",
        "context_with_next_sentence": true
    },
    {
        "source_sentence": "【經】上妙細氎者他有二義一用遮垢二用嚴飾一乘亦二義一能忘世禪之著名遮垢二即具一切三昧名嚴飾此解猶未出小乘遮垢之言應具五住方顯一乘之用耳今是無緣大慈以覆一切名嚴餝譬禪自在一行三昧定散無礙故名上妙微密叵知名細積功方證如積華用功成氎具諸功德聚林名價直千億自性無昏闇名鮮白離三惑垢名淨潔。",
        "from": "X29n0594_004:0069a14_0",
        "context_with_next_sentence": true
    },
    {
        "source_sentence": "【經】安處林野者無生死喧動稱寂然閑居智德森繁如林蕭然放曠譬如四野如來居之恬靜名安處此解亦未知無何生死之喧今大師意無二邊之喧名寂即無二死也(思之)。",
        "from": "X29n0594_004:0069a21_0",
        "context_with_next_sentence": true
    },
    {
        "source_sentence": "【經】其中眾生子者有引光宅學士和闍梨云凡夫識能更生識所生之識即是己兒故名為子得無漏竟識不復生成論師云眾生從無明識窟流來為佛所愛念故名為子有云子有二義一與佛同源眾生本性清淨如涅槃皆一味故二諸佛復此眾生本無六道謂計為六道以慈念之故稱為子此之四釋但得正因子義闕緣了二子故不可(云云)。",
        "from": "X29n0594_004:0069b01_0",
        "context_with_next_sentence": true
    },
    {
        "source_sentence": "【經】具足三明者宿命知過去天眼知未來漏盡知現在除愚故稱明也餘三天耳他心神境不除三際愚故不稱明也問俱舍云五識唯緣現天眼何得緣未來耶答與第六意識同時起即緣未來為第六緣三世境故。",
        "from": "X29n0594_004:0069b08_0",
        "context_with_next_sentence": true
    },
    {
        "source_sentence": "【疏】略不合知子先心者既用三車擬宜即知子先心竟故不頌也。",
        "from": "X29n0594_004:0069b13_0",
        "context_with_next_sentence": true
    },
    {
        "source_sentence": "【疏】去取終成二文者長行開譬有四一免難二索車三等賜四歡喜名取合譬但合免難及等賜不合索車及歡喜名去頌中頌譬具頌四義名取頌合譬但頌等賜及歡喜不頌餘二名去故長行與偈終成有二文也。",
        "from": "X29n0594_004:0069b15_0",
        "context_with_next_sentence": true
    },
    {
        "source_sentence": "【疏】今合又略等者一開譬等賜文中一標等心文云各賜諸子是二標等車文云等一大車是三廣大車文云其車高廣下是四釋有車之由文云所以者何是大長者財富下是五廣等心文云而作是念我財物無極不應以下是六釋廣心所以者何以我此物已下是今頌中對長行又前後長行中初合標等心文云是諸眾生脫三界者悉與是次合等車文云諸佛禪定解脫等娛樂之具是頌中第一標等車第二標等心故前後也又頌合大車長行云皆是一相一種聖所稱歎能生淨妙第一之樂今頌云是乘微妙等者一微妙頌上妙字二清淨頌上淨字三第一字頌上第一字四於諸世間為無有上頌上皆是一相一種聖所稱歎言無上者法身過世間故餘例釋之次無量頌有車之由者上合譬文在第一文云如來。",
        "from": "X29n0594_004:0069b20_0",
        "context_with_next_sentence": true
    },
    {
        "source_sentence": "爾時便作是念我有無量無邊智慧力無畏等諸佛法藏即是釋有車之由今頌在第四讀者應知。",
        "from": "X29n0594_004:0069c10_0",
        "context_with_next_sentence": true
    },
    {
        "source_sentence": "【經】又舍利弗下疏釋云行人可通不可通章先引惡數不應為五種人說又二初偈三人一憍慢如五千之徒二懈怠三計我見次偈二人一淺識博學世俗人二深著五欲人(初三小乘後二大乘)已上五人經云聞不能解亦勿為說。",
        "from": "X29n0594_004:0069c12_0",
        "context_with_next_sentence": true
    },
    {
        "source_sentence": "【經】若人不信下第二明五人名起惡謗者一毀謗是口業二嚬蹙是身業三疑惑是意業四毀法人從若佛在世下是第五謗人從見有讀誦下是於四法師一讀二誦三書四受持名為經者者是人故云謗人於讀等四人而生輕賤憎惡嫉妬結恨也。",
        "from": "X29n0594_004:0069c17_0",
        "context_with_next_sentence": true
    },
    {
        "source_sentence": "【經】其人命終下第三明五人獲惡果又二初明得果次告舍利弗下二行結初又二初明墮惡次如斯下明不得值佛初又三初地獄次畜生三賤人次明不值佛又三初明不值佛次明後墮惡道三明復得為人今疏總云獲惡果報是也次結如文問上來皆言莫為說似若無慈何名菩薩答有三意一聞必起謗無益有損故不可說即是慈也二者從果識因謗即致苦可不慎哉三者謗既有重罪信必有深福即勸信也初三報從重至輕上品地獄中品畜生下品人間受苦言地獄者他立一章今不要經云須彌山下有一百三十六地獄如下隨喜品說(云云)問何故謗經入無間耶答一乘是極樂經謗極妙法故感極苦處也問何故法華令謗者受苦耶答夫罪福從於理生順理萬惡永消違理眾苦並集故佛說法華示人罪福耳。",
        "from": "X29n0594_004:0069c22_0",
        "context_with_next_sentence": true
    },
    {
        "source_sentence": "【經】具足一劫者小劫也。",
        "from": "X29n0594_004:0070a13_0",
        "context_with_next_sentence": true
    },
    {
        "source_sentence": "【經】云若狗等者墮下賤獸中有四種一若狗野干二若作馲駝三有作野干四更受蟒身初謗極法及以尊人故墮在賤獸報二謗平等大慧之經故受愚獸報三佛有權實二教執權而破實故得一目報四謗法毀人之時心生嗔恚故受蛇身報。",
        "from": "X29n0594_004:0070a14_0",
        "context_with_next_sentence": true
    },
    {
        "source_sentence": "【經】為諸童子至擲者信經之人扶理利他謗則乖理損他損他故還得損報故有打擲也。",
        "from": "X29n0594_004:0070a19_0",
        "context_with_next_sentence": true
    },
    {
        "source_sentence": "【經】其形長大者嗔大法故受大苦身報不對聞法故受聾病報愚癡謗經故受於愚騃報不受行法故受無足報多令眾生不信故受為諸小蟲之所唼食報。",
        "from": "X29n0594_004:0070a21_0",
        "context_with_next_sentence": true
    },
    {
        "source_sentence": "【經】若得為人第三明餘報智論云謗法人非慳貪業故不生餓鬼中愚癡謗故得暗鈍報亦謗智慧經故得暗鈍報憍慢心謗故得矬陋報謗微妙法故得醜陋報謗開方便門法故得癵躄報謗正直經故得背傴報。",
        "from": "X29n0594_004:0070a24_0",
        "context_with_next_sentence": true
    },
    {
        "source_sentence": "【經】貧窮下賤為人所使者經備萬德為富貴謗富貴經故得貧賤報乘於一乘而遊四方得大自在今謗自在經故得不自在報故云為人所使此經能破凡夫二乘菩薩之病下經云若人有病病即消滅謗無病經得多病報。",
        "from": "X29n0594_004:0070b05_0",
        "context_with_next_sentence": true
    },
    {
        "source_sentence": "【經】若修醫道者即順方治病今謗順理法故得違理報。",
        "from": "X29n0594_004:0070b10_0",
        "context_with_next_sentence": true
    },
    {
        "source_sentence": "【經】常處下第二重明三品罪以生人中謗法餘業續更受毀經故墮地獄餘如文。",
        "from": "X29n0594_004:0070b12_0",
        "context_with_next_sentence": true
    },
    {
        "source_sentence": "信解品",
        "from": "X29n0594_004:0070b14_0",
        "context_with_next_sentence": true
    },
    {
        "source_sentence": "有云同異有八一生信處異身子從疑生信四十餘年懷疑故云欲以問世尊為失等中下根人從執生信四十餘年執小究竟執破生信今謂不然經云爾時大眾中至于千二百阿羅漢皆言動執生疑不合偏執也二廣略異身子述解則略中根陳悟則廣記云此不爾但是文異義同故身子云將非魔等及述五佛章等豈是略耶三遠近異者身子近序現世迦葉遠陳往昔現世但從鹿苑至法華往昔從華嚴訖一乘之說記云身子序我本著邪見時亦過道樹故不異也四通別異者身子自一身迦葉通四人記破云文異意同身子云我等不預又我等同入我等待又我不解四度言等敘失既然序得寧唯身子四眾八部即其人也五有無異者上無譬說今則有之此亦不可上有曇華但傍正耳六多少異上序三乘今述五乘此亦不爾上四部中亦有人天也七歡喜異者身子昔憂今喜迦葉昔不懷憂但今非意所求忽得大寶故喜今謂不然方等經中迦葉自悲敗種泣動大千寧於法說而得無憂耶八約人異上根一人中根四人下根無數者今謂根雖不同開示等無別亦如四眾八部上亦不少。",
        "from": "X29n0594_004:0070b15_0",
        "context_with_next_sentence": true
    },
    {
        "source_sentence": "【記】綺綬珪璋者朝服帶也珪是炎頭玉也璋是方玉也。",
        "from": "X29n0594_004:0070c11_0",
        "context_with_next_sentence": true
    },
    {
        "source_sentence": "【疏】善吉獨稱慧命者問何故於四人中在初耶有答云或可當時超席善吉在初或可善吉有轉教之功故故初列也今釋如疏。",
        "from": "X29n0594_004:0070c12_0",
        "context_with_next_sentence": true
    },
    {
        "source_sentence": "【經】偏袒者注云偏袒右肩名未起之時正被袈裟外國依律不著正背及偏袖衣著者得吉羅罪。",
        "from": "X29n0594_004:0070c15_0",
        "context_with_next_sentence": true
    },
    {
        "source_sentence": "【疏】僧首不求者執臈高而秀晚學不棄小而避所嫌自固全迷於一乘說彼乃存於三教故不求也。",
        "from": "X29n0594_004:0070c17_0",
        "context_with_next_sentence": true
    },
    {
        "source_sentence": "【經】但念空無相無作者唯念小乘三空門也一空攝二行謂苦諦下空無我行觀苦也二無相攝四行謂滅諦四行滅靜妙離觀涅槃無相也三無作即是無願攝餘十行謂苦下二苦無常集下四集因生緣道下四道如行出觀諸有為一切無願也此通有漏無漏三三慧所攝。",
        "from": "X29n0594_004:0070c19_0",
        "context_with_next_sentence": true
    },
    {
        "source_sentence": "【疏】相失譬近領火宅等者問略頌長行權實即是釋迦施漸頓化正是當機如何對父子相失答上文云今我亦如是即釋迦昔日王子既背王子名之為失安穩對不安穩子住不安穩處等名為相失也眾生即六道乃至知性欲等並是失也。",
        "from": "X29n0594_004:0071a01_0",
        "context_with_next_sentence": true
    },
    {
        "source_sentence": "【疏】大經觀方者記云不修故沒者即退大也入已沒者未斷見思為沒發自度心為出入已即度者譬觀或名入已或是佛性名即彼岸云即度也行有淺深故名煩惱為賊有遠近依初弘誓故安淺處有云空觀為淺恐悞思之。",
        "from": "X29n0594_004:0071a06_0",
        "context_with_next_sentence": true
    },
    {
        "source_sentence": "【經】遇向本國者不期而會名遇法華三昧經云反源盡欲令人還故鄉故鄉名無為號字清淨室佛答婆羅門云般若郡本際縣超入城絕勿里薩婆若樹下止。",
        "from": "X29n0594_004:0071a11_0",
        "context_with_next_sentence": true
    },
    {
        "source_sentence": "【疏】中止者此中有傍正人法因果傍有通別正唯有圓人是臣佐法是金銀等因是三教初心果是三教之果。",
        "from": "X29n0594_004:0071a15_0",
        "context_with_next_sentence": true
    },
    {
        "source_sentence": "【記】家本養性者喻也無緣慈悲為家養法身自利利他之性居方便土中法身為慈悲熏之欲垂迹取同居土中子圓機也。",
        "from": "X29n0594_004:0071a18_0",
        "context_with_next_sentence": true
    },
    {
        "source_sentence": "【記】但彼對勝應其義不成者五人界內熏劣應出界即見勝應通別菩薩界內見勝應出界亦只見勝應其義不成准小例大通別菩薩界外亦應更見圓勝應也故云豈應守舊(思之)。",
        "from": "X29n0594_004:0071a21_0",
        "context_with_next_sentence": true
    },
    {
        "source_sentence": "【經】商估賈客者此中估賈兩字同作估音上估稅之估切韻云估市稅也又云此估云賈如書云既我得賈客不是儂商功估也說文云行販曰商玉篇云坐販為賈賈亦舉下反賈亦訓買又賈者固也固物以待賓來求其利也喻舍那稟教之人他方菩薩稟教還他方教化如行販此間菩薩稟教於此間教化如坐販稟教非一故云眾多(思之)。",
        "from": "X29n0594_004:0071b01_0",
        "context_with_next_sentence": true
    },
    {
        "source_sentence": "【疏】或華著身者如觀眾生品天女散華至菩薩悉皆墮落至大弟子便著不墮時舍利弗神力去華不能令去故天女呵云勿謂此華為不如法仁者自生分別想耳若能於佛法出家有所分別為不如法觀諸菩薩華不著者已斷一切分別想故故知身子具於別惑名為分別華著身也。",
        "from": "X29n0594_004:0071b08_0",
        "context_with_next_sentence": true
    },
    {
        "source_sentence": "【疏】拜座者即不思議品新發意菩薩及大弟子雖復念座皆不能昇維摩詰云為須彌燈王如來作禮乃可得坐也。",
        "from": "X29n0594_004:0071b14_0",
        "context_with_next_sentence": true
    },
    {
        "source_sentence": "【疏】棄鉢者弟子品中時須菩提入維摩詰舍從其乞食時維摩詰取其鉢盛滿飯以敬田難之須菩提若能於食等者於法亦等於法等者於食亦等不斷婬怒癡亦不與俱乃至非聖人非不聖人雖成就一切法而離諸法相乃可取食次將悲田難之為未見中實理平等義非敬田不合受食既非敬田具足界外無明煩惱一體三寶未顯一德三德莫知與外道六師等無差別豈悲田若其伏是悲田亦而與食故云若須菩提不見佛不聞法彼外道六師是汝之師彼師所墮汝亦隨墮乃至入於邪見不到彼岸謗於佛毀於法不入眾數終不得滅度汝若如是乃可取食時須菩提既是小聖聞彼大法悲敬兩呵口訥心醉遂乃忙然不識以何言不知以何答便置鉢欲出其舍故云棄鉢。",
        "from": "X29n0594_004:0071b17_0",
        "context_with_next_sentence": true
    },
    {
        "source_sentence": "【記】以現說當等佛居法身地名以現說降世後名當諸子背大後名生受付財之化名熟今日四大弟子領佛此意也。",
        "from": "X29n0594_004:0071c07_0",
        "context_with_next_sentence": true
    },
    {
        "source_sentence": "【記】四見父等者始是過去受之時末是降世說鹿苑化故云始末也。",
        "from": "X29n0594_004:0071c10_0",
        "context_with_next_sentence": true
    },
    {
        "source_sentence": "【疏】寶机承足者二足喻定慧寶机喻一理依理起定慧如机承足修定慧皆約理如足依机言無生定慧者即理之定慧也即照而寂故一諦而三諦即寂而照故一境而三境以理對慧即一觀而三觀以理對定即一心而三止(云云)。",
        "from": "X29n0594_004:0071c12_0",
        "context_with_next_sentence": true
    },
    {
        "source_sentence": "【記】問四大弟子至納法既重者一既聞法譬二周二又聞方等般若諸菩薩不思議事皆名重也言驗先見非真者既見如來不思議身說不思議法等驗前見鹿苑垢衣不是真實也。",
        "from": "X29n0594_004:0071c17_0",
        "context_with_next_sentence": true
    },
    {
        "source_sentence": "【疏】遣傍人者文引華嚴四菩薩者引此為例耳初出世擬遣菩薩說法華如華嚴遣四菩薩亦不受也。",
        "from": "X29n0594_004:0071c21_0",
        "context_with_next_sentence": true
    },
    {
        "source_sentence": "【疏】淨名至惑著者彼香積佛品身子心念日時欲至當於何食而聞法乎若欲食者且待須臾當令汝得未曾有食時維摩詰即入三昧令諸大眾見上界分過四十二恒河沙佛土有國名眾香佛號香積與諸菩薩方共坐食問諸菩薩誰能致彼佛飯諸菩薩等咸皆默時維摩詰不起于座居眾會前化作菩薩相好光明威德殊勝令往上方問訊彼氣力安不願得世尊所食之餘於娑婆世界施作佛事等無令起惑著者身香是勝妙五塵即別惑恐彼生著故令攝之。",
        "from": "X29n0594_004:0071c23_0",
        "context_with_next_sentence": true
    },
    {
        "source_sentence": "【記】不論淨土至十七句者淨名云寶積當知直心至來生其國有二別一橫明十七句謂一直心二深心三大乘心此三從解得名四施五戒六忍七進八禪九智此六從修行明淨土因十四無量心十一四攝十二方便十三三十七品十四迴向十五說除八難十六自守戒行十七十善(已上橫訖)言竪者有十三句謂隨其直心則能發行隨其發行則得深心隨其深心則意調伏隨意調伏則如說行隨如說行則能迴向隨其迴向則有方便隨其方便則成就眾生隨成就眾生則佛土淨隨佛土淨則說法淨隨說法淨則智慧淨隨智慧淨則其心淨隨其心淨則一切功德(已上竪訖)。",
        "from": "X29n0594_004:0072a08_0",
        "context_with_next_sentence": true
    },
    {
        "source_sentence": "【疏】信力故不欺者信謂信教故不欺稟教修行故不怠由念力故不違其教故不嗔由定力故決知稟教獲利故無恨由慧力故知法無私受故不怨又欺怠是身惡嗔恨是意惡怨言是口惡離三之過故。",
        "from": "X29n0594_004:0072a20_0",
        "context_with_next_sentence": true
    },
    {
        "source_sentence": "【記】若得初果至名之為死者止觀二釋一約七方便名與死等四果俱名為死二約初三果名與死等羅漢名為正死。",
        "from": "X29n0594_004:0072a24_0",
        "context_with_next_sentence": true
    },
    {
        "source_sentence": "【記】是從般若至餘亦不易者記結十六意也恐人不悟更略釋之一同味易知(云云)二約理名別者法華名實相涅槃名佛性三約機者此如大獲謂三周受記彼如捃拾謂五千起去及人天被移四約法彼存藏通別名權此正直捨方便名實五論帶律儀者彼扶五篇七聚明常此經開方便門示真實相六語證彼兼小果者十仙外道皆得羅漢此經證唯開示悟入七受益彼無廣記者彼但有五萬五千無迹本二門授記此經則有八說時長短者彼是一日一夜此經八年九談常過未者此經五百塵點明過常未來但云常住不滅彼明未常經云云何得長壽等十論辯此如大陣謂迹門一代聲聞盡破本門三世垂迹盡破名大陣彼但破闡提及五千名餘儻十一現瑞別者彼面門是口表說教流至未來此眉間表中道會權歸實之理十二破執難易者二乘難破如此經闡提易破如彼十三領解近遠者彼觀現在經文中事名近此探領至法身時齊教至鹿苑時名遠十四述成不等者彼四教及外道等解其常住故云善哉善哉此述唯解於圓十五用治生死者此治敗種名死彼治有性闡提名生十六付有下有此者此經付下方涌出彼但付此土通。",
        "from": "X29n0594_004:0072b03_0",
        "context_with_next_sentence": true
    },
    {
        "source_sentence": "【記】子體父以大而比小者子信父疏云於三藏中得涅槃是不虗今為菩薩說大寧為虗妄故云以大比小也佛知此等下是父信子言無違者初受小化雖乖父心因小入大故名無違文云見思已斷是初乖聞大必不謗是後聞法華名無違也。",
        "from": "X29n0594_004:0072b24_0",
        "context_with_next_sentence": true
    },
    {
        "source_sentence": "【記】傍論授記者如善財尋善知識云於佛處發菩提也得授記並是傍也。",
        "from": "X29n0594_004:0072c05_0",
        "context_with_next_sentence": true
    },
    {
        "source_sentence": "【經】字某者注云眾生本名真如也我名某甲者即我是實際實際與真如無二即眾生與佛無別也故大品云眾生即性空佛亦即性空眾生如即佛如佛如眾生如無二無別也今謂此但約理而失事若從理說理無處所若從事者初發心時聞法結緣定有處所經中間略故言某也偈者問何故長行初勅善吉今辨迦葉說偈耶答善吉迦葉各有一能善吉有轉教之功迦葉有持法之用以二人前後互出問大品不令迦葉轉教今偈何故云佛勅我等說最上道答異口同音迦葉說偈即是善吉說也注云須菩提發譬舉其始迦葉說偈理其終既同解遞唱明德齊行等。",
        "from": "X29n0594_004:0072c07_0",
        "context_with_next_sentence": true
    },
    {
        "source_sentence": "【疏】十恩中初三恩是應身謂約慈悲室故次四恩是法身著如來衣故約所覆也後三是報身如來座故約能座也亦是三德異名又初三是因時蔭益眾生次四是果時蔭益後三是如來自行滿起化他用也若從能對室等三即名大恩初雙標恩次雙釋恩深若從所對即差別恩也。",
        "from": "X29n0594_004:0072c19_0",
        "context_with_next_sentence": true
    },
    {
        "source_sentence": "藥草喻品",
        "from": "X29n0594_004:0073a01_0",
        "context_with_next_sentence": true
    },
    {
        "source_sentence": "論七治中一顛倒功德者修五戒十善名顛倒謂是究竟不信佛果名上慢具九十八使名煩惱熾然一聲聞人謂與如來等者昔在鹿苑謂與如來皆是羅漢故涅槃云大羅漢佛與迦葉等五人是也三大乘上慢人謂無二乘者論意於前法譬二周會二歸一上慢人便謂無二乘故說兩譬潤三草二木即是有也有人云此品是出生經今家釋皆開方便無更出生若爾火宅亦云是名羊車等應亦出生四實無涅槃者小乘執有餘無餘二種涅槃是極今說是化不名為極故云治也五不求大乘以虗妄者小乘解脫名虗妄但脫界內見思未脫果外無明名未得一切解脫故說內衣裏有無價寶珠為治六有大乘人取非大乘者謂取非為是故今說佛果開權顯實之珠方是大乘為治七無功德人者見佛常在而生憍慢永不修道名無功德佛留經教名曰醫師治有人依法華論明此品來意云火宅譬破凡夫病窮子譬破二乘病雲雨譬破菩薩病為菩薩問上說唯有一乘便謂畢竟無三乘方便得實失權存體亡用然識權即實達用即監體既不識權亦不悟實為治此病故說草木差別也今問此是述成二乘何關菩薩之病(云云)又藥草者藥是草木中治之通稱草形木之別名藥草即通別俱舉木即一向不言者何答木少草多廢少從多也。",
        "from": "X29n0594_004:0073a02_0",
        "context_with_next_sentence": true
    },
    {
        "source_sentence": "【記】引嘉祥云不知同者一二乘不知圓歸一地一雨名不知同二不知異。",
        "from": "X29n0594_004:0073b01_0",
        "context_with_next_sentence": true
    },
    {
        "source_sentence": "【記】言通意別者三草二木通名藥草故名言通別在中草故云意別言別意通者疏云無漏眾中即是言別通三草二木名為意通。",
        "from": "X29n0594_004:0073b03_0",
        "context_with_next_sentence": true
    },
    {
        "source_sentence": "【疏】補養等是對治還年等是第一義餌之下是對治變體下是第一義譬諸下是對治開悟下是第一義。",
        "from": "X29n0594_004:0073b06_0",
        "context_with_next_sentence": true
    },
    {
        "source_sentence": "【疏】嘉著稱微者嘉在初緣時著在今得記時滿稱微終稱始俱是佛乘因果故也。",
        "from": "X29n0594_004:0073b08_0",
        "context_with_next_sentence": true
    },
    {
        "source_sentence": "【記】觀心如玄文等者即空攝中草及小樹即假攝小上二草及大樹小上二草是賴緣假大樹是施權假即中攝一地一雨也又止觀第十者四教藥各能治見惑之病觀各不同見惑無別亦三觀為四教攝三草二木及地雨思之(云云)。",
        "from": "X29n0594_004:0073b10_0",
        "context_with_next_sentence": true
    },
    {
        "source_sentence": "【疏】咸令世間皆知見者且對譬大雨所沾故云世間若從一大圓法雨沾潤七方便者即出間皆得見也。",
        "from": "X29n0594_004:0073b15_0",
        "context_with_next_sentence": true
    },
    {
        "source_sentence": "【疏】又三世利下記云迦葉或同者十方四大弟子我與迦葉同或別者餘四果或與迦葉別。",
        "from": "X29n0594_004:0073b17_0",
        "context_with_next_sentence": true
    },
    {
        "source_sentence": "【疏】初心望後心者初住心亦應盡知今言不知者且讓佛位故云未窮。",
        "from": "X29n0594_004:0073b19_0",
        "context_with_next_sentence": true
    },
    {
        "source_sentence": "【記】云一者善體者體是實相善是七方便總名為善別言但在人天名善從二乘至別菩薩應言法體無漏法故今言若善若法皆是實相故喜即體言俱存者七方便法本是體內如三百由旬即是寶所之路故云俱存。",
        "from": "X29n0594_004:0073b21_0",
        "context_with_next_sentence": true
    },
    {
        "source_sentence": "【疏】此圓教實說者對別教菩薩別人以法性之無明生一切法今圓人以無明之法性生一切法故名實也。",
        "from": "X29n0594_004:0073c02_0",
        "context_with_next_sentence": true
    },
    {
        "source_sentence": "【疏】此三法不相離者攬五陰色心為眾生名理如攬山川為世界草木依山川如攬集因成異熟五陰果因通善惡果是無記五乘集因是修德緣了人天是緣三乘是了依陰界陰界入是性德緣了識色二陰了三陰是緣此之修性皆依性德正因之理如山川草木皆依世界故云不相離也又假名生空喻正因五陰法空喻了因草木喻緣因故不相離也。",
        "from": "X29n0594_004:0073c04_0",
        "context_with_next_sentence": true
    },
    {
        "source_sentence": "【疏】三達者此與小乘異羅漢人但宿命知過去八萬劫天眼知未來八萬劫漏盡知現在三千今三世盡知無量故不同也。",
        "from": "X29n0594_004:0073c11_0",
        "context_with_next_sentence": true
    },
    {
        "source_sentence": "【疏】知道者知權實之法開道對身業者謂能開十界之化以一身無量身故云開也說道者謂說五味之法也。",
        "from": "X29n0594_004:0073c14_0",
        "context_with_next_sentence": true
    },
    {
        "source_sentence": "【疏】合凡開聖者問人天是有漏二乘是無漏何故合有漏在無漏中耶答不從漏無漏名合取三藏教明世間布施持戒禪定即是人天之教並是正因緣所生善法故合在藏數中聖也如言阿含明人天因果也此中大小相對有三句一開大合小如五善根二開小合大如五乘三大小俱開如四藏若凡聖相對有四句一開凡合聖如五善根二開聖合凡如四藏三凡聖俱開如五乘四凡聖俱合如三乘。",
        "from": "X29n0594_004:0073c17_0",
        "context_with_next_sentence": true
    },
    {
        "source_sentence": "【疏】如來一音說此三法者問雙中經文唯約相釋疏中何得言雙釋耶答疏取上標云如來說法一相一味即冠於下即是說三種相之教為一味也。",
        "from": "X29n0594_004:0074a01_0",
        "context_with_next_sentence": true
    },
    {
        "source_sentence": "【疏】緣生中道之行者喻如來發心前如水上波發心已後亦如水上波退大已後亦如水上波水喻理性中道未發心波與退後波喻染緣發已後波喻淨緣緣雖染淨中道常寂舉體為用即水為清濁波全用即體二波俱是水舉水為波時水性未曾壞故以波是水故全波為水時波性亦不失以水是波故若云相即不相是相即無不是不是無相即不得六根意途自(云云)。",
        "from": "X29n0594_004:0074a04_0",
        "context_with_next_sentence": true
    },
    {
        "source_sentence": "【疏】無生死相者問與下釋解脫等三何別答此中但釋經中一相即是中道實相離生死因果俗諦邊名為解脫離真諦邊名無涅槃中道亦無彼無相故云無相亦無相即中道無生死涅槃二邊有相亦無無相故云滅相雖有三相但是實相能離三種故結云唯一實相也下文即是對三道是三德皆是約修辨相離合有殊二處大意無別。",
        "from": "X29n0594_004:0074a12_0",
        "context_with_next_sentence": true
    },
    {
        "source_sentence": "【疏】二邊業縛者分段俗邊為有漏業縛變易真邊是無漏業縛中道無二邊縛名解脫相言離二邊無所著者謂界內涅槃集為一邊界外涅槃集為一邊名二邊無所著中道離之名為離相滅相者中道雙無因果二滅之相名為滅相言句句例作差無差者解脫句所離邊是差別界內外故能離是無差別差別同一堅性是權中有實若知無差即差是識實中有權離相滅相二句准說。",
        "from": "X29n0594_004:0074a19_0",
        "context_with_next_sentence": true
    },
    {
        "source_sentence": "【疏】發心畢竟二不別者若唯識資糧位初十信心名發心果位名畢竟今意從圓一迴心入大初住發心與妙覺不別證道同故初住但分證名前難二從未迴心前無始已來己心與畢竟無別理性始終圓故即理發名未迴心前也。",
        "from": "X29n0594_004:0074b03_0",
        "context_with_next_sentence": true
    },
    {
        "source_sentence": "【疏】念何事下釋三慧者婆娑四十二云聞所成慧於一切時依名了義思所成慧有時依名了義有時不依名了義修所成慧於一切時不依名了義故俱舍二十二云將趣見諦道應住戒勤修聞思修所成謂名俱義境論曰諸有發心將趣見諦應先必住清淨尸羅尸羅即戒學如是住戒勤修依聞所成慧起思所成慧依思所成慧起修所成慧若聞所成慧唯緣名為境未能捨文而觀義故思所成慧緣名及義為境有時因聞引義有時由義引聞未全文而觀義故若修所成慧唯緣義境已得捨文而觀義故若準瑜伽深密等三慧者初依聽聞以文為先而觀義者名為聞慧次依思擇以義為義而觀文者名為思慧次依於思擇於文義證解明了名為修慧此在因位七地已前一體義分有三體別在佛無聞思唯有修慧唯此是菩薩辯三慧也又云三慧體者別境慧攝通種及理又婆娑四十云欲界有聞思無修慧是不定地非離染地故色界有聞修無色唯有修是定是修離染地故若欲思時即墮修中故無思慧也無色無聞慧者無耳根故俱舍論云生得慧與身俱生用生得慧聞教已因有慧生聞教後慧方名聞慧若準般若論廣多習讀多釋義理是聞慧若少讀少解是生得慧兩宗小別。",
        "from": "X29n0594_004:0074b08_0",
        "context_with_next_sentence": true
    },
    {
        "source_sentence": "【疏】以何法至因緣者言三慧取境者牒前第二體是能取三慧第一境是取五乘法也言聞法下正釋因緣。",
        "from": "X29n0594_004:0074c06_0",
        "context_with_next_sentence": true
    },
    {
        "source_sentence": "【經】云以何法念等者法是五乘所聞所思所修教法也念是能聞思修等三慧體也能所並是因言聞法者假佛說佛說五乘為緣或聞法為因能所念為緣從強互說。",
        "from": "X29n0594_004:0074c08_0",
        "context_with_next_sentence": true
    },
    {
        "source_sentence": "【疏】又三慧至合故者慧是能念境是所念俱為能生因所生三慧現行是所生法為緣親辯自體名因緣不從互說(云云)。",
        "from": "X29n0594_004:0074c12_0",
        "context_with_next_sentence": true
    },
    {
        "source_sentence": "【疏】復宗稱述者謂約如來身廣開權顯實而迦葉未知今聞開顯竟迦葉即盡知故云復宗又由迦葉未暇領於餘人則為如來所責非謂求聞如來廣開顯前而不知也。",
        "from": "X29n0594_004:0074c15_0",
        "context_with_next_sentence": true
    },
    {
        "source_sentence": "【疏】若究其根榮者根因於地而生榮因一雨茂也。",
        "from": "X29n0594_004:0074c19_0",
        "context_with_next_sentence": true
    },
    {
        "source_sentence": "【疏】釋疑者疑云無量功德既不能領齊己所證豈應實耶答云未及等者未聞廣顯前雖不及佛然於己證領實不虗豈聞廣顯竟而不知耶。",
        "from": "X29n0594_004:0074c20_0",
        "context_with_next_sentence": true
    },
    {
        "source_sentence": "【疏】引發下根者非謂引下根令成中根但令下根人見生希慕心耳。",
        "from": "X29n0594_004:0074c23_0",
        "context_with_next_sentence": true
    },
    {
        "source_sentence": "【疏】凡夫反復者謂法華前處處能入本迷真起妄未斷煩惱今於三道能反生三德復本歸真緣於二乘故云奇也二乘斷盡迴心則難。",
        "from": "X29n0594_004:0075a01_0",
        "context_with_next_sentence": true
    },
    {
        "source_sentence": "【疏】佛述至歎十恩者問十恩之中坐座恩對法華是無差別何得總言是差別耶答若約能化衣室座三本無差別今從所化機說故云十恩皆差別也能化即大恩也。",
        "from": "X29n0594_004:0075a04_0",
        "context_with_next_sentence": true
    },
    {
        "source_sentence": "【疏】百糓等者釋名云穀者續也楊泉物理論云梁者黍稷之總名稻者粳糯之總名菽者眾豆之總名此三各二十合為六十蔬菓之實助糓各二十是為百糓周易百穀麗于地是也又五穀者一房糓謂麻是二甲穀甲豆是三角穀角豆是四芭穀謂稻麥是五穗穀謂粟是言苗稼者說文云草生田曰苗蒼頡篇云禾之未秀曰苗苗而不秀是也禾之實曰稼莖即為禾又云在野為稼。",
        "from": "X29n0594_004:0075a08_0",
        "context_with_next_sentence": true
    },
    {
        "source_sentence": "【疏】初一行總明受潤者經文言一切眾生及諸地者不出七方便各各之地故總云諸也。",
        "from": "X29n0594_004:0075a16_0",
        "context_with_next_sentence": true
    },
    {
        "source_sentence": "【疏】有云內凡為小樹者唯有漏故初地至七地為大樹者有功用故八地已上無功用故但成別義有云初地至六為小樹者三昧樂意生身故七地去為大樹者約覺法自性意生身故亦是別義或可初地見道二地至六地修道合為小樹七地已上無學道為大樹也。",
        "from": "X29n0594_004:0075a18_0",
        "context_with_next_sentence": true
    },
    {
        "source_sentence": "【經】或處人天者或表不定非唯局人天之民人天之王亦是小草故云或也。",
        "from": "X29n0594_004:0075a24_0",
        "context_with_next_sentence": true
    },
    {
        "source_sentence": "【疏】大品有法者菩薩諸行未息名有法是因也無法者菩薩證理行息無法即極也。",
        "from": "X29n0594_004:0075b02_0",
        "context_with_next_sentence": true
    },
    {
        "source_sentence": "授記品",
        "from": "X29n0594_004:0075b04_0",
        "context_with_next_sentence": true
    },
    {
        "source_sentence": "【記】云破方便之近記者在昔教中三教菩薩當教佛果記名近二乘記得羅漢果名近今經記者為破近記故二破始記著心者如上根中根正記人斷煩惱盡者即無著心若八部上中二根者未斷煩惱得記生著故須破也三為顯衍門記無記相者正是今經名衍雖有劫國而無記相也。",
        "from": "X29n0594_004:0075b05_0",
        "context_with_next_sentence": true
    },
    {
        "source_sentence": "【疏】遲速記者涅槃經云遲者以其人聞速得佛心生輕賤故與遲記若聞道長遠便生退者為此人故授以速記又樂久住世化物授遲記厭生死欲早成佛與速記有云劫國長遠名遲者恐不然(云云)。",
        "from": "X29n0594_004:0075b11_0",
        "context_with_next_sentence": true
    },
    {
        "source_sentence": "【疏】但記男不記女者約大乘方便經上卷云佛告阿難汝今諦聽以何緣故眾尊王菩薩與此女人同一床坐乃至勸彼女人發菩提心記彼女人於此命終得轉女身當成男子於將來世九十九劫供養諸佛具足佛法得成為佛號無煩惱如來故知他經亦記女人今言不記者無記龍女之文耳。",
        "from": "X29n0594_004:0075b15_0",
        "context_with_next_sentence": true
    },
    {
        "source_sentence": "【疏】發心記者諸凡夫始發心即聞三周說法得記者是現前者如諸聲聞人是無生者證初住已上人是。",
        "from": "X29n0594_004:0075b21_0",
        "context_with_next_sentence": true
    },
    {
        "source_sentence": "【疏】瓔珞第九八種記者彼經第八今云第九恐悞也彼經第八無著品云爾時眾會一切眾生見如來授明觀菩薩決乃至有覺知者不覺知者有八因緣云何為八善男子善女人得如來決當成無上平等正覺一切眾生無能知者是諸如來授眾生決己身自覺餘人不知復次明觀若男女等在大眾中為如來所見授決餘人盡見己不覺知復次明觀乃至汝當成佛己知受決餘人亦見復次明觀乃至授決自不覺知餘人亦不知佛復告明觀善男子等在大眾中受決然此受決之人乃至未行不近如來近如來者自謂受我決是謂如來授眾生決遠者覺知近者不覺解曰近者自謂受記如來實不與記名近不覺復次明觀乃至近如來者便自覺知今日如來而授我決遠如來者便自覺知今日如來而授我決遠如來者復自稱說如來今日授我等決為此眾生未應受決解曰遠者亦是自謂如來實不能記名遠不覺復次明觀乃至近者不覺遠亦不知是謂如來授眾生決佛復告明觀乃至近者亦覺遠者亦知是謂如來八因緣法授眾生決此前八種如疏先列是也次爾時世尊告四眾等下經自釋前八種記也。",
        "from": "X29n0594_004:0075b23_0",
        "context_with_next_sentence": true
    },
    {
        "source_sentence": "經云汝等頗見明觀菩薩受記莂乎對曰非也世尊佛復告強姓子若有菩薩摩訶薩受如來決初發道心受莂不同今此明觀菩薩受如來決己自覺知餘人不覺如此等人未獲如來四無所畏發心自誓未廣及眾生亦復未得善權方便是故受決己自覺知餘人不覺佛復告乃至受如來決眾人盡見自不覺知如此等人發意弘普廣及眾生得四無畏發心廣大有善權方便教化眾生是故受決(解曰菩薩以增悲故自未取證名自不覺知能化生故他人盡見)。",
        "from": "X29n0594_004:0075c19_0",
        "context_with_next_sentence": true
    },
    {
        "source_sentence": "佛復告乃至受如來決己身自知餘者亦見如此等人在七住地分別空觀不計眾生有染著想初發道心不生此念我後成佛度爾所眾生不度爾所眾生心如虗空不可爼壞以獲如來四無所畏得空觀三昧善權方便是故受決(解曰七住地者住是能依地是所依義當通教第七地也猶證空故名不可壞從空出假名善權方便此從菩薩從二乘也)。",
        "from": "X29n0594_004:0076a04_0",
        "context_with_next_sentence": true
    },
    {
        "source_sentence": "佛復告乃至受如來決己身不覺餘者不知如斯等人未在七住不退轉地雖有善權方便信樂三尊供養承事諸佛然未得如來無著之行未能淨佛國土教化眾生是故受決(解曰未在不退地者未證第七地未得位不退由信樂承事諸佛故得受記未得無著之行名己不覺言無著行者證空行也未淨佛土名餘者未知)。",
        "from": "X29n0594_004:0076a10_0",
        "context_with_next_sentence": true
    },
    {
        "source_sentence": "佛復告乃至受如來決遠者得決近者不得如此等人彌勒身是何以此善男女等諸根具足不捨如來無著之行(解云準前列中在於未行名為遠者云云)。",
        "from": "X29n0594_004:0076a15_0",
        "context_with_next_sentence": true
    },
    {
        "source_sentence": "佛復告乃至受如來決近者覺知遠者不見亦非眾會所能測度如此等人在菩薩位未能演說賢聖之行今師子膺菩薩是也眾相具足不捨法本於無想法中不壞法性是故受決亦非眾會所能測度(解云不捨法本名為近覺未能演說賢聖之行名為遠不覺)。",
        "from": "X29n0594_004:0076a18_0",
        "context_with_next_sentence": true
    },
    {
        "source_sentence": "佛復告乃至近者亦知遠者亦見此等人眾行具足不思議無量佛事超生死海漸至無為何以故此善男女等諸根具足不捨如來無著之行遍遊十方無量世界作不思議顯佛神德今柔順菩薩是也(解曰諸根具者信進念定慧也超生死海名為近覺徧遊十方名為遠覺)。",
        "from": "X29n0594_004:0076a23_0",
        "context_with_next_sentence": true
    },
    {
        "source_sentence": "佛復告乃至近者不知遠者不見如此等人眾行未具未得善權方便雖復去離五欲之中未能備悉如來法藏今等行菩薩是也(解曰眾行未具名近不覺未得善權名遠不覺猶離五欲故堪受記也)此瓔珞皆論菩薩今經亦盡具之。",
        "from": "X29n0594_004:0076b04_0",
        "context_with_next_sentence": true
    },
    {
        "source_sentence": "【疏】如佛語蔽魔者亦是瓔珞文彼蔽魔波旬云釋提桓因是我部內何以得記而我不得耶佛語蔽魔彌勒當與汝記又法華論明此六種受記一者舍利弗等五人眾所知識名號不同故與別記二者富樓那等五百人千二百人等同一名故俱時與記三學無學等俱同一號非眾所知識故一時與記四與提婆達多記示現如來無怨惡故五與比丘尼及諸天龍女記示現女人在家出家修菩薩行皆證佛果此如來自與記故。",
        "from": "X29n0594_004:0076b08_0",
        "context_with_next_sentence": true
    },
    {
        "source_sentence": "【疏】云或佛記者是所記之人亦名發心現前無生等六常不輕菩薩與四眾記示現眾生有佛性故如疏正因等記又四句一同時得記成佛有前後五百羅漢是二同時得記同時成佛如學無學二千人是三前後得記前後成佛四大聲聞是四前後得記同時成佛闕此一句。",
        "from": "X29n0594_004:0076b17_0",
        "context_with_next_sentence": true
    },
    {
        "source_sentence": "【疏】見佛性見佛法者三佛性至初住時名見佛性開一切法皆是佛法名見佛法也。",
        "from": "X29n0594_004:0076b23_0",
        "context_with_next_sentence": true
    },
    {
        "source_sentence": "【經】記迦葉章長行中行因有三句一奉覲諸佛者是親覲佛因也二供養下三業種福因三廣宣下明弘經種智因。",
        "from": "X29n0594_004:0076c01_0",
        "context_with_next_sentence": true
    },
    {
        "source_sentence": "【經】云坑者虗也壍也坎者埳也堆者聚土也阜者陵也。",
        "from": "X29n0594_004:0076c04_0",
        "context_with_next_sentence": true
    },
    {
        "source_sentence": "【經】雖有魔皆護佛法者問既云護佛法何以稱魔答魔佛未曾有二乖故為魔如故為佛既是淨土魔即是佛也但順穢土故有魔佛之名耳偈中初頌行因又二初一行半標與記次二行半頌行因又三初一行頌親觀佛次從為佛智下一行頌三業供養修福三從修習下半行頌弘法種智也。",
        "from": "X29n0594_004:0076c06_0",
        "context_with_next_sentence": true
    },
    {
        "source_sentence": "【疏】云三弟子中復二一請記二與記初請中又二意初長行明請之威儀言悚慄者自謂所解大乘未蒙別記恐所解非實畏墮增上慢故悚慄也悚謂悚懼悚謂戰慄次一行頌正請上半歎佛故云大雄等下半請故云哀愍次若知下二行半名開譬者問二譬何別答前甘露譬但譬中周現記音起後大王譬譬於今昔次我等下二行半合譬文但合譬耳言飢國等者在小乘涅槃名為國無常住三德名為飢昔無求大之心今不期而會名為忽遇初周說法名大王饍我未蒙記名懷疑懼復未有行名未敢食今蒙記名得王教即修一乘名為敢食次合譬中初一行合飢國次半行合忽遇大王饍一句次半行合前心猶下兩句次半行合前若復得王教下兩句次記善吉中三百萬億那由他者天竺數以百萬為阿由他千萬為那由他。",
        "from": "X29n0594_004:0076c12_0",
        "context_with_next_sentence": true
    },
    {
        "source_sentence": "【經】名相者有云無形可名無體可相非名非相故曰名相者一切皆然何但名相但是通方耳。",
        "from": "X29n0594_004:0077a03_0",
        "context_with_next_sentence": true
    },
    {
        "source_sentence": "【經】劫名有寶等者云劫內七賢聖大士故曰有寶國中是賢聖所出故云寶生有云空理為寶偈中十二行初一行誡聽次十一行頌長行就長行中有七一行因第三行云當供無數下是也二得果第二行云我弟子及第三行云最後是次得果三其佛下一行頌國淨四佛於其中下三行半頌眾數五其佛說法下二行頌說法長行中其佛常處下是六其佛下半行頌佛壽七正法下一行是法住久近授迦旃延中經云以金銀至塔廟者注云夫珍礫由心輕重在行黍稷非馨明德惟馨故一香之氣變成四柱寶臺一鉢之施重於百車珍貨凡殊麗供養之名峻極宏壯之目心以狀物非貴物而貴心行者也宜取諸供養以義忘財報之名此但得理而忘事恐未全然。",
        "from": "X29n0594_004:0077a05_0",
        "context_with_next_sentence": true
    },
    {
        "source_sentence": "【經】過是已後至作佛者注云夫以成佛之遠近住世之脩夭皆以遂通為義耳在感而不在應不宜就佛行求情橫起滯釋此解勝思。",
        "from": "X29n0594_004:0077a18_0",
        "context_with_next_sentence": true
    },
    {
        "source_sentence": "【經】當得至閻浮者梵語不同瞻部那提是樹名在此州無熱池岸側有經云此州北岸近樹下有紫金光映蔽日月注云閻浮樹生那提河際此河出真金萬國所重以無上寶而吐奇光猶此佛居至理而含極智故供養以立名。",
        "from": "X29n0594_004:0077a21_0",
        "context_with_next_sentence": true
    },
    {
        "source_sentence": "【經】如來至歡喜者注云地或異寶樹亦珠珍者蓋互名以表國土之淨無麗而不盡未必由義殊故名差。",
        "from": "X29n0594_004:0077b02_0",
        "context_with_next_sentence": true
    },
    {
        "source_sentence": "【經】無四惡道者注云此既不敘劫名國號而云無四惡道但有天人當知前無四趣與此佛同此佛劫名與前佛等亦互表存沒。",
        "from": "X29n0594_004:0077b04_0",
        "context_with_next_sentence": true
    },
    {
        "source_sentence": "【經】多摩羅跋栴檀香者有云多是性義阿摩羅是無垢義聲勢合故遂略去阿字跋陀羅是賢義略但云跋栴檀香是唐音即是性無垢賢栴檀香佛煩惱輕微名性無垢仁德如香可重多賢注云多摩羅跋香草也栴檀木香也前取樹事阿金之耀今譬草上木香之氣。",
        "from": "X29n0594_004:0077b07_0",
        "context_with_next_sentence": true
    },
    {
        "source_sentence": "【經】各起塔廟者注云前二記直供養諸佛後二記兼崇造塔廟此亦互舉相顯非前佛功玄後覺業淺所以供養不同。",
        "from": "X29n0594_004:0077b13_0",
        "context_with_next_sentence": true
    },
    {
        "source_sentence": "【經】劫名喜滿國名意樂者注云劫內喜心所期宿因皆滿國中意業所招脫苦受樂故劫以滿為名國以樂為稱。",
        "from": "X29n0594_004:0077b16_0",
        "context_with_next_sentence": true
    },
    {
        "source_sentence": "化城喻品",
        "from": "X29n0594_004:0077b19_0",
        "context_with_next_sentence": true
    },
    {
        "source_sentence": "【疏】化城喻者若望前譬喻品彼題名從通而意別有三車一車長者火宅故名為通信解品有齊教領探領復名為通譬喻意在大車信解意在付財故云意別化城喻題別而意亦別今唯說圓得名故也文云以權智至教為化者本無二乘方便說二名無而歘有有無異故是世界義依教修行得入內外凡位是生善義至見修二道所斷見思名對治義所證涅槃是第一義準疏文意化唯從佛三悉從機記中所明機應各四。",
        "from": "X29n0594_004:0077b20_0",
        "context_with_next_sentence": true
    },
    {
        "source_sentence": "【疏】領解述成得記前後者如五百弟子品得記在前領解在後經云我等應得如來智慧而便自以小智為足學無學品世尊慧燈明下一行是領解此並領解在後也富樓那述成在前者經云佛告諸比丘汝等見是富樓那彌多羅尼子不。",
        "from": "X29n0594_004:0077c05_0",
        "context_with_next_sentence": true
    },
    {
        "source_sentence": "【疏】一出所見等經有五意一從初至劫明時節二爾時明佛名號三其國下明國名四劫名下明劫名五諸比丘下正明久遠但言所見事者不出佛及時節國劫等言國名好成者注云國中眾中皆指佛好以立業然後封壇得成故曰好成劫名大相者劫內萬品皆修開士之業並有大人之相故曰大相所以明佛久遠者一為示聲聞根鈍退大已後經爾許時時猶住小果二示生死長遠聲聞曾發大心尚流浪生死凡夫未發寧免輪迴三示如來能知久遠猶如今日二乘不知自鄙欣慕四為將明十劫坐道場及入定八萬四千劫故須長壽小乘聞說不合生疑五為本門密開壽量由此五意所見久遠也。",
        "from": "X29n0594_004:0077c10_0",
        "context_with_next_sentence": true
    },
    {
        "source_sentence": "【經】云地種至墨者種音(之龍反)即是種類謂三千世界種類不同也。",
        "from": "X29n0594_004:0077c22_0",
        "context_with_next_sentence": true
    },
    {
        "source_sentence": "【疏】云三結者如今經云我以如來知見力故觀彼久遠猶若今日者佛地論云佛智有三一第一義清淨智謂斷惑空智二一切智知有法也略知四法一者知一切時謂三世也二知一切界謂世界及眾生界三知一切事謂有為無為事也四知一切種智謂世出世因果種別也三無礙智亦是有智於上四法欲知則知而無有礙今謂與智論三智同初是一切智次是道種智具知四法後是一切種智猶無礙故皆入中道今文如來知見者知是道種智也見是法眼也問經前云佛滅度來甚大久遠後文何故云觀彼久遠猶若今日答有二意一顯知見之力見昔事分明如現在所見知見無異故猶若今日非謂遠劫成近如今日也二謂如來密意顯於壽量故迹中遠劫近也有人問釋迦修行不越三祇何故塵劫極多彼時猶為王子答意趣有四一平等二別時三別義四眾生意樂述曰莊嚴攝論廣釋有三門一立意二出體三釋初意者以此四種決了如來秘密言教令生開悟故對法云由此意趣故方廣中一切如來所有秘密應決了二體性者皆以如來後智為體由緣一切差別義理為利眾生安立處故云無性云遠觀於他欲作攝受名為意趣攝受之意趣名為意趣三正釋者先總後別言總者思量名意趣謂理趣思量理趣故名意趣有財釋也趣謂其境意是相應智用斯二法以得名故四別釋者一平等意趣此約佛身身功德等悉皆相似名為平等據斯相似言過去佛即是我等身非實佛即定是此故楞伽經大慧菩薩白佛言世尊我是過去一切諸佛佛言以四等故一字平等過去及我同名佛故二語平等謂三世佛皆有六十四種美妙梵音言語說法我亦同彼三身平等我及諸佛法身色身相好莊嚴無異無別四法平等我及諸佛皆得三十七菩提分法十力無畏諸功德故作此四種唱言我是拘留孫等又無性釋云謂一切佛由資糧等並相似故作如是言彼即是我然非昔時毗鉢尸佛即今釋迦問本以意趣決諸秘密即如實言彼佛即是我身有何秘密復如何決答勝觀釋迦本非一體經言彼佛即是我身道理有乖故云秘密談佛意趣據平等理言彼是我以會相違餘三準此二別時意趣者言雖說此意在他時言說與意時分有異故名別時故無性釋云謂觀懈怠不能於法精進勤學者故說是言若誦多實如來名者便得涅槃若唯發願便得往生極樂世界此意長養先時善根如世間說但由一錢而得於千意云最初一錢是彼後時得千之因於一因中說千之果法亦如是問持名願往何秘密耶答持名發願皆是其因後時方得決定菩薩往生淨土經依今因說於當果言特名等即是決定生安樂因故名秘密今以別時意趣通之故無妨也雖即持經決定意本在後時方得三別義意趣者雖談此義意主別義言說與意義有不同名別義意故攝論云若己逢事爾所殑(渠京反河名)伽沙等佛所於大乘法身能解其義無性釋云謂證相大乘法義與教相大乘法義其有差別由此故言於河沙佛所方能解義意云解義有二一證理之時名為解義即證相大乘在初地已上菩薩所證二聽法聞思之時亦名解義即教相大乘在十信前凡夫得聞聖凡階位而有不同故言差別問言逢多佛方能解義何秘密耶答據教中義解實非難言逢多佛方能悟解豈非秘密故以別義意趣通之佛雖說於教相中義本意在彼所證之義事多佛方能解之故涅槃經云初依菩薩供五恒河沙佛方解十六分之少分四補特伽羅意樂意趣者雖於一法讚毀不同為對所作意樂故爾若眾生意樂意趣故攝論云謂如一補特伽羅先讚布施後還毀呰如前布施尸羅亦爾無性釋云先為慳貪讚歎布施後為著樂毀呰布施故為令修勝善故讚毀戒等准施可知問此讚毀教何名秘密答於施中聞讚而後毀定豈非是自語相違故是秘密觀所化器意樂不同對彼而說故不相違今此答中依於平等意趣說餘佛事即是我身身平等故意謂但是相似名平等非謂唯一佛也(云云)。",
        "from": "X29n0594_004:0077c24_0",
        "context_with_next_sentence": true
    },
    {
        "source_sentence": "【疏】其本坐道場者問何名道場答有二種一法身道場二應身道場法身者謂三菩提果果名道萬行名場淨名經說由萬行故能成菩提道是故因行為果道之場也應身道場者摩竭提界元吉樹下起道之處稱為道場問若因行為道場者如何淨名經云一切智等為道聖人所踐為場有四句一道而非場無上果是二場而非道即樹而非道即樹下起道之處是三亦場亦道如前說謂果道是四非道非場泯上三句歸乎寂忘言絕慮。",
        "from": "X29n0594_004:0078c20_0",
        "context_with_next_sentence": true
    },
    {
        "source_sentence": "【經】智積者平等大慧皆以積聚故也。",
        "from": "X29n0594_004:0079a05_0",
        "context_with_next_sentence": true
    },
    {
        "source_sentence": "【經】涕(他禮反)目出淚曰涕無聲出淚曰泣言諸母者愛結未斷是故涕泣道緣已會而隨送之。",
        "from": "X29n0594_004:0079a06_0",
        "context_with_next_sentence": true
    },
    {
        "source_sentence": "【經】到已頭面禮足者是三業供養以偈頌曰下是口業稱歎有四句一敬而不歎二歎而不敬三亦敬亦歎四非歎非敬今是第三句也。",
        "from": "X29n0594_004:0079a08_0",
        "context_with_next_sentence": true
    },
    {
        "source_sentence": "【經】其佛未出家下言一坐十小劫者華嚴十種坐一轉輪坐與十善故二四天王坐欲於一切世界教化正法行自在故三帝釋坐於一切眾生行自在故四梵王坐自心他心得自在故五師子坐分別演說甚深義故六正法坐欲明總持法力故七堅固三昧坐究竟大菩提故八大慈坐令惡心者悉皆歡喜故九大悲坐能忍一切諸煩惱故十金剛坐降伏眾魔諸外道故今是堅固金剛耳。",
        "from": "X29n0594_004:0079a11_0",
        "context_with_next_sentence": true
    },
    {
        "source_sentence": "【經】靜然安不動者身得定也憺怕者心定也(徒監反)說文安也靜也玉篇云憺音(徒敢也)靜安也今依上反讀之。",
        "from": "X29n0594_004:0079a19_0",
        "context_with_next_sentence": true
    },
    {
        "source_sentence": "【經】眾生常苦惱者是苦諦音冥是集諦盡道是道諦解脫是滅諦。",
        "from": "X29n0594_004:0079a21_0",
        "context_with_next_sentence": true
    },
    {
        "source_sentence": "【經】百福自莊嚴者十善一善五心下中上上中上上始心有五終心有五一善有十十善即百也。",
        "from": "X29n0594_004:0079a23_0",
        "context_with_next_sentence": true
    },
    {
        "source_sentence": "【經】世尊知眾生至行業者有云所念即欲樂勝解二所行道遍趣行三智慧力即根勝劣四宿命即宿住力五業智自業智力其欲樂即所念修福即自業今準所請大小法輪故知眾生深心所念不離先小後大為念也念準思之。",
        "from": "X29n0594_004:0079b01_0",
        "context_with_next_sentence": true
    },
    {
        "source_sentence": "【經】佛告諸比丘下疏分為二一威光照動文有三意初動地次其國下放光三又其國下明二瑞所至所以動地者偈釋云為覺悟群生故言放光者一表智炬將暉故身光先曜如來採綵菩薩舒暉二欲滅眾生暗故三為召有緣令知佛出故言別明二瑞所至者前二為利益餘眾今的召集梵王。",
        "from": "X29n0594_004:0079b06_0",
        "context_with_next_sentence": true
    },
    {
        "source_sentence": "【經】爾時東方下十方梵請所以明梵請者十六王子為近眾請今列十方梵王明遠眾請舉初後中間例知又十二明人請今辯天請人天是受道之器故又十六是內眷屬請天明外眷屬請有此不同今謂王子請頓諸梵請漸故不同也。",
        "from": "X29n0594_004:0079b12_0",
        "context_with_next_sentence": true
    },
    {
        "source_sentence": "【經】遶百千匝者形者心所運華者實之所因形遶千匝以心不違宗華散如山表深行方積。",
        "from": "X29n0594_004:0079b17_0",
        "context_with_next_sentence": true
    },
    {
        "source_sentence": "【疏】五三業供養者經從即時諸梵天王下有二初長行次偈頌長行明財供養次偈明法供養又前是身業供養後是口業供養又前是供養後是稱歎長行有二菩薩辯恭敬即以天華下明供養初華表欲行因次奉宮殿表欲來果就供養中而散佛上是正報供養菩提樹是依報又前表人尊後表處重奉宮殿捨身之所極欲求初之所宅偈如文。",
        "from": "X29n0594_004:0079b19_0",
        "context_with_next_sentence": true
    },
    {
        "source_sentence": "【經】聖主天中王者七方便聖人之主六道人天之王。",
        "from": "X29n0594_004:0079c02_0",
        "context_with_next_sentence": true
    },
    {
        "source_sentence": "【經】迦陵頻伽聲者鳥名驎鳳五靈之中此鳥有清音施響響發則眾禽遐赴譬如來有極智妙法法唱則萬法爭歡。",
        "from": "X29n0594_004:0079c03_0",
        "context_with_next_sentence": true
    },
    {
        "source_sentence": "【疏】文請法經爾時諸梵天下是前供養祈福今請法求慧前歎佛福田今歎佛為施主又前是自行今請法明利他。",
        "from": "X29n0594_004:0079c06_0",
        "context_with_next_sentence": true
    },
    {
        "source_sentence": "【經】默然許之者注云泥洹以默然為違此經默然為順兩默不殊而違順碩反通者或云光明上下以標其相或云顏色舒敘以示其機或云成道之初自宣威號則人天之供不言而為順化周之後廣唱滅謝則道俗眾獻亦不言為違兩默雖同而亦唱義殊故違順之旨以此而求也。",
        "from": "X29n0594_004:0079c09_0",
        "context_with_next_sentence": true
    },
    {
        "source_sentence": "【經】善哉見諸佛等者上方梵說偈稱歎有十行半偈開為二初八行半歎佛次兩行請受供養就初八行半歎中又二初二行歎佛慈悲德(所偈歎慈次偈歎慈)次六行半歎佛難值又二初四行半明昔不值佛次佛為下兩行明自慶今得值佛初又二初三行半明起愛眾生不值佛次住於下一行明起見眾生不值佛問東南梵云一百八十劫空過無有佛南方云過百三十劫此文云於昔無量劫何故三處不同耶答由機有利鈍惑有厚薄之異非佛道有難易之殊上根一百三十劫方得見佛中根一百八十劫下根無量劫也。",
        "from": "X29n0594_004:0079c15_0",
        "context_with_next_sentence": true
    },
    {
        "source_sentence": "【經】失樂及樂想者樂者形事所得樂想是心神所遊形事既惱心神亦苦故曰失樂及樂想也又云樂是樂具想即樂受於生死中無有實樂故稱想也。",
        "from": "X29n0594_004:0080a01_0",
        "context_with_next_sentence": true
    },
    {
        "source_sentence": "【疏】三轉至對見諦思惟無學者有二初二小乘次大乘初又二初見道次通三道初見道者俱舍論二十四說所說沙門性亦名婆羅門亦名為梵輪真梵所轉故於中唯見道說名為法輪由速等似輪或具輻等故即於此中唯依見道世尊有處說名法輪有速等相見道似彼故名法輪謂見諦道速疾行故有取捨故降未伏鎮已伏故上下轉故具此五相似世間輪釋曰初舉頌略標次即於此下依標略釋初舉頌標中二頌又二初頌釋輪具名後頌敘輪處所初頌異名者然法輪名雖即無量今且敘三種一沙門性二婆羅門三名梵輪雖有三名體唯是一初二約所斷立名言沙門性者謂是道中欲界四諦為四上二界各有四諦合為四上下各四即成八諦於此八中作八忍八智其八忍是無間道八智是解脫道此無間等息煩惱竟故名沙門言婆羅門者此云淨行淨行及前沙門雖說所轉之法推功歸本說為能轉即是如來真實梵王為能轉也故名梵輪二依標略解中云世尊有處說法輪者即雜集俱舍皆說見道名為法輪有五種相一速疾行故者即十五剎那一入觀己所有分別煩惱總皆斷盡不同修道入已還出斷惑容預故言似彼二取捨者謂捨前諦取後諦也即是捨苦境等取集等是三降未伏者謂由見道能斷未斷所未降者皆悉降故四鎮已伏者謂已見斷者更不復生悉已斷之亦不生退五上下轉者謂先斷下界苦集滅道煩惱已次斷上界苦集滅道亦復如是以上二界類下斷之故言上下轉也顯宗論云如聖王輪取前捨後見道亦爾捨苦等境取集等此意顯示見四諦理必不俱時如聖輪降未伏故尊者妙音作如是說如世間輪有輪等故八聖道支似彼名輪謂正見正思惟正勤正念似世間輪正語正業正命似轂正定以輞故名法輪問曰何以得知法輪唯是見道答憍陳如等見道生時說名已轉故唯見道也。",
        "from": "X29n0594_004:0080a04_0",
        "context_with_next_sentence": true
    },
    {
        "source_sentence": "次通三道名法輪者有四意一總斥前非二別申正義三引證四諸部同異初總斥者天親依經部宗破薩婆多云三轉行相非唯見道如何別說唯於見道立法輪名次別申正義又二一敘正義云唯應三轉十二行所有法門名為法輪可應道理二釋名者云何名轉由此法門於他相續見道生時已至轉初故名已轉言相續者身也往身中四聖道轉又云或諸聖道下天親再釋通三道故名法輪於所化生身中轉故總取見修無學三道名為法輪以此聖道令所化生次第入故又大乘云一名梵輪如來應供是梵僧語彼所轉故名為梵輪二名法輪可軌可持義故又有四義一圓滿義具轂輪輞故二摧壞義未斷煩惱皆能摧故三鎮過義已伏煩惱令勢遠故四不定義從自見至自修從自修至無學從無學起言教化等(云云)前言已至轉初者天親云非但我自取三道婆沙本意亦總說一切聖道皆名法輪也問曰有宗還說三道何故前云唯見道名法輪耶答若據有宗三道俱名法輪前唯見道者從初立名以見道是三道之初耳三引證者見道唯名法輪非薩婆多正義也雜心亦敘不正義云牟尼說見道速疾名法輪俱舍正義云或說諸聖道皆是法輪顯宗亦云毗婆沙本意總說一切聖道皆名法輪以三說轉三道攝故即是正義四諸部同異者成論說初轉生聞慧在本五停心位第二轉生思慧在總別相念位第三轉生修慧在四善根位或除四善根取外凡三位如次對之為順解脫今善故亦無十二行相唯作一空行也故疏云為生三慧是成論文言眼智明覺者一云照境分別名眼對治無知名智對治無明名明對治非覺名覺又云眼者照燭諦故智者了別諦故明者見明白故覺者覺察諦故問見道名法輪可有十二行修與無學名法輪如何得有十二行耶答見道斷惑上下八諦各各別斷則有十二行修與無學但作九無間九解脫通斷三界惑既非別斷唯有法忍智即無類忍類智故闕十二行也。",
        "from": "X29n0594_004:0080b13_0",
        "context_with_next_sentence": true
    },
    {
        "source_sentence": "【疏】三根三道者婆沙大論云有三根上中下為三轉又初轉生未知欲知根次轉生知根後轉生知已根又對見修無學三道也若依大乘明法輪體者有四一通明輪體二別明輪體三簡異小乘四遮外難初輪體者擇法覺支正見正智是法輪體者謂此法輪若在見道即七覺支中尅取擇法覺支為體若在修道即成八正道中尅取正見為體若在無學道中即以十智中尅取正智為體問何故不取七覺支中餘六八聖道中餘七十智餘九耶答能斷惑者方名法輪此之三種體是慧性親能斷惑故得名體餘六七九但是助斷非為正斷故不取之問何名十智答世法類苦集滅道他盡生為十也此小乘十耳大乘無十智大乘轉八識成四智耳又云大乘有十智一通二別言通者七覺支八正道皆通見修無學三道唯無學道有十智不通見修二道也二別者七覺在見道八正在修道十智在無學道即大乘通別相也若小乘中通者與大乘同別者八正道在見道七覺在修道十智在無學道今大乘通別體者意在於此若準四教但在藏別則闕通圓法輪體也二明法輪體中正見等二為輪轂者體是定故問何故前言體唯正見今總取八為輪體耶答前約尅體此約相從眷屬謂正見是體思惟是用前舉其體不取其用據實此二體總是慧既有慧簡擇除惡取善方能持戒故有正語等三次第而起戒既清淨定次現前故正念等三次第而起念能住持勤能遍策定能專一故此三種體皆是定分也三簡異者問何因八正道配轂輻輞大小不同耶答小乘定中以戒為本定慧方生即正語等三體是其義為輪轂也故遺教經云依因此戒得生諸禪定及滅苦智慧尸羅不清淨三昧不現前大乘中先有慧簡擇是非方能持戒戒既清淨定方現前故六度中前五不得智慧不成其度菩薩發心先學般若也四遮難中問大乘八正道在修道位何因今說通三道耶答八正道支通於三道約通相說若不爾者世尊既是無學應無八正道支佛既具有本知八正通三道有此中意說大乘見道唯一剎那時節既促未能進修所以不立夫道通因趣向之義進修相顯言在修位據實而言通於三道若約別相唯在修道也問八聖道小乘別修在見道大乘別在修道何耶答小乘見道十五剎那時節稍長故在見道大乘唯一剎那時節極促故在修道。",
        "from": "X29n0594_004:0080c23_0",
        "context_with_next_sentence": true
    },
    {
        "source_sentence": "二法輪因者於五位中前前與後後為因後後是前前之果言五位者唯識云一資糧是十信二加行是四善根位三通達是初地位四修習是初地二地已上位五無學究竟是佛位如資糧與加行為因加行是資糧之果乃至無學位亦爾問前之四位可名為因第五無學位何名為因答無學身中有菩提涅槃二種即菩提為因涅槃為果菩提名有上涅槃名無上故又無學具有眼智明覺後一是果前三為因諸經論中說佛教法名法輪者即上經云今乃復轉無上最大法輪前為後因名果為因者即見道為修道因修道為無學因望前為果望後為因。",
        "from": "X29n0594_004:0081b15_0",
        "context_with_next_sentence": true
    },
    {
        "source_sentence": "第二釋名言梵增語者如來有梵得故名為梵言增語者法性離言為眾生故於無言處強增名相說名梵增語也又增是勝義梵是寂靜義色界諸天亦名為梵如來是二梵中勝故名增語佛得應供之名梵天不爾。",
        "from": "X29n0594_004:0081c02_0",
        "context_with_next_sentence": true
    },
    {
        "source_sentence": "第三輪相者所緣境者即涅槃為所緣境又云所知四諦能知四智四智者菩薩入彼真見道中即初地分別煩惱一百一十二悉皆斷盡親證無漏二空真如即此能證二空理理之智名為法眼此眼為總能觀三世四諦之境即緣過去四諦之時此能緣智名之為智緣未來四諦之時此能緣智名之為明緣現在四諦之時能緣智名之為覺初一是總後三是別總別合論故云眼智明覺此說智總名法眼者為異二乘也謂眼智明覺四法同時執於四諦別起四智者謂明於四諦之上一一別起法忍法智類忍類智也由真如見道唯一剎那者釋無別起四所由也大乘見道總有四種一無間道二解脫道三真見道四相見道初二道約所斷惑後二道約能證智就能證智中真見道一剎那頃唯證真如若相見道證此真如後重起一智更緣前境見道中一剎那頃雖有四斷一一諦下分別煩惱盡共證一真如名為法眼同緣三世名智明覺小乘上下別觀於見道中先斷欲界四諦下分別煩惱盡證四無為上下各四成八無為即八忍八智中唯取八智所證名無為也是上下別觀義大乘一剎那便斷四諦惑證一無為故不同也。",
        "from": "X29n0594_004:0081c07_0",
        "context_with_next_sentence": true
    },
    {
        "source_sentence": "天台法華疏義纘卷第四",
        "from": "X29n0594_004:0082a05_0",
        "context_with_next_sentence": false
    }
]