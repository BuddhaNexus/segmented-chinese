[
    {
        "source_sentence": "大般涅槃經卷第三十六",
        "from": "T12n0374_036:0574b10_0",
        "context_with_next_sentence": true
    },
    {
        "source_sentence": "北涼天竺三藏曇無讖譯",
        "from": "T12n0374_036:0574b12_0",
        "context_with_next_sentence": true
    },
    {
        "source_sentence": "迦葉菩薩品第十二之四",
        "from": "T12n0374_036:0574b13_0",
        "context_with_next_sentence": true
    },
    {
        "source_sentence": "「◎善男子！",
        "from": "T12n0374_036:0574b14_0",
        "context_with_next_sentence": true
    },
    {
        "source_sentence": "如來復有隨自意語。",
        "from": "T12n0374_036:0574b14_1",
        "context_with_next_sentence": true
    },
    {
        "source_sentence": "如來佛性則有二種：一者有、二者無。",
        "from": "T12n0374_036:0574b14_2",
        "context_with_next_sentence": true
    },
    {
        "source_sentence": "有者，所謂三十二相、八十種好、十力、四無所畏、三念處、大慈大悲、首楞嚴等無量三昧、金剛等無量三昧、方便等無量三昧、五智印等無量三昧，是名為有。",
        "from": "T12n0374_036:0574b15_3",
        "context_with_next_sentence": true
    },
    {
        "source_sentence": "無者，所謂如來、過去諸善、不善、無記業因果報、煩惱、五陰、十二因緣，是名為無。",
        "from": "T12n0374_036:0574b19_0",
        "context_with_next_sentence": true
    },
    {
        "source_sentence": "善男子！",
        "from": "T12n0374_036:0574b20_1",
        "context_with_next_sentence": true
    },
    {
        "source_sentence": "如有、無，善、不善，有漏、無漏，世間、非世間，聖、非聖，有為、無為，實、不實，寂靜、非寂靜，諍、非諍，界、非界，煩惱、非煩惱，取、非取，受記、非受記，有、非有，三世、非三世，時、非時，常、無常，我、無我，樂、無樂，淨、無淨，色受想行識、非色受想行識，內入、非內入，外入、非外入，十二因緣、非十二因緣，是名如來佛性有無。",
        "from": "T12n0374_036:0574b21_0",
        "context_with_next_sentence": true
    },
    {
        "source_sentence": "乃至一闡提佛性有無，亦復如是。",
        "from": "T12n0374_036:0574b27_1",
        "context_with_next_sentence": true
    },
    {
        "source_sentence": "「善男子！",
        "from": "T12n0374_036:0574b28_2",
        "context_with_next_sentence": true
    },
    {
        "source_sentence": "我雖說言一切眾生悉有佛性，眾生不解佛如是等隨自意語。",
        "from": "T12n0374_036:0574b28_3",
        "context_with_next_sentence": true
    },
    {
        "source_sentence": "善男子！",
        "from": "T12n0374_036:0574b29_4",
        "context_with_next_sentence": true
    },
    {
        "source_sentence": "如是語者，後身菩薩尚不能解，況於二乘、其餘菩薩？",
        "from": "T12n0374_036:0574c01_5",
        "context_with_next_sentence": true
    },
    {
        "source_sentence": "善男子！",
        "from": "T12n0374_036:0574c02_6",
        "context_with_next_sentence": true
    },
    {
        "source_sentence": "我往一時在耆闍崛山，與彌勒菩薩共論世諦。",
        "from": "T12n0374_036:0574c02_7",
        "context_with_next_sentence": true
    },
    {
        "source_sentence": "舍利弗等五百聲聞，於是事中都不識知，何況出世第一義諦？",
        "from": "T12n0374_036:0574c03_8",
        "context_with_next_sentence": true
    },
    {
        "source_sentence": "「善男子！",
        "from": "T12n0374_036:0574c04_9",
        "context_with_next_sentence": true
    },
    {
        "source_sentence": "或有佛性一闡提有，善根人無。",
        "from": "T12n0374_036:0574c05_10",
        "context_with_next_sentence": true
    },
    {
        "source_sentence": "或有佛性善根人有，一闡提無。",
        "from": "T12n0374_036:0574c05_11",
        "context_with_next_sentence": true
    },
    {
        "source_sentence": "或有佛性，二人俱有。",
        "from": "T12n0374_036:0574c06_12",
        "context_with_next_sentence": true
    },
    {
        "source_sentence": "或有佛性，二人俱無。",
        "from": "T12n0374_036:0574c06_13",
        "context_with_next_sentence": true
    },
    {
        "source_sentence": "善男子！",
        "from": "T12n0374_036:0574c07_14",
        "context_with_next_sentence": true
    },
    {
        "source_sentence": "我諸弟子若解如是四句義者，不應難言，一闡提人定有佛性、定無佛性。",
        "from": "T12n0374_036:0574c07_15",
        "context_with_next_sentence": true
    },
    {
        "source_sentence": "若言眾生悉有佛性，是名如來隨自意語。",
        "from": "T12n0374_036:0574c09_16",
        "context_with_next_sentence": true
    },
    {
        "source_sentence": "如來如是隨自意語，眾生云何一向作解？",
        "from": "T12n0374_036:0574c10_17",
        "context_with_next_sentence": true
    },
    {
        "source_sentence": "「善男子！",
        "from": "T12n0374_036:0574c11_18",
        "context_with_next_sentence": true
    },
    {
        "source_sentence": "如恒河中有七眾生：一者常沒、二者暫出還沒、三者出已則住、四者出已遍觀四方、五者遍觀已行、六者行已復住、七者水陸俱行。",
        "from": "T12n0374_036:0574c11_19",
        "context_with_next_sentence": true
    },
    {
        "source_sentence": "言常沒者，所謂大魚，受大惡業，身重處深，是故常沒。",
        "from": "T12n0374_036:0574c14_20",
        "context_with_next_sentence": true
    },
    {
        "source_sentence": "暫出還沒者，如是大魚，受惡業故，身重處淺，暫見光明，因光故出，重故還沒。",
        "from": "T12n0374_036:0574c15_21",
        "context_with_next_sentence": true
    },
    {
        "source_sentence": "出已住者，謂坻彌魚，身處淺水，樂見光明，故出已住。",
        "from": "T12n0374_036:0574c17_22",
        "context_with_next_sentence": true
    },
    {
        "source_sentence": "遍觀方者，所謂[魚*昔]魚，為求食故，遍觀四方，是故觀方。",
        "from": "T12n0374_036:0574c18_23",
        "context_with_next_sentence": true
    },
    {
        "source_sentence": "觀已行者，謂是[魚*昔]魚，遙見餘物，謂是可食，疾行趣之，故觀已行。",
        "from": "T12n0374_036:0574c19_24",
        "context_with_next_sentence": true
    },
    {
        "source_sentence": "行已復住者，是魚趣已，既得可食，即便停住，故行已復住。",
        "from": "T12n0374_036:0574c21_0",
        "context_with_next_sentence": true
    },
    {
        "source_sentence": "水陸俱行者，即是龜也。",
        "from": "T12n0374_036:0574c22_1",
        "context_with_next_sentence": true
    },
    {
        "source_sentence": "「善男子！",
        "from": "T12n0374_036:0574c22_2",
        "context_with_next_sentence": true
    },
    {
        "source_sentence": "如是微妙大涅槃河，其中亦有七種眾生，從初常沒乃至第七，或入或出。",
        "from": "T12n0374_036:0574c23_0",
        "context_with_next_sentence": true
    },
    {
        "source_sentence": "所言沒者，有人聞是大涅槃經，如來常住、無有變易、常樂我淨、終不畢竟入於涅槃；一切眾生悉有佛性，一闡提人謗方等經作五逆罪犯四重禁，必當得成菩提之道；須陀洹人、斯陀含人、阿那含人、阿羅漢人、辟支佛等必當得成阿耨多羅三藐三菩提。",
        "from": "T12n0374_036:0574c24_1",
        "context_with_next_sentence": true
    },
    {
        "source_sentence": "聞是語已，生不信心，即作是念，作是念已，便作是言：『是涅槃典，即外道書，非是佛經。』",
        "from": "T12n0374_036:0575a01_2",
        "context_with_next_sentence": true
    },
    {
        "source_sentence": "是人爾時遠離善友，不聞正法，雖時得聞，不能思惟，雖復思惟，不思惟善，不思善故，如惡法住。",
        "from": "T12n0374_036:0575a03_3",
        "context_with_next_sentence": true
    },
    {
        "source_sentence": "惡法住者，則有六種：一者惡、二者無善、三者污法、四者增有、五者惱熱、六者受惡果。",
        "from": "T12n0374_036:0575a05_4",
        "context_with_next_sentence": true
    },
    {
        "source_sentence": "是名為沒。",
        "from": "T12n0374_036:0575a07_5",
        "context_with_next_sentence": true
    },
    {
        "source_sentence": "何故名沒？",
        "from": "T12n0374_036:0575a07_6",
        "context_with_next_sentence": true
    },
    {
        "source_sentence": "無善心故、常行惡故、不修對治故，是名為沒。",
        "from": "T12n0374_036:0575a07_7",
        "context_with_next_sentence": true
    },
    {
        "source_sentence": "所言惡者，聖人呵責故、心生怖畏故、善人遠離故、不益眾生故，是名為惡。",
        "from": "T12n0374_036:0575a08_8",
        "context_with_next_sentence": true
    },
    {
        "source_sentence": "言無善者，能生無量惡果報故、常為無明所纏繞故、樂與惡人為等侶故、無有修善諸方便故、其心顛倒常錯謬故，是名無善。",
        "from": "T12n0374_036:0575a10_9",
        "context_with_next_sentence": true
    },
    {
        "source_sentence": "言污法者，常污身口故、污淨眾生故、增不善業故、遠離善法故，是名污法。",
        "from": "T12n0374_036:0575a13_10",
        "context_with_next_sentence": true
    },
    {
        "source_sentence": "言增有者，如上三人所行之法，能增地獄、畜生、餓鬼，不能修習解脫之法，身、口、意業，不厭諸有，是名增有。",
        "from": "T12n0374_036:0575a15_0",
        "context_with_next_sentence": true
    },
    {
        "source_sentence": "言惱熱者，是人具行如上四事，能令身、心二事惱熱，遠離寂靜，則名為熱，受地獄報故名為熱，燒諸眾生故名為熱，燒諸善法故名為熱。",
        "from": "T12n0374_036:0575a17_1",
        "context_with_next_sentence": true
    },
    {
        "source_sentence": "善男子！",
        "from": "T12n0374_036:0575a20_2",
        "context_with_next_sentence": true
    },
    {
        "source_sentence": "信心、清涼，是人不具，是故名熱。",
        "from": "T12n0374_036:0575a20_3",
        "context_with_next_sentence": true
    },
    {
        "source_sentence": "言受惡果者，是人具足行上五事，死墮地獄、餓鬼、畜生。",
        "from": "T12n0374_036:0575a21_4",
        "context_with_next_sentence": true
    },
    {
        "source_sentence": "善男子！",
        "from": "T12n0374_036:0575a22_5",
        "context_with_next_sentence": true
    },
    {
        "source_sentence": "有三惡事復名惡果，一者煩惱惡、二者業惡、三者報惡，是名受惡果報。",
        "from": "T12n0374_036:0575a22_6",
        "context_with_next_sentence": true
    },
    {
        "source_sentence": "善男子！",
        "from": "T12n0374_036:0575a24_7",
        "context_with_next_sentence": true
    },
    {
        "source_sentence": "是人具足如上六事，能斷善根、作五逆罪、能犯四重、能謗三寶、用僧鬘物、能作種種非法之事，是因緣故，沈沒在於阿鼻地獄，所受身形縱廣八萬四千由旬，是人身、口、心業重故，不能得出。",
        "from": "T12n0374_036:0575a24_8",
        "context_with_next_sentence": true
    },
    {
        "source_sentence": "何以故？",
        "from": "T12n0374_036:0575a28_9",
        "context_with_next_sentence": true
    },
    {
        "source_sentence": "其心不能生善法故。",
        "from": "T12n0374_036:0575a29_10",
        "context_with_next_sentence": true
    },
    {
        "source_sentence": "雖有無量諸佛出世，不聞不見，是故名常沒，如恒河中大魚。",
        "from": "T12n0374_036:0575a29_11",
        "context_with_next_sentence": true
    },
    {
        "source_sentence": "「善男子！",
        "from": "T12n0374_036:0575b01_12",
        "context_with_next_sentence": true
    },
    {
        "source_sentence": "我雖復說一闡提等，名為常沒。",
        "from": "T12n0374_036:0575b02_13",
        "context_with_next_sentence": true
    },
    {
        "source_sentence": "復有常沒，非一闡提。",
        "from": "T12n0374_036:0575b02_14",
        "context_with_next_sentence": true
    },
    {
        "source_sentence": "何者是耶？",
        "from": "T12n0374_036:0575b03_15",
        "context_with_next_sentence": true
    },
    {
        "source_sentence": "如人為有，修施、戒、善，是名常沒。",
        "from": "T12n0374_036:0575b03_16",
        "context_with_next_sentence": true
    },
    {
        "source_sentence": "善男子！",
        "from": "T12n0374_036:0575b04_17",
        "context_with_next_sentence": true
    },
    {
        "source_sentence": "有四善事獲得惡果。",
        "from": "T12n0374_036:0575b04_18",
        "context_with_next_sentence": true
    },
    {
        "source_sentence": "何等為四？",
        "from": "T12n0374_036:0575b04_19",
        "context_with_next_sentence": true
    },
    {
        "source_sentence": "一者為勝他故讀誦經典、二者為利養故受持禁戒、三者為他屬故而行布施、四者為於非想非非想處故繫念思惟，是四善事得惡果報。",
        "from": "T12n0374_036:0575b05_20",
        "context_with_next_sentence": true
    },
    {
        "source_sentence": "若人修習如是四事，是名沒已還出，出已還沒。",
        "from": "T12n0374_036:0575b08_21",
        "context_with_next_sentence": true
    },
    {
        "source_sentence": "何故名沒？",
        "from": "T12n0374_036:0575b09_22",
        "context_with_next_sentence": true
    },
    {
        "source_sentence": "樂三有故。",
        "from": "T12n0374_036:0575b09_23",
        "context_with_next_sentence": true
    },
    {
        "source_sentence": "何故名出？",
        "from": "T12n0374_036:0575b09_24",
        "context_with_next_sentence": true
    },
    {
        "source_sentence": "以見明故，明者即是聞戒、施、定。",
        "from": "T12n0374_036:0575b10_0",
        "context_with_next_sentence": true
    },
    {
        "source_sentence": "何故還沒？",
        "from": "T12n0374_036:0575b10_1",
        "context_with_next_sentence": true
    },
    {
        "source_sentence": "增長邪見生憍慢故。",
        "from": "T12n0374_036:0575b10_2",
        "context_with_next_sentence": true
    },
    {
        "source_sentence": "是故我於經中說偈：「『若有眾生樂諸有，　　為有造作善惡業，　　是人迷失涅槃道，　　是名暫出還復沒。",
        "from": "T12n0374_036:0575b11_3",
        "context_with_next_sentence": true
    },
    {
        "source_sentence": "　　行於黑闇生死海，　　雖得解脫雜煩惱，　　是人還受惡果報，　　是名暫出還復沒。』",
        "from": "T12n0374_036:0575b14_0",
        "context_with_next_sentence": true
    },
    {
        "source_sentence": "「善男子！",
        "from": "T12n0374_036:0575b16_0",
        "context_with_next_sentence": true
    },
    {
        "source_sentence": "如彼大魚，因見光故，暫得出水。",
        "from": "T12n0374_036:0575b16_1",
        "context_with_next_sentence": true
    },
    {
        "source_sentence": "其身重故，還復沈沒。",
        "from": "T12n0374_036:0575b16_2",
        "context_with_next_sentence": true
    },
    {
        "source_sentence": "如上二人亦復如是。",
        "from": "T12n0374_036:0575b17_3",
        "context_with_next_sentence": true
    },
    {
        "source_sentence": "善男子！",
        "from": "T12n0374_036:0575b17_4",
        "context_with_next_sentence": true
    },
    {
        "source_sentence": "或復有人樂著三有，是名為沒。",
        "from": "T12n0374_036:0575b18_0",
        "context_with_next_sentence": true
    },
    {
        "source_sentence": "得聞如是大涅槃經生於信心，是名為出。",
        "from": "T12n0374_036:0575b18_1",
        "context_with_next_sentence": true
    },
    {
        "source_sentence": "何因緣故名之為出？",
        "from": "T12n0374_036:0575b19_2",
        "context_with_next_sentence": true
    },
    {
        "source_sentence": "聞是經已，遠離惡法，修習善法，是名為出。",
        "from": "T12n0374_036:0575b20_3",
        "context_with_next_sentence": true
    },
    {
        "source_sentence": "是人雖信，亦不具足。",
        "from": "T12n0374_036:0575b21_4",
        "context_with_next_sentence": true
    },
    {
        "source_sentence": "何因緣故信不具足？",
        "from": "T12n0374_036:0575b21_5",
        "context_with_next_sentence": true
    },
    {
        "source_sentence": "是人雖信大般涅槃、常樂我淨，言如來身無常、無我、無樂、無淨。",
        "from": "T12n0374_036:0575b22_0",
        "context_with_next_sentence": true
    },
    {
        "source_sentence": "如來則有二種涅槃：一者有為、二者無為。",
        "from": "T12n0374_036:0575b23_1",
        "context_with_next_sentence": true
    },
    {
        "source_sentence": "有為涅槃無常樂我淨，無為涅槃有常樂我淨。",
        "from": "T12n0374_036:0575b24_2",
        "context_with_next_sentence": true
    },
    {
        "source_sentence": "雖信佛性是眾生有，不必一切皆悉有之，是故名為信不具足。",
        "from": "T12n0374_036:0575b25_3",
        "context_with_next_sentence": true
    },
    {
        "source_sentence": "善男子！",
        "from": "T12n0374_036:0575b26_4",
        "context_with_next_sentence": true
    },
    {
        "source_sentence": "信有二種：一者信、二者求。",
        "from": "T12n0374_036:0575b26_5",
        "context_with_next_sentence": true
    },
    {
        "source_sentence": "如是之人雖復有信，不能推求，是故名為信不具足。",
        "from": "T12n0374_036:0575b27_6",
        "context_with_next_sentence": true
    },
    {
        "source_sentence": "信復有二：一從聞生、二從思生。",
        "from": "T12n0374_036:0575b28_7",
        "context_with_next_sentence": true
    },
    {
        "source_sentence": "是人信心從聞而生，不從思生，是故名為信不具足。",
        "from": "T12n0374_036:0575b29_8",
        "context_with_next_sentence": true
    },
    {
        "source_sentence": "復有二種：一信有道、二信得者。",
        "from": "T12n0374_036:0575c01_9",
        "context_with_next_sentence": true
    },
    {
        "source_sentence": "是人信心唯信有道，都不信有得道之人，是故名為信不具足。",
        "from": "T12n0374_036:0575c02_10",
        "context_with_next_sentence": true
    },
    {
        "source_sentence": "復有二種：一者信正、二者信邪。",
        "from": "T12n0374_036:0575c03_11",
        "context_with_next_sentence": true
    },
    {
        "source_sentence": "言有因果、有佛法僧，是名信正。",
        "from": "T12n0374_036:0575c04_12",
        "context_with_next_sentence": true
    },
    {
        "source_sentence": "言無因果、三寶性異、信諸邪語、富蘭那等，是名信邪。",
        "from": "T12n0374_036:0575c05_13",
        "context_with_next_sentence": true
    },
    {
        "source_sentence": "是人雖信佛、法、僧寶，不信三寶同一性相。",
        "from": "T12n0374_036:0575c06_14",
        "context_with_next_sentence": true
    },
    {
        "source_sentence": "雖信因果，不信得者。",
        "from": "T12n0374_036:0575c07_15",
        "context_with_next_sentence": true
    },
    {
        "source_sentence": "是故名為信不具足。",
        "from": "T12n0374_036:0575c07_16",
        "context_with_next_sentence": true
    },
    {
        "source_sentence": "是人成就不具足信，所受禁戒亦不具足。",
        "from": "T12n0374_036:0575c08_17",
        "context_with_next_sentence": true
    },
    {
        "source_sentence": "何因緣故名不具足？",
        "from": "T12n0374_036:0575c09_18",
        "context_with_next_sentence": true
    },
    {
        "source_sentence": "因不具故，所得禁戒亦不具足。",
        "from": "T12n0374_036:0575c09_19",
        "context_with_next_sentence": true
    },
    {
        "source_sentence": "「復何因緣名不具足？",
        "from": "T12n0374_036:0575c10_20",
        "context_with_next_sentence": true
    },
    {
        "source_sentence": "戒有二種：一威儀戒、二從戒戒。",
        "from": "T12n0374_036:0575c10_21",
        "context_with_next_sentence": true
    },
    {
        "source_sentence": "是人唯具威儀等戒，不具從戒戒，是故名為戒不具足。",
        "from": "T12n0374_036:0575c11_22",
        "context_with_next_sentence": true
    },
    {
        "source_sentence": "復有二種：一者作戒、二者無作戒。",
        "from": "T12n0374_036:0575c12_23",
        "context_with_next_sentence": true
    },
    {
        "source_sentence": "是人唯具作戒，不具無作戒，是故名為戒不具足。",
        "from": "T12n0374_036:0575c13_24",
        "context_with_next_sentence": true
    },
    {
        "source_sentence": "復有二種：一從身口得於正命，二從身口不得正命。",
        "from": "T12n0374_036:0575c14_25",
        "context_with_next_sentence": true
    },
    {
        "source_sentence": "是人雖從身口，不得正命，是故名為戒不具足。",
        "from": "T12n0374_036:0575c16_26",
        "context_with_next_sentence": true
    },
    {
        "source_sentence": "復有二種：一者求戒、二者捨戒。",
        "from": "T12n0374_036:0575c17_27",
        "context_with_next_sentence": true
    },
    {
        "source_sentence": "是人唯具求有之戒，不得捨戒，是故名為戒不具足。",
        "from": "T12n0374_036:0575c17_28",
        "context_with_next_sentence": true
    },
    {
        "source_sentence": "復有二種：一者隨有、二者隨道。",
        "from": "T12n0374_036:0575c19_29",
        "context_with_next_sentence": true
    },
    {
        "source_sentence": "是人唯具隨有之戒，不具隨道，是故名為戒不具足。",
        "from": "T12n0374_036:0575c19_30",
        "context_with_next_sentence": true
    },
    {
        "source_sentence": "復有二種：一者善戒、二者惡戒。",
        "from": "T12n0374_036:0575c21_0",
        "context_with_next_sentence": true
    },
    {
        "source_sentence": "身口意善是名善戒，牛戒狗戒是名惡戒，是人深信是二種戒俱有善果，是故名為戒不具足。",
        "from": "T12n0374_036:0575c21_1",
        "context_with_next_sentence": true
    },
    {
        "source_sentence": "「是人不具信戒二事，所修多聞亦不具足。",
        "from": "T12n0374_036:0575c23_2",
        "context_with_next_sentence": true
    },
    {
        "source_sentence": "云何名為聞不具足？",
        "from": "T12n0374_036:0575c24_3",
        "context_with_next_sentence": true
    },
    {
        "source_sentence": "如來所說十二部經，唯信六部，不信六部，是故名為聞不具足。",
        "from": "T12n0374_036:0575c25_4",
        "context_with_next_sentence": true
    },
    {
        "source_sentence": "雖復受持是六部經，不能讀誦為他解說，無所利益，是故名為聞不具足。",
        "from": "T12n0374_036:0575c26_5",
        "context_with_next_sentence": true
    },
    {
        "source_sentence": "又復受是六部經已，為論議故、為勝他故、為利養故、為諸有故，受持讀誦解說，是故名為聞不具足。",
        "from": "T12n0374_036:0575c28_6",
        "context_with_next_sentence": true
    },
    {
        "source_sentence": "善男子！",
        "from": "T12n0374_036:0576a01_7",
        "context_with_next_sentence": true
    },
    {
        "source_sentence": "我於經中說聞具足。",
        "from": "T12n0374_036:0576a01_8",
        "context_with_next_sentence": true
    },
    {
        "source_sentence": "云何具足？",
        "from": "T12n0374_036:0576a02_9",
        "context_with_next_sentence": true
    },
    {
        "source_sentence": "若有比丘身、口、意善，先能供養和上、諸師、有德之人。",
        "from": "T12n0374_036:0576a02_10",
        "context_with_next_sentence": true
    },
    {
        "source_sentence": "是諸師等，於是人所，生愛念心，以是因緣，教授其法。",
        "from": "T12n0374_036:0576a03_11",
        "context_with_next_sentence": true
    },
    {
        "source_sentence": "是人至心受持誦習，持誦習已獲得智慧，得智慧已能善思惟如法而住，善思惟已則得正義，得正義已身心寂靜，身心寂已則生喜心，喜心因緣心則得定，因得定故得正知見，正知見已於諸有中心生厭悔，悔諸有故能得解脫。",
        "from": "T12n0374_036:0576a04_12",
        "context_with_next_sentence": true
    },
    {
        "source_sentence": "是人無有如是等事，是故名為聞不具足。",
        "from": "T12n0374_036:0576a09_13",
        "context_with_next_sentence": true
    },
    {
        "source_sentence": "「是人不具如是三事，施亦不具。",
        "from": "T12n0374_036:0576a10_14",
        "context_with_next_sentence": true
    },
    {
        "source_sentence": "施有二種：一者財施、二者法施。",
        "from": "T12n0374_036:0576a11_15",
        "context_with_next_sentence": true
    },
    {
        "source_sentence": "是人雖復行於財施，為求有故；雖行法施，亦不具足。",
        "from": "T12n0374_036:0576a12_16",
        "context_with_next_sentence": true
    },
    {
        "source_sentence": "何以故？",
        "from": "T12n0374_036:0576a13_17",
        "context_with_next_sentence": true
    },
    {
        "source_sentence": "祕不盡說，畏他勝故，是故名為施不具足。",
        "from": "T12n0374_036:0576a13_18",
        "context_with_next_sentence": true
    },
    {
        "source_sentence": "財法二施各有二種：一者聖、二者非聖。",
        "from": "T12n0374_036:0576a14_19",
        "context_with_next_sentence": true
    },
    {
        "source_sentence": "聖者施已，不求果報。",
        "from": "T12n0374_036:0576a15_20",
        "context_with_next_sentence": true
    },
    {
        "source_sentence": "非聖施已，求於果報。",
        "from": "T12n0374_036:0576a15_21",
        "context_with_next_sentence": true
    },
    {
        "source_sentence": "聖者法施為增長法，非聖法施為增諸有。",
        "from": "T12n0374_036:0576a16_22",
        "context_with_next_sentence": true
    },
    {
        "source_sentence": "如是之人，為增財故而行財施，為增有故而行法施，是故名為施不具足。",
        "from": "T12n0374_036:0576a17_23",
        "context_with_next_sentence": true
    },
    {
        "source_sentence": "復次是人受六部經，見受法者而供給之，不受法者則不供給，是故名為施不具足。",
        "from": "T12n0374_036:0576a19_0",
        "context_with_next_sentence": true
    },
    {
        "source_sentence": "「是人不具如上四事，所修智慧亦不具足。",
        "from": "T12n0374_036:0576a20_1",
        "context_with_next_sentence": true
    },
    {
        "source_sentence": "智慧之性，性能分別，是人不能分別如來是常、無常。",
        "from": "T12n0374_036:0576a21_2",
        "context_with_next_sentence": true
    },
    {
        "source_sentence": "如來於此涅槃經中說言，如來即是解脫，解脫即是如來，如來即是涅槃，涅槃即是解脫，於是義中不能分別。",
        "from": "T12n0374_036:0576a23_0",
        "context_with_next_sentence": true
    },
    {
        "source_sentence": "梵行即是如來，如來即是慈悲喜捨，慈悲喜捨即是解脫，解脫即是涅槃，涅槃即是慈悲喜捨，於是義中不能分別，是故名為智不具足。",
        "from": "T12n0374_036:0576a25_1",
        "context_with_next_sentence": true
    },
    {
        "source_sentence": "復次不能分別佛性，佛性即是如來，如來即是一切不共之法，不共之法即是解脫，解脫即是涅槃，涅槃即是不共之法，於是義中不能分別，是故名為智不具足。",
        "from": "T12n0374_036:0576a28_2",
        "context_with_next_sentence": true
    },
    {
        "source_sentence": "復次不能分別四諦苦集滅道，不能分別四真諦故不知聖行，不知聖行故不知如來，不知如來故不知解脫，不知解脫故不知涅槃，是故名為智不具足。",
        "from": "T12n0374_036:0576b03_3",
        "context_with_next_sentence": true
    },
    {
        "source_sentence": "「是人不具如是五事，則有二種：一增善法、二增惡法。",
        "from": "T12n0374_036:0576b06_4",
        "context_with_next_sentence": true
    },
    {
        "source_sentence": "云何名為增長惡法？",
        "from": "T12n0374_036:0576b07_5",
        "context_with_next_sentence": true
    },
    {
        "source_sentence": "是人不見己不具足，自言具足，而生著心，於同行中自謂為勝，是故親近同己惡友；既親近已，復得更聞不具足法，聞已心喜，其心染著，起於憍慢，多行放逸，因放逸故，親近在家，亦樂聞說在家之事，遠離清淨出家之法，以是因緣增長惡法。",
        "from": "T12n0374_036:0576b08_6",
        "context_with_next_sentence": true
    },
    {
        "source_sentence": "增惡法故，身、口、意等，起不淨業。",
        "from": "T12n0374_036:0576b13_7",
        "context_with_next_sentence": true
    },
    {
        "source_sentence": "三業不淨故，增長地獄畜生餓鬼，是名暫出還沒。",
        "from": "T12n0374_036:0576b14_8",
        "context_with_next_sentence": true
    },
    {
        "source_sentence": "暫出還沒者，我佛法中其誰是耶？",
        "from": "T12n0374_036:0576b15_9",
        "context_with_next_sentence": true
    },
    {
        "source_sentence": "謂提婆達多、瞿伽離比丘、惋手比丘、善星比丘、低舍比丘、滿宿比丘、慈地比丘尼、曠野比丘尼、方比丘尼、慢比丘尼、淨潔長者、求有優婆塞、舍勒釋種、象長者、名稱優婆夷、光明優婆夷、難陀優婆夷、軍優婆夷、鈴優婆夷，如是等人，名為暫出還沒。",
        "from": "T12n0374_036:0576b16_10",
        "context_with_next_sentence": true
    },
    {
        "source_sentence": "譬如大魚，見明故出，身重故沒。",
        "from": "T12n0374_036:0576b22_0",
        "context_with_next_sentence": true
    },
    {
        "source_sentence": "「第二之人，深自知見行不具足，不具足故求近善友，近善友故樂諮未聞，聞已樂受，受已樂善思惟，善思惟已能如法住，如法住故增長善法，增善法故終不復沒，是名為住。",
        "from": "T12n0374_036:0576b22_1",
        "context_with_next_sentence": true
    },
    {
        "source_sentence": "我佛法中其誰是耶？",
        "from": "T12n0374_036:0576b26_2",
        "context_with_next_sentence": true
    },
    {
        "source_sentence": "謂舍利弗、大目犍連、阿若憍陳如等五比丘、耶舍等五比丘、阿[少/兔]樓陀、童子迦葉、摩訶迦葉、十力迦葉、瘦瞿曇彌比丘尼、波吒羅花比丘尼、勝比丘尼、實義比丘尼、意比丘尼、跋陀比丘尼、淨比丘尼、不退轉比丘尼、頻婆娑羅王、郁伽長者、須達多長者、釋摩男、貧須達多、鼠狼長者子、名稱長者、具足長者、師子將軍、優波離長者、刀長者、無畏優婆夷、善住優婆夷、愛法優婆夷、勇健優婆夷、天得優婆夷、善生優婆夷、具身優婆夷、牛得優婆夷、曠野優婆夷、摩訶斯那優婆夷，如是等比丘、比丘尼、優婆塞、優婆夷，得名為住。",
        "from": "T12n0374_036:0576b27_0",
        "context_with_next_sentence": true
    },
    {
        "source_sentence": "云何為住？",
        "from": "T12n0374_036:0576c09_1",
        "context_with_next_sentence": true
    },
    {
        "source_sentence": "常樂覩見善光明故，以是因緣若佛出世、若不出世，如是等人終不造惡，是名為住。",
        "from": "T12n0374_036:0576c10_2",
        "context_with_next_sentence": true
    },
    {
        "source_sentence": "如低彌魚樂見光明，不沈不沒，如是等眾亦復如是。",
        "from": "T12n0374_036:0576c12_0",
        "context_with_next_sentence": true
    },
    {
        "source_sentence": "是故我於經中說偈：「『若人善能分別義，　　至心求於沙門果，　　若能呵責一切有，　　是人名為如法住。",
        "from": "T12n0374_036:0576c13_1",
        "context_with_next_sentence": true
    },
    {
        "source_sentence": "　　若能供養無量佛，　　則能無量世修道，　　若受世樂不放逸，　　是人名為如法住。",
        "from": "T12n0374_036:0576c16_0",
        "context_with_next_sentence": true
    },
    {
        "source_sentence": "　　親近善友聽正法，　　內善思惟如法住，　　樂見光明修習道，　　獲得解脫安隱住。』",
        "from": "T12n0374_036:0576c18_0",
        "context_with_next_sentence": true
    },
    {
        "source_sentence": "◎「◎善男子！",
        "from": "T12n0374_036:0576c19_1",
        "context_with_next_sentence": true
    },
    {
        "source_sentence": "智不具足，凡有五事，是人知已，求近善友。",
        "from": "T12n0374_036:0576c20_2",
        "context_with_next_sentence": true
    },
    {
        "source_sentence": "如是善友，當觀是人貪欲、瞋恚、愚癡、思覺，何者偏多？",
        "from": "T12n0374_036:0576c21_3",
        "context_with_next_sentence": true
    },
    {
        "source_sentence": "若知是人貪欲多者，即應為說不淨觀法，瞋恚多者為說慈悲，思覺多者教令數息，著我多者當為分析十八界等。",
        "from": "T12n0374_036:0576c22_4",
        "context_with_next_sentence": true
    },
    {
        "source_sentence": "是人聞已至心受持，心受持已如法修行，如法行已次第獲得四念處觀身受心法，得是觀已次第復觀十二因緣，如是觀已次得煖法。」",
        "from": "T12n0374_036:0576c24_5",
        "context_with_next_sentence": true
    },
    {
        "source_sentence": "迦葉菩薩白佛言：「世尊！",
        "from": "T12n0374_036:0576c28_0",
        "context_with_next_sentence": true
    },
    {
        "source_sentence": "一切眾生悉有煖法。",
        "from": "T12n0374_036:0576c28_1",
        "context_with_next_sentence": true
    },
    {
        "source_sentence": "何以故？",
        "from": "T12n0374_036:0576c29_0",
        "context_with_next_sentence": true
    },
    {
        "source_sentence": "如佛所說，三法和合，名為眾生，一壽、二煖、三識。",
        "from": "T12n0374_036:0576c29_1",
        "context_with_next_sentence": true
    },
    {
        "source_sentence": "若從是義，一切眾生應先有煖，云何如來說言煖法因善友生？」",
        "from": "T12n0374_036:0577a01_2",
        "context_with_next_sentence": true
    },
    {
        "source_sentence": "佛言：「善男子！",
        "from": "T12n0374_036:0577a02_3",
        "context_with_next_sentence": true
    },
    {
        "source_sentence": "如汝所問，有煖法者，一切眾生至一闡提皆悉有之。",
        "from": "T12n0374_036:0577a02_4",
        "context_with_next_sentence": true
    },
    {
        "source_sentence": "如我今者，所說煖法，要因方便，然後乃得，本無今有。",
        "from": "T12n0374_036:0577a04_5",
        "context_with_next_sentence": true
    },
    {
        "source_sentence": "以是義故，非諸眾生一切先有，是故汝今不應難言一切眾生皆有煖法。",
        "from": "T12n0374_036:0577a05_6",
        "context_with_next_sentence": true
    },
    {
        "source_sentence": "善男子！",
        "from": "T12n0374_036:0577a06_7",
        "context_with_next_sentence": true
    },
    {
        "source_sentence": "如是煖法是色界法，非欲界有。",
        "from": "T12n0374_036:0577a07_8",
        "context_with_next_sentence": true
    },
    {
        "source_sentence": "若言一切眾生有者，欲界眾生亦皆應有；欲界無故，當知一切不必都有。",
        "from": "T12n0374_036:0577a07_9",
        "context_with_next_sentence": true
    },
    {
        "source_sentence": "善男子！",
        "from": "T12n0374_036:0577a09_10",
        "context_with_next_sentence": true
    },
    {
        "source_sentence": "色界雖有，非一切有。",
        "from": "T12n0374_036:0577a09_11",
        "context_with_next_sentence": true
    },
    {
        "source_sentence": "何以故？",
        "from": "T12n0374_036:0577a10_12",
        "context_with_next_sentence": true
    },
    {
        "source_sentence": "我弟子有，外道則無。",
        "from": "T12n0374_036:0577a10_13",
        "context_with_next_sentence": true
    },
    {
        "source_sentence": "以是義故，一切眾生不必都有。",
        "from": "T12n0374_036:0577a10_14",
        "context_with_next_sentence": true
    },
    {
        "source_sentence": "善男子！",
        "from": "T12n0374_036:0577a11_15",
        "context_with_next_sentence": true
    },
    {
        "source_sentence": "一切外道唯觀六行，我諸弟子具足十六，是十六行，一切眾生不必都有。」",
        "from": "T12n0374_036:0577a11_16",
        "context_with_next_sentence": true
    },
    {
        "source_sentence": "迦葉菩薩白佛言：「世尊！",
        "from": "T12n0374_036:0577a13_17",
        "context_with_next_sentence": true
    },
    {
        "source_sentence": "所言煖法，云何名煖？",
        "from": "T12n0374_036:0577a13_18",
        "context_with_next_sentence": true
    },
    {
        "source_sentence": "為自性煖？",
        "from": "T12n0374_036:0577a14_19",
        "context_with_next_sentence": true
    },
    {
        "source_sentence": "為他故煖？」",
        "from": "T12n0374_036:0577a14_20",
        "context_with_next_sentence": true
    },
    {
        "source_sentence": "佛言：「善男子！",
        "from": "T12n0374_036:0577a14_21",
        "context_with_next_sentence": true
    },
    {
        "source_sentence": "如是煖法，自性是煖，非他故煖。」",
        "from": "T12n0374_036:0577a15_22",
        "context_with_next_sentence": true
    },
    {
        "source_sentence": "迦葉菩薩言：「世尊！",
        "from": "T12n0374_036:0577a15_23",
        "context_with_next_sentence": true
    },
    {
        "source_sentence": "如來先說，馬師滿宿無有煖法。",
        "from": "T12n0374_036:0577a16_24",
        "context_with_next_sentence": true
    },
    {
        "source_sentence": "何以故？",
        "from": "T12n0374_036:0577a17_0",
        "context_with_next_sentence": true
    },
    {
        "source_sentence": "於三寶所無信心故，是故無煖。",
        "from": "T12n0374_036:0577a17_1",
        "context_with_next_sentence": true
    },
    {
        "source_sentence": "當知信心即是煖法。」",
        "from": "T12n0374_036:0577a17_2",
        "context_with_next_sentence": true
    },
    {
        "source_sentence": "「善男子！",
        "from": "T12n0374_036:0577a18_3",
        "context_with_next_sentence": true
    },
    {
        "source_sentence": "信非煖法。",
        "from": "T12n0374_036:0577a18_4",
        "context_with_next_sentence": true
    },
    {
        "source_sentence": "何以故？",
        "from": "T12n0374_036:0577a18_5",
        "context_with_next_sentence": true
    },
    {
        "source_sentence": "因於信心獲得煖故。",
        "from": "T12n0374_036:0577a18_6",
        "context_with_next_sentence": true
    },
    {
        "source_sentence": "善男子！",
        "from": "T12n0374_036:0577a19_7",
        "context_with_next_sentence": true
    },
    {
        "source_sentence": "夫煖法者即是智慧。",
        "from": "T12n0374_036:0577a19_8",
        "context_with_next_sentence": true
    },
    {
        "source_sentence": "何以故？",
        "from": "T12n0374_036:0577a20_9",
        "context_with_next_sentence": true
    },
    {
        "source_sentence": "觀四諦故。",
        "from": "T12n0374_036:0577a20_10",
        "context_with_next_sentence": true
    },
    {
        "source_sentence": "是故名之為十六行，行即是智。",
        "from": "T12n0374_036:0577a20_11",
        "context_with_next_sentence": true
    },
    {
        "source_sentence": "善男子！",
        "from": "T12n0374_036:0577a21_12",
        "context_with_next_sentence": true
    },
    {
        "source_sentence": "如汝所問，何因緣故名為煖者？",
        "from": "T12n0374_036:0577a21_13",
        "context_with_next_sentence": true
    },
    {
        "source_sentence": "善男子！",
        "from": "T12n0374_036:0577a22_14",
        "context_with_next_sentence": true
    },
    {
        "source_sentence": "夫煖法者，即是八聖道之火相，故名為煖。",
        "from": "T12n0374_036:0577a22_15",
        "context_with_next_sentence": true
    },
    {
        "source_sentence": "善男子！",
        "from": "T12n0374_036:0577a23_16",
        "context_with_next_sentence": true
    },
    {
        "source_sentence": "譬如攢火，先有煖氣，次有火生，後則煙出。",
        "from": "T12n0374_036:0577a23_17",
        "context_with_next_sentence": true
    },
    {
        "source_sentence": "是無漏道，亦復如是，煖者即是十六行也，火者即是須陀洹果，煙者即是修道斷結。」",
        "from": "T12n0374_036:0577a24_18",
        "context_with_next_sentence": true
    },
    {
        "source_sentence": "迦葉菩薩復白佛言：「世尊！",
        "from": "T12n0374_036:0577a26_19",
        "context_with_next_sentence": true
    },
    {
        "source_sentence": "如是煖法，亦是有法，亦是有為，是法報得色界五陰，是故名有。",
        "from": "T12n0374_036:0577a26_20",
        "context_with_next_sentence": true
    },
    {
        "source_sentence": "是因緣故，復名有為。",
        "from": "T12n0374_036:0577a28_21",
        "context_with_next_sentence": true
    },
    {
        "source_sentence": "若是有為，云何能為無漏道相？」",
        "from": "T12n0374_036:0577a28_22",
        "context_with_next_sentence": true
    },
    {
        "source_sentence": "佛言：「善男子！",
        "from": "T12n0374_036:0577a29_23",
        "context_with_next_sentence": true
    },
    {
        "source_sentence": "如是，如是，如汝所說。",
        "from": "T12n0374_036:0577a29_24",
        "context_with_next_sentence": true
    },
    {
        "source_sentence": "善男子！",
        "from": "T12n0374_036:0577b01_25",
        "context_with_next_sentence": true
    },
    {
        "source_sentence": "如是煖法，雖是有為有法，還能破壞有為有法，是故能為無漏道相。",
        "from": "T12n0374_036:0577b01_26",
        "context_with_next_sentence": true
    },
    {
        "source_sentence": "善男子！",
        "from": "T12n0374_036:0577b02_27",
        "context_with_next_sentence": true
    },
    {
        "source_sentence": "如人乘馬，亦愛亦策。",
        "from": "T12n0374_036:0577b03_0",
        "context_with_next_sentence": true
    },
    {
        "source_sentence": "煖心亦爾，愛故受生，厭故觀行，是故雖復有法有為，而能與彼正道作相。",
        "from": "T12n0374_036:0577b03_1",
        "context_with_next_sentence": true
    },
    {
        "source_sentence": "得煖法人，七十三種，欲界十種。",
        "from": "T12n0374_036:0577b05_2",
        "context_with_next_sentence": true
    },
    {
        "source_sentence": "是人具足一切煩惱，從斷一分至于九分，如欲界初禪乃至無所有處，亦復如是，是名七十三種。",
        "from": "T12n0374_036:0577b05_3",
        "context_with_next_sentence": true
    },
    {
        "source_sentence": "如是等人得煖法已，則不復能斷於善根、作五逆罪、犯四重禁。",
        "from": "T12n0374_036:0577b08_0",
        "context_with_next_sentence": true
    },
    {
        "source_sentence": "是人二種：一遇善友、二遇惡友。",
        "from": "T12n0374_036:0577b09_1",
        "context_with_next_sentence": true
    },
    {
        "source_sentence": "遇惡友者暫出還沒。",
        "from": "T12n0374_036:0577b10_2",
        "context_with_next_sentence": true
    },
    {
        "source_sentence": "遇善友者遍觀四方，觀四方者即是頂法。",
        "from": "T12n0374_036:0577b10_3",
        "context_with_next_sentence": true
    },
    {
        "source_sentence": "是法雖復性是五陰，亦緣四諦，是故得名遍觀四方。",
        "from": "T12n0374_036:0577b11_4",
        "context_with_next_sentence": true
    },
    {
        "source_sentence": "得頂法已，次得忍法。",
        "from": "T12n0374_036:0577b12_5",
        "context_with_next_sentence": true
    },
    {
        "source_sentence": "是忍亦爾，性亦五陰，亦緣四諦。",
        "from": "T12n0374_036:0577b13_6",
        "context_with_next_sentence": true
    },
    {
        "source_sentence": "是人次得世第一法，是法雖復性是五陰，亦緣四諦。",
        "from": "T12n0374_036:0577b13_7",
        "context_with_next_sentence": true
    },
    {
        "source_sentence": "是人次第得苦法忍，忍性是慧，緣於一諦，如是忍法緣一諦已，乃至見斷煩惱，得須陀洹果，是名第四遍觀四方，四方者即是四諦。」",
        "from": "T12n0374_036:0577b15_8",
        "context_with_next_sentence": true
    },
    {
        "source_sentence": "迦葉菩薩白佛言：「世尊！",
        "from": "T12n0374_036:0577b18_9",
        "context_with_next_sentence": true
    },
    {
        "source_sentence": "如佛先說，須陀洹人所斷煩惱，猶如縱廣四十里水，其餘在者如一毛渧，此中云何說斷三結名須陀洹？",
        "from": "T12n0374_036:0577b18_10",
        "context_with_next_sentence": true
    },
    {
        "source_sentence": "一者我見、二者非因見因、三者疑網。",
        "from": "T12n0374_036:0577b20_11",
        "context_with_next_sentence": true
    },
    {
        "source_sentence": "世尊！",
        "from": "T12n0374_036:0577b21_12",
        "context_with_next_sentence": true
    },
    {
        "source_sentence": "何因緣故，名須陀洹遍觀四方？",
        "from": "T12n0374_036:0577b21_13",
        "context_with_next_sentence": true
    },
    {
        "source_sentence": "復何因緣名須陀洹？",
        "from": "T12n0374_036:0577b22_14",
        "context_with_next_sentence": true
    },
    {
        "source_sentence": "復何因緣說須陀洹喻以[魚*昔]魚？」",
        "from": "T12n0374_036:0577b23_15",
        "context_with_next_sentence": true
    },
    {
        "source_sentence": "佛言：「善男子！",
        "from": "T12n0374_036:0577b23_16",
        "context_with_next_sentence": true
    },
    {
        "source_sentence": "須陀洹人，雖復能斷無量煩惱，此三重故，亦攝一切須陀洹人所斷結故。",
        "from": "T12n0374_036:0577b24_17",
        "context_with_next_sentence": true
    },
    {
        "source_sentence": "善男子！",
        "from": "T12n0374_036:0577b25_18",
        "context_with_next_sentence": true
    },
    {
        "source_sentence": "譬如大王出遊巡時，雖有四兵，世人但言王來、王去，何以故？",
        "from": "T12n0374_036:0577b25_19",
        "context_with_next_sentence": true
    },
    {
        "source_sentence": "世間重故。",
        "from": "T12n0374_036:0577b27_20",
        "context_with_next_sentence": true
    },
    {
        "source_sentence": "是三煩惱亦復如是。",
        "from": "T12n0374_036:0577b27_21",
        "context_with_next_sentence": true
    },
    {
        "source_sentence": "何因緣故名之為重？",
        "from": "T12n0374_036:0577b28_0",
        "context_with_next_sentence": true
    },
    {
        "source_sentence": "一切眾生常所起故、微難識故，是故名重。",
        "from": "T12n0374_036:0577b28_1",
        "context_with_next_sentence": true
    },
    {
        "source_sentence": "如是三結，難可斷故、能為一切煩惱因故、是三對治之怨敵故，謂戒、定、慧。",
        "from": "T12n0374_036:0577b29_2",
        "context_with_next_sentence": true
    },
    {
        "source_sentence": "善男子！",
        "from": "T12n0374_036:0577c02_3",
        "context_with_next_sentence": true
    },
    {
        "source_sentence": "有諸眾生聞須陀洹能斷如是無量煩惱，則生退心，便作是言：『眾生云何能斷如是無量煩惱？』",
        "from": "T12n0374_036:0577c02_4",
        "context_with_next_sentence": true
    },
    {
        "source_sentence": "是故如來方便說三。",
        "from": "T12n0374_036:0577c04_5",
        "context_with_next_sentence": true
    },
    {
        "source_sentence": "如汝所問，何因緣故須陀洹人喻觀四方？",
        "from": "T12n0374_036:0577c04_6",
        "context_with_next_sentence": true
    },
    {
        "source_sentence": "善男子！",
        "from": "T12n0374_036:0577c05_7",
        "context_with_next_sentence": true
    },
    {
        "source_sentence": "須陀洹人觀於四諦，獲得四事：一者住堅固道、二者能遍觀察、三者能如實見、四者能壞大怨。",
        "from": "T12n0374_036:0577c06_0",
        "context_with_next_sentence": true
    },
    {
        "source_sentence": "堅固道者，是須陀洹所有五根，無能動者，是故名為住堅固道。",
        "from": "T12n0374_036:0577c08_1",
        "context_with_next_sentence": true
    },
    {
        "source_sentence": "能遍觀者，悉能呵責內外煩惱。",
        "from": "T12n0374_036:0577c09_2",
        "context_with_next_sentence": true
    },
    {
        "source_sentence": "如實見者，即是忍智。",
        "from": "T12n0374_036:0577c10_3",
        "context_with_next_sentence": true
    },
    {
        "source_sentence": "壞大怨者，謂四顛倒。",
        "from": "T12n0374_036:0577c10_4",
        "context_with_next_sentence": true
    },
    {
        "source_sentence": "如汝所問，何因緣故名須陀洹者？",
        "from": "T12n0374_036:0577c11_5",
        "context_with_next_sentence": true
    },
    {
        "source_sentence": "善男子！",
        "from": "T12n0374_036:0577c11_6",
        "context_with_next_sentence": true
    },
    {
        "source_sentence": "須名無漏，陀洹名修習，修習無漏名須陀洹。",
        "from": "T12n0374_036:0577c12_7",
        "context_with_next_sentence": true
    },
    {
        "source_sentence": "善男子！",
        "from": "T12n0374_036:0577c13_8",
        "context_with_next_sentence": true
    },
    {
        "source_sentence": "復有須者名流，流有二種：一者順流、二者逆流，以逆流故名須陀洹。」",
        "from": "T12n0374_036:0577c13_9",
        "context_with_next_sentence": true
    },
    {
        "source_sentence": "迦葉菩薩言：「世尊！",
        "from": "T12n0374_036:0577c14_10",
        "context_with_next_sentence": true
    },
    {
        "source_sentence": "若從是義，何因緣故，斯陀含人、阿那含人、阿羅漢人，不得名為須陀洹耶？」",
        "from": "T12n0374_036:0577c15_11",
        "context_with_next_sentence": true
    },
    {
        "source_sentence": "「善男子！",
        "from": "T12n0374_036:0577c16_12",
        "context_with_next_sentence": true
    },
    {
        "source_sentence": "從須陀洹乃至諸佛，亦得名為須陀洹。",
        "from": "T12n0374_036:0577c17_13",
        "context_with_next_sentence": true
    },
    {
        "source_sentence": "若斯陀含乃至諸佛無須陀洹，云何得名斯陀含乃至佛？",
        "from": "T12n0374_036:0577c18_0",
        "context_with_next_sentence": true
    },
    {
        "source_sentence": "一切眾生名有二種：一者舊、二者客。",
        "from": "T12n0374_036:0577c19_1",
        "context_with_next_sentence": true
    },
    {
        "source_sentence": "凡夫之時有世名字，既得道已更為立名，名須陀洹。",
        "from": "T12n0374_036:0577c20_2",
        "context_with_next_sentence": true
    },
    {
        "source_sentence": "以先得故，名須陀洹。",
        "from": "T12n0374_036:0577c21_3",
        "context_with_next_sentence": true
    },
    {
        "source_sentence": "以後得故名，斯陀含。",
        "from": "T12n0374_036:0577c21_4",
        "context_with_next_sentence": true
    },
    {
        "source_sentence": "是人亦名須陀洹，亦名斯陀含，乃至佛亦復如是。",
        "from": "T12n0374_036:0577c22_5",
        "context_with_next_sentence": true
    },
    {
        "source_sentence": "善男子！",
        "from": "T12n0374_036:0577c23_6",
        "context_with_next_sentence": true
    },
    {
        "source_sentence": "流有二種：一者解脫、二者涅槃。",
        "from": "T12n0374_036:0577c23_7",
        "context_with_next_sentence": true
    },
    {
        "source_sentence": "一切聖人皆有是二，亦可得名須陀洹，亦名斯陀含，乃至佛亦復如是。",
        "from": "T12n0374_036:0577c24_8",
        "context_with_next_sentence": true
    },
    {
        "source_sentence": "善男子！",
        "from": "T12n0374_036:0577c25_9",
        "context_with_next_sentence": true
    },
    {
        "source_sentence": "須陀洹者亦名菩薩。",
        "from": "T12n0374_036:0577c26_0",
        "context_with_next_sentence": true
    },
    {
        "source_sentence": "何以故？",
        "from": "T12n0374_036:0577c26_1",
        "context_with_next_sentence": true
    },
    {
        "source_sentence": "菩薩者即是盡智及無生智。",
        "from": "T12n0374_036:0577c26_2",
        "context_with_next_sentence": true
    },
    {
        "source_sentence": "須陀洹人亦復求索如是二智，是故當知須陀洹人得名菩薩。",
        "from": "T12n0374_036:0577c27_3",
        "context_with_next_sentence": true
    },
    {
        "source_sentence": "須陀洹人亦得名覺。",
        "from": "T12n0374_036:0577c28_4",
        "context_with_next_sentence": true
    },
    {
        "source_sentence": "何以故？",
        "from": "T12n0374_036:0577c29_5",
        "context_with_next_sentence": true
    },
    {
        "source_sentence": "正覺見道，斷煩惱故、正覺因果故、正覺共道及不共道故，斯陀含乃至阿羅漢亦復如是。",
        "from": "T12n0374_036:0577c29_6",
        "context_with_next_sentence": true
    },
    {
        "source_sentence": "善男子！",
        "from": "T12n0374_036:0578a02_7",
        "context_with_next_sentence": true
    },
    {
        "source_sentence": "是須陀洹凡有二種：一者利根、二者鈍根。",
        "from": "T12n0374_036:0578a02_8",
        "context_with_next_sentence": true
    },
    {
        "source_sentence": "鈍根之人，人天七返，是鈍根人，復有五種，或有六、五、四、三、二種。",
        "from": "T12n0374_036:0578a03_9",
        "context_with_next_sentence": true
    },
    {
        "source_sentence": "利根之人，現在獲得須陀洹果至阿羅漢果。",
        "from": "T12n0374_036:0578a04_10",
        "context_with_next_sentence": true
    },
    {
        "source_sentence": "善男子！",
        "from": "T12n0374_036:0578a05_11",
        "context_with_next_sentence": true
    },
    {
        "source_sentence": "如汝所問，何因緣故須陀洹人喻以[魚*昔]魚？",
        "from": "T12n0374_036:0578a06_12",
        "context_with_next_sentence": true
    },
    {
        "source_sentence": "善男子！",
        "from": "T12n0374_036:0578a07_13",
        "context_with_next_sentence": true
    },
    {
        "source_sentence": "[魚*昔]魚有四事：一者骨細故輕、二者有翅故輕、三者樂見光明、四者銜物堅持。",
        "from": "T12n0374_036:0578a07_14",
        "context_with_next_sentence": true
    },
    {
        "source_sentence": "須陀洹人亦有四事，言骨細者喻煩惱微，言有翅者喻奢摩他、毘婆舍那，樂見光明喻於見道，銜物堅持喻聞如來說無常、苦、無我、不淨、堅持不捨。",
        "from": "T12n0374_036:0578a09_0",
        "context_with_next_sentence": true
    },
    {
        "source_sentence": "猶如魔王化作佛像，首羅長者見已心驚。",
        "from": "T12n0374_036:0578a12_1",
        "context_with_next_sentence": true
    },
    {
        "source_sentence": "魔見長者其心動已，即語長者：『我先所說四真諦者，是說不真。",
        "from": "T12n0374_036:0578a13_2",
        "context_with_next_sentence": true
    },
    {
        "source_sentence": "今當為汝更說五諦、六陰、十三入、十九界。』",
        "from": "T12n0374_036:0578a14_3",
        "context_with_next_sentence": true
    },
    {
        "source_sentence": "長者聞已，尋觀法相，都無此理，是故堅持，其心不動。」",
        "from": "T12n0374_036:0578a15_4",
        "context_with_next_sentence": true
    },
    {
        "source_sentence": "迦葉菩薩白佛言：「世尊！",
        "from": "T12n0374_036:0578a16_5",
        "context_with_next_sentence": true
    },
    {
        "source_sentence": "是須陀洹先得道故，名須陀洹。",
        "from": "T12n0374_036:0578a17_6",
        "context_with_next_sentence": true
    },
    {
        "source_sentence": "以初果故，名須陀洹。",
        "from": "T12n0374_036:0578a18_0",
        "context_with_next_sentence": true
    },
    {
        "source_sentence": "若先得道名須陀洹者，得苦法忍時，何故不得名須陀洹，乃名為向？",
        "from": "T12n0374_036:0578a18_1",
        "context_with_next_sentence": true
    },
    {
        "source_sentence": "若以初果名須陀洹，外道之人先斷煩惱至無所有處，修無漏道得阿那含果，何故不名為須陀洹？」",
        "from": "T12n0374_036:0578a19_2",
        "context_with_next_sentence": true
    },
    {
        "source_sentence": "「善男子！",
        "from": "T12n0374_036:0578a22_3",
        "context_with_next_sentence": true
    },
    {
        "source_sentence": "以初果故名須陀洹。",
        "from": "T12n0374_036:0578a22_4",
        "context_with_next_sentence": true
    },
    {
        "source_sentence": "如汝所問，外道之人先斷煩惱至無所有處，修無漏道得阿那含，何故不名須陀洹者？",
        "from": "T12n0374_036:0578a22_5",
        "context_with_next_sentence": true
    },
    {
        "source_sentence": "善男子！",
        "from": "T12n0374_036:0578a24_6",
        "context_with_next_sentence": true
    },
    {
        "source_sentence": "以初果故，名須陀洹，是人爾時具足八智及十六行。」",
        "from": "T12n0374_036:0578a24_7",
        "context_with_next_sentence": true
    },
    {
        "source_sentence": "迦葉言：「世尊！",
        "from": "T12n0374_036:0578a26_8",
        "context_with_next_sentence": true
    },
    {
        "source_sentence": "得阿那含亦復如是，亦得八智、具十六行，何故不得名須陀洹？」",
        "from": "T12n0374_036:0578a26_9",
        "context_with_next_sentence": true
    },
    {
        "source_sentence": "「善男子！",
        "from": "T12n0374_036:0578a27_10",
        "context_with_next_sentence": true
    },
    {
        "source_sentence": "有漏十六行有二種：一者共、二者不共。",
        "from": "T12n0374_036:0578a28_0",
        "context_with_next_sentence": true
    },
    {
        "source_sentence": "無漏十六行亦有二種：一者向果、二者得果。",
        "from": "T12n0374_036:0578a28_1",
        "context_with_next_sentence": true
    },
    {
        "source_sentence": "八智亦二：一者向果、二者得果。",
        "from": "T12n0374_036:0578a29_2",
        "context_with_next_sentence": true
    },
    {
        "source_sentence": "須陀洹人捨共十六行、得不共十六行，捨向果八智、得得果八智。",
        "from": "T12n0374_036:0578b01_3",
        "context_with_next_sentence": true
    },
    {
        "source_sentence": "阿那含人即不如是，是故初果名須陀洹。",
        "from": "T12n0374_036:0578b03_4",
        "context_with_next_sentence": true
    },
    {
        "source_sentence": "「善男子！",
        "from": "T12n0374_036:0578b04_0",
        "context_with_next_sentence": true
    },
    {
        "source_sentence": "須陀洹人緣於四諦，阿那含人唯緣一諦，是故初果名須陀洹。",
        "from": "T12n0374_036:0578b04_1",
        "context_with_next_sentence": true
    },
    {
        "source_sentence": "以是因緣喻以[魚*昔]魚，遍觀已行。",
        "from": "T12n0374_036:0578b05_2",
        "context_with_next_sentence": true
    },
    {
        "source_sentence": "行者即是斯陀含人，繫心修道，為斷貪欲、瞋癡、憍慢，如彼[魚*昔]魚，遍觀方已，為食故行，行已復住；喻阿那含得食已住。",
        "from": "T12n0374_036:0578b06_3",
        "context_with_next_sentence": true
    },
    {
        "source_sentence": "是阿那含凡有二種：一者現在得阿那含，進修即得阿羅漢果；二者貪著色界無色界中寂靜三昧，是人不受欲界身故名阿那含。",
        "from": "T12n0374_036:0578b08_4",
        "context_with_next_sentence": true
    },
    {
        "source_sentence": "是阿那含復有五種：一者中般涅槃、二者受身般涅槃、三者行般涅槃、四者無行般涅槃、五者上流般涅槃。",
        "from": "T12n0374_036:0578b11_5",
        "context_with_next_sentence": true
    },
    {
        "source_sentence": "復有六種：五種如上，加現在般涅槃。",
        "from": "T12n0374_036:0578b14_6",
        "context_with_next_sentence": true
    },
    {
        "source_sentence": "復有七種：六種如上，加無色界般涅槃。",
        "from": "T12n0374_036:0578b15_7",
        "context_with_next_sentence": true
    },
    {
        "source_sentence": "行般涅槃復有二種：或受二身、或受四身。",
        "from": "T12n0374_036:0578b15_8",
        "context_with_next_sentence": true
    },
    {
        "source_sentence": "若受二身是名利根，若受四身是名鈍根。",
        "from": "T12n0374_036:0578b16_9",
        "context_with_next_sentence": true
    },
    {
        "source_sentence": "復有二種：一者精進無自在定、二者懈怠有自在定。",
        "from": "T12n0374_036:0578b17_10",
        "context_with_next_sentence": true
    },
    {
        "source_sentence": "復有二種：一者具精進定、二者不具是二。",
        "from": "T12n0374_036:0578b19_0",
        "context_with_next_sentence": true
    },
    {
        "source_sentence": "善男子！",
        "from": "T12n0374_036:0578b19_1",
        "context_with_next_sentence": true
    },
    {
        "source_sentence": "欲色眾生有二種業，一者作業、二者受生業。",
        "from": "T12n0374_036:0578b20_2",
        "context_with_next_sentence": true
    },
    {
        "source_sentence": "中涅槃者，唯有作業，無受生業，是故於中而般涅槃。",
        "from": "T12n0374_036:0578b21_3",
        "context_with_next_sentence": true
    },
    {
        "source_sentence": "捨欲界身，未至色界，以利根故，於中涅槃，是中涅槃。",
        "from": "T12n0374_036:0578b22_4",
        "context_with_next_sentence": true
    },
    {
        "source_sentence": "阿那含人有四種心：一者非學非無學、二者學、三者無學、四者非學非無學入於涅槃。",
        "from": "T12n0374_036:0578b23_5",
        "context_with_next_sentence": true
    },
    {
        "source_sentence": "云何復名中般涅槃？",
        "from": "T12n0374_036:0578b25_6",
        "context_with_next_sentence": true
    },
    {
        "source_sentence": "善男子！",
        "from": "T12n0374_036:0578b25_7",
        "context_with_next_sentence": true
    },
    {
        "source_sentence": "是阿那含四種心中，二是涅槃，二非涅槃，是故名為中般涅槃。",
        "from": "T12n0374_036:0578b26_8",
        "context_with_next_sentence": true
    },
    {
        "source_sentence": "受身涅槃復有二種：一者作業、二者生業。",
        "from": "T12n0374_036:0578b27_9",
        "context_with_next_sentence": true
    },
    {
        "source_sentence": "是人捨欲界身，受色界身，精勤修道，盡其壽命，入於涅槃。」",
        "from": "T12n0374_036:0578b28_10",
        "context_with_next_sentence": true
    },
    {
        "source_sentence": "迦葉菩薩言：「世尊！",
        "from": "T12n0374_036:0578b29_11",
        "context_with_next_sentence": true
    },
    {
        "source_sentence": "若言盡命入涅槃者，云何而言受身涅槃？」",
        "from": "T12n0374_036:0578c01_12",
        "context_with_next_sentence": true
    },
    {
        "source_sentence": "佛言：「善男子！",
        "from": "T12n0374_036:0578c02_13",
        "context_with_next_sentence": true
    },
    {
        "source_sentence": "是人受身，然後乃斷三界煩惱，是故名為受身涅槃。",
        "from": "T12n0374_036:0578c02_14",
        "context_with_next_sentence": true
    },
    {
        "source_sentence": "善男子！",
        "from": "T12n0374_036:0578c03_15",
        "context_with_next_sentence": true
    },
    {
        "source_sentence": "行般涅槃者，常修行道、有為、三昧力故，能斷煩惱，入於涅槃，是名行般涅槃。",
        "from": "T12n0374_036:0578c03_16",
        "context_with_next_sentence": true
    },
    {
        "source_sentence": "無行般涅槃者，是人定知當得涅槃，是故懈怠，亦以有為、三昧力故，壽盡則得入於涅槃，是名無行般涅槃。",
        "from": "T12n0374_036:0578c05_17",
        "context_with_next_sentence": true
    },
    {
        "source_sentence": "上流般涅槃者，若有人得第四禪已，是人生於初禪愛心，以是因緣，退生初禪。",
        "from": "T12n0374_036:0578c07_18",
        "context_with_next_sentence": true
    },
    {
        "source_sentence": "是有二流：一煩惱流、二者道流。",
        "from": "T12n0374_036:0578c09_19",
        "context_with_next_sentence": true
    },
    {
        "source_sentence": "以道流故，是人壽盡，生二禪愛，以愛因緣生於二禪。",
        "from": "T12n0374_036:0578c10_20",
        "context_with_next_sentence": true
    },
    {
        "source_sentence": "至第四禪亦復如是。",
        "from": "T12n0374_036:0578c11_21",
        "context_with_next_sentence": true
    },
    {
        "source_sentence": "是四禪中復有二種：一者入無色界、二者入五淨居。",
        "from": "T12n0374_036:0578c12_22",
        "context_with_next_sentence": true
    },
    {
        "source_sentence": "如是二人，一樂三昧、二樂智慧。",
        "from": "T12n0374_036:0578c13_23",
        "context_with_next_sentence": true
    },
    {
        "source_sentence": "樂智慧者，入五淨居；樂三昧者，入無色界。",
        "from": "T12n0374_036:0578c13_24",
        "context_with_next_sentence": true
    },
    {
        "source_sentence": "如是二人，一者修第四禪有五階差，二者不修。",
        "from": "T12n0374_036:0578c14_25",
        "context_with_next_sentence": true
    },
    {
        "source_sentence": "云何為五？",
        "from": "T12n0374_036:0578c15_26",
        "context_with_next_sentence": true
    },
    {
        "source_sentence": "下、中、上、上中、上上。",
        "from": "T12n0374_036:0578c16_27",
        "context_with_next_sentence": true
    },
    {
        "source_sentence": "修上上者，處無小天。",
        "from": "T12n0374_036:0578c16_28",
        "context_with_next_sentence": true
    },
    {
        "source_sentence": "修上中者，處善見天。",
        "from": "T12n0374_036:0578c17_29",
        "context_with_next_sentence": true
    },
    {
        "source_sentence": "修上品者，處善可見天。",
        "from": "T12n0374_036:0578c17_30",
        "context_with_next_sentence": true
    },
    {
        "source_sentence": "修中品者，處無熱天。",
        "from": "T12n0374_036:0578c18_31",
        "context_with_next_sentence": true
    },
    {
        "source_sentence": "修下品者，處少廣天。",
        "from": "T12n0374_036:0578c18_32",
        "context_with_next_sentence": true
    },
    {
        "source_sentence": "如是二人，一樂論議、二樂寂靜。",
        "from": "T12n0374_036:0578c19_0",
        "context_with_next_sentence": true
    },
    {
        "source_sentence": "樂寂靜者入無色界，樂論議者處五淨居。",
        "from": "T12n0374_036:0578c19_1",
        "context_with_next_sentence": true
    },
    {
        "source_sentence": "復有二種；一者修熏禪、二者不修熏禪。",
        "from": "T12n0374_036:0578c20_2",
        "context_with_next_sentence": true
    },
    {
        "source_sentence": "修熏禪者入五淨居，不修熏禪者生無色界。",
        "from": "T12n0374_036:0578c21_3",
        "context_with_next_sentence": true
    },
    {
        "source_sentence": "盡其壽命而般涅槃，是名上流般涅槃。",
        "from": "T12n0374_036:0578c22_4",
        "context_with_next_sentence": true
    },
    {
        "source_sentence": "若欲入於無色界者，即不能修四禪五差，若修四禪五差，則能呵責無色界定。」",
        "from": "T12n0374_036:0578c23_5",
        "context_with_next_sentence": true
    },
    {
        "source_sentence": "迦葉菩薩白佛言：「世尊！",
        "from": "T12n0374_036:0578c25_6",
        "context_with_next_sentence": true
    },
    {
        "source_sentence": "中涅槃者則是利根，若利根者何不現在入涅槃耶？",
        "from": "T12n0374_036:0578c25_7",
        "context_with_next_sentence": true
    },
    {
        "source_sentence": "何故欲界有中涅槃，色界則無？」",
        "from": "T12n0374_036:0578c27_8",
        "context_with_next_sentence": true
    },
    {
        "source_sentence": "佛言：「善男子！",
        "from": "T12n0374_036:0578c27_9",
        "context_with_next_sentence": true
    },
    {
        "source_sentence": "是人現在四大羸劣，不能修道。",
        "from": "T12n0374_036:0578c28_10",
        "context_with_next_sentence": true
    },
    {
        "source_sentence": "雖有比丘四大康健，無有房舍、飲食、衣服、臥具、醫藥，眾緣不具，是故不得現在涅槃。",
        "from": "T12n0374_036:0578c28_11",
        "context_with_next_sentence": true
    },
    {
        "source_sentence": "善男子！",
        "from": "T12n0374_036:0579a01_12",
        "context_with_next_sentence": true
    },
    {
        "source_sentence": "我昔一時在舍衛國阿那邠低精舍，有一比丘來至我所，作如是言：『世尊！",
        "from": "T12n0374_036:0579a01_13",
        "context_with_next_sentence": true
    },
    {
        "source_sentence": "我常修道，而不能得須陀洹果至阿羅漢果。』",
        "from": "T12n0374_036:0579a03_14",
        "context_with_next_sentence": true
    },
    {
        "source_sentence": "我時即告阿難言：『汝今當為如是比丘具諸所須。』",
        "from": "T12n0374_036:0579a04_15",
        "context_with_next_sentence": true
    },
    {
        "source_sentence": "爾時阿難將是比丘至祇陀林，與好房舍。",
        "from": "T12n0374_036:0579a05_16",
        "context_with_next_sentence": true
    },
    {
        "source_sentence": "是時比丘語阿難言：『大德！",
        "from": "T12n0374_036:0579a06_17",
        "context_with_next_sentence": true
    },
    {
        "source_sentence": "唯願為我莊嚴房舍、淨潔修治，七寶嚴麗，懸繒幡蓋。』",
        "from": "T12n0374_036:0579a07_18",
        "context_with_next_sentence": true
    },
    {
        "source_sentence": "阿難言：『世間貧者，乃名沙門，我當云何能辦是事？』",
        "from": "T12n0374_036:0579a08_19",
        "context_with_next_sentence": true
    },
    {
        "source_sentence": "是比丘言：『大德！",
        "from": "T12n0374_036:0579a09_20",
        "context_with_next_sentence": true
    },
    {
        "source_sentence": "若能為我作者，善哉，善哉！",
        "from": "T12n0374_036:0579a09_21",
        "context_with_next_sentence": true
    },
    {
        "source_sentence": "若不能者，我當還往至世尊所。』",
        "from": "T12n0374_036:0579a10_22",
        "context_with_next_sentence": true
    },
    {
        "source_sentence": "爾時阿難即往佛所，作如是言：『世尊！",
        "from": "T12n0374_036:0579a11_23",
        "context_with_next_sentence": true
    },
    {
        "source_sentence": "向者比丘，從我求索種種莊嚴、七寶幡蓋，不審是事當云何耶？』",
        "from": "T12n0374_036:0579a12_0",
        "context_with_next_sentence": true
    },
    {
        "source_sentence": "我於爾時復告阿難：『汝今還去，隨比丘意，所須之物，為辦具之。』",
        "from": "T12n0374_036:0579a13_1",
        "context_with_next_sentence": true
    },
    {
        "source_sentence": "爾時阿難即還房中，為是比丘事事具辦。",
        "from": "T12n0374_036:0579a14_2",
        "context_with_next_sentence": true
    },
    {
        "source_sentence": "比丘得已，繫念修道，不久即得須陀洹果至阿羅漢果。",
        "from": "T12n0374_036:0579a15_3",
        "context_with_next_sentence": true
    },
    {
        "source_sentence": "善男子！",
        "from": "T12n0374_036:0579a17_0",
        "context_with_next_sentence": true
    },
    {
        "source_sentence": "無量眾生應入涅槃，以所乏故，妨亂其心，是故不得。",
        "from": "T12n0374_036:0579a17_1",
        "context_with_next_sentence": true
    },
    {
        "source_sentence": "善男子！",
        "from": "T12n0374_036:0579a18_2",
        "context_with_next_sentence": true
    },
    {
        "source_sentence": "復有眾生多憙教化，其心怱務，不能得定，是故不得現在涅槃。",
        "from": "T12n0374_036:0579a18_3",
        "context_with_next_sentence": true
    },
    {
        "source_sentence": "善男子！",
        "from": "T12n0374_036:0579a19_4",
        "context_with_next_sentence": true
    },
    {
        "source_sentence": "如汝所問，何因緣故，捨欲界身，有中涅槃，色界無者？",
        "from": "T12n0374_036:0579a20_5",
        "context_with_next_sentence": true
    },
    {
        "source_sentence": "善男子！",
        "from": "T12n0374_036:0579a21_6",
        "context_with_next_sentence": true
    },
    {
        "source_sentence": "是人觀於欲界煩惱因緣有二：一者內、二者外。",
        "from": "T12n0374_036:0579a21_7",
        "context_with_next_sentence": true
    },
    {
        "source_sentence": "而色界中無外因緣。",
        "from": "T12n0374_036:0579a22_8",
        "context_with_next_sentence": true
    },
    {
        "source_sentence": "欲界復有二種愛心：一者欲愛、二者色愛。",
        "from": "T12n0374_036:0579a23_0",
        "context_with_next_sentence": true
    },
    {
        "source_sentence": "觀是二愛至心呵責，既呵責已得入涅槃。",
        "from": "T12n0374_036:0579a23_1",
        "context_with_next_sentence": true
    },
    {
        "source_sentence": "是欲界中能得呵責諸麁煩惱，所謂慳、貪、瞋妬、無慚無愧，以是因緣，能得涅槃。",
        "from": "T12n0374_036:0579a24_2",
        "context_with_next_sentence": true
    },
    {
        "source_sentence": "又欲界道其性勇健。",
        "from": "T12n0374_036:0579a26_3",
        "context_with_next_sentence": true
    },
    {
        "source_sentence": "何以故？",
        "from": "T12n0374_036:0579a27_4",
        "context_with_next_sentence": true
    },
    {
        "source_sentence": "得四果故。",
        "from": "T12n0374_036:0579a27_5",
        "context_with_next_sentence": true
    },
    {
        "source_sentence": "是故欲界有中涅槃，色界中無。",
        "from": "T12n0374_036:0579a27_6",
        "context_with_next_sentence": true
    },
    {
        "source_sentence": "善男子！",
        "from": "T12n0374_036:0579a28_7",
        "context_with_next_sentence": true
    },
    {
        "source_sentence": "中涅槃者凡有三種，謂上、中、下。",
        "from": "T12n0374_036:0579a28_8",
        "context_with_next_sentence": true
    },
    {
        "source_sentence": "上者，捨身未離欲界便得涅槃。",
        "from": "T12n0374_036:0579a29_9",
        "context_with_next_sentence": true
    },
    {
        "source_sentence": "中者，始離欲界，未至色界便得涅槃。",
        "from": "T12n0374_036:0579a29_10",
        "context_with_next_sentence": true
    },
    {
        "source_sentence": "下者，離欲界已，至色界邊乃得涅槃。",
        "from": "T12n0374_036:0579b01_11",
        "context_with_next_sentence": true
    },
    {
        "source_sentence": "喻以[魚*昔]魚得食已住，是人亦爾。",
        "from": "T12n0374_036:0579b02_12",
        "context_with_next_sentence": true
    },
    {
        "source_sentence": "云何名住？",
        "from": "T12n0374_036:0579b03_13",
        "context_with_next_sentence": true
    },
    {
        "source_sentence": "處在色界及無色界，得受身故，是故名住。",
        "from": "T12n0374_036:0579b03_14",
        "context_with_next_sentence": true
    },
    {
        "source_sentence": "不受欲界人、天、地獄、畜生、餓鬼，是故名住。",
        "from": "T12n0374_036:0579b04_15",
        "context_with_next_sentence": true
    },
    {
        "source_sentence": "已斷無量諸煩惱結，餘少在故，是故名住。",
        "from": "T12n0374_036:0579b05_16",
        "context_with_next_sentence": true
    },
    {
        "source_sentence": "復何因緣名之為住？",
        "from": "T12n0374_036:0579b06_17",
        "context_with_next_sentence": true
    },
    {
        "source_sentence": "終不造作共凡夫事，是故名住。",
        "from": "T12n0374_036:0579b06_18",
        "context_with_next_sentence": true
    },
    {
        "source_sentence": "自無所畏不令他畏，是故名住。",
        "from": "T12n0374_036:0579b07_19",
        "context_with_next_sentence": true
    },
    {
        "source_sentence": "遠離二愛慳貪瞋恚，是故名住。",
        "from": "T12n0374_036:0579b08_20",
        "context_with_next_sentence": true
    },
    {
        "source_sentence": "「善男子！",
        "from": "T12n0374_036:0579b08_21",
        "context_with_next_sentence": true
    },
    {
        "source_sentence": "到彼岸者，喻阿羅漢、辟支佛、菩薩、佛，猶如神龜水陸俱行。",
        "from": "T12n0374_036:0579b09_0",
        "context_with_next_sentence": true
    },
    {
        "source_sentence": "何因緣故，喻之以龜？",
        "from": "T12n0374_036:0579b10_1",
        "context_with_next_sentence": true
    },
    {
        "source_sentence": "善藏五根故。",
        "from": "T12n0374_036:0579b10_2",
        "context_with_next_sentence": true
    },
    {
        "source_sentence": "阿羅漢乃至諸佛亦復如是，善覆五根，是故喻龜。",
        "from": "T12n0374_036:0579b11_3",
        "context_with_next_sentence": true
    },
    {
        "source_sentence": "言水陸者，水喻世間，陸喻出世。",
        "from": "T12n0374_036:0579b12_4",
        "context_with_next_sentence": true
    },
    {
        "source_sentence": "是諸聖等亦復如是，能觀一切惡煩惱故，到於彼岸，是故喻以水陸俱行。",
        "from": "T12n0374_036:0579b13_0",
        "context_with_next_sentence": true
    },
    {
        "source_sentence": "「善男子！",
        "from": "T12n0374_036:0579b14_1",
        "context_with_next_sentence": true
    },
    {
        "source_sentence": "如恒河中七種眾生，雖有魚龜之名，不離於水。",
        "from": "T12n0374_036:0579b14_2",
        "context_with_next_sentence": true
    },
    {
        "source_sentence": "如是微妙大涅槃中，從一闡提上至諸佛雖有異名，然亦不離於佛性水。",
        "from": "T12n0374_036:0579b15_3",
        "context_with_next_sentence": true
    },
    {
        "source_sentence": "善男子！",
        "from": "T12n0374_036:0579b17_4",
        "context_with_next_sentence": true
    },
    {
        "source_sentence": "是七眾生，若善法、若不善法，若方便道、若解脫道、若次第道，若因、若果，悉是佛性，是名如來隨自意語。」",
        "from": "T12n0374_036:0579b17_5",
        "context_with_next_sentence": true
    },
    {
        "source_sentence": "迦葉菩薩言：「世尊！",
        "from": "T12n0374_036:0579b20_6",
        "context_with_next_sentence": true
    },
    {
        "source_sentence": "若有因則有果，若無因則無果。",
        "from": "T12n0374_036:0579b20_7",
        "context_with_next_sentence": true
    },
    {
        "source_sentence": "涅槃名果，常故無因。",
        "from": "T12n0374_036:0579b21_8",
        "context_with_next_sentence": true
    },
    {
        "source_sentence": "若無因者云何名果？",
        "from": "T12n0374_036:0579b21_9",
        "context_with_next_sentence": true
    },
    {
        "source_sentence": "而是涅槃，亦名沙門，名沙門果。",
        "from": "T12n0374_036:0579b22_10",
        "context_with_next_sentence": true
    },
    {
        "source_sentence": "云何沙門？",
        "from": "T12n0374_036:0579b22_11",
        "context_with_next_sentence": true
    },
    {
        "source_sentence": "云何沙門果？」",
        "from": "T12n0374_036:0579b23_12",
        "context_with_next_sentence": true
    },
    {
        "source_sentence": "「善男子！",
        "from": "T12n0374_036:0579b23_13",
        "context_with_next_sentence": true
    },
    {
        "source_sentence": "一切世間有七種果：一者方便果、二者報恩果、三者親近果、四者餘殘果、五者平等果、六者果報果、七者遠離果。",
        "from": "T12n0374_036:0579b23_14",
        "context_with_next_sentence": true
    },
    {
        "source_sentence": "方便果者，如世間人秋多收穀，咸相謂言得方便果。",
        "from": "T12n0374_036:0579b26_15",
        "context_with_next_sentence": true
    },
    {
        "source_sentence": "方便果者，名業行果。",
        "from": "T12n0374_036:0579b27_16",
        "context_with_next_sentence": true
    },
    {
        "source_sentence": "如是果者有二種因：一者近因、二者遠因。",
        "from": "T12n0374_036:0579b27_17",
        "context_with_next_sentence": true
    },
    {
        "source_sentence": "近因者，所謂種子。",
        "from": "T12n0374_036:0579b28_18",
        "context_with_next_sentence": true
    },
    {
        "source_sentence": "遠因者，謂水、糞、人功。",
        "from": "T12n0374_036:0579b29_19",
        "context_with_next_sentence": true
    },
    {
        "source_sentence": "是名方便果。",
        "from": "T12n0374_036:0579b29_20",
        "context_with_next_sentence": true
    },
    {
        "source_sentence": "「報恩果者，如世間人供養父母，父母咸言：『我今已得恩養之果。』",
        "from": "T12n0374_036:0579b29_21",
        "context_with_next_sentence": true
    },
    {
        "source_sentence": "子能報恩名之為果。",
        "from": "T12n0374_036:0579c02_22",
        "context_with_next_sentence": true
    },
    {
        "source_sentence": "如是果者因亦二種：一者近因、二者遠因。",
        "from": "T12n0374_036:0579c02_23",
        "context_with_next_sentence": true
    },
    {
        "source_sentence": "近因者，即是父母過去純善之業。",
        "from": "T12n0374_036:0579c03_24",
        "context_with_next_sentence": true
    },
    {
        "source_sentence": "遠因者，即是所生孝子。",
        "from": "T12n0374_036:0579c04_25",
        "context_with_next_sentence": true
    },
    {
        "source_sentence": "是名報恩果。",
        "from": "T12n0374_036:0579c05_26",
        "context_with_next_sentence": true
    },
    {
        "source_sentence": "「親近果者，譬如有人親近善友，或得須陀洹果至阿羅漢果，是人唱言：『我今已得親近果報。』",
        "from": "T12n0374_036:0579c05_27",
        "context_with_next_sentence": true
    },
    {
        "source_sentence": "如是果者，因有二種：一者近因、二者遠因。",
        "from": "T12n0374_036:0579c07_28",
        "context_with_next_sentence": true
    },
    {
        "source_sentence": "近者信心，遠者善友。",
        "from": "T12n0374_036:0579c08_29",
        "context_with_next_sentence": true
    },
    {
        "source_sentence": "是名親近果。",
        "from": "T12n0374_036:0579c08_30",
        "context_with_next_sentence": true
    },
    {
        "source_sentence": "「餘殘果者，如因不殺得第三身，延年益壽，是名殘果。",
        "from": "T12n0374_036:0579c09_31",
        "context_with_next_sentence": true
    },
    {
        "source_sentence": "如是果者有二種因：一者近因、二者遠因。",
        "from": "T12n0374_036:0579c10_32",
        "context_with_next_sentence": true
    },
    {
        "source_sentence": "近者，即是身、口、意淨。",
        "from": "T12n0374_036:0579c11_33",
        "context_with_next_sentence": true
    },
    {
        "source_sentence": "遠者，即是延年益壽。",
        "from": "T12n0374_036:0579c11_34",
        "context_with_next_sentence": true
    },
    {
        "source_sentence": "是名殘果。",
        "from": "T12n0374_036:0579c12_35",
        "context_with_next_sentence": true
    },
    {
        "source_sentence": "「平等果者，謂世界器。",
        "from": "T12n0374_036:0579c12_36",
        "context_with_next_sentence": true
    },
    {
        "source_sentence": "如是果者亦二種因：一者近因、二者遠因。",
        "from": "T12n0374_036:0579c13_37",
        "context_with_next_sentence": true
    },
    {
        "source_sentence": "近因者，所謂眾生修十善業。",
        "from": "T12n0374_036:0579c14_38",
        "context_with_next_sentence": true
    },
    {
        "source_sentence": "遠因者，所謂三災。",
        "from": "T12n0374_036:0579c14_39",
        "context_with_next_sentence": true
    },
    {
        "source_sentence": "是名平等果。",
        "from": "T12n0374_036:0579c15_40",
        "context_with_next_sentence": true
    },
    {
        "source_sentence": "「果報果者，如人獲得清淨身已，修身、口、意清淨三業，是人便說：『我得報果。』",
        "from": "T12n0374_036:0579c15_41",
        "context_with_next_sentence": true
    },
    {
        "source_sentence": "如是果者因有二種：一者近因、二者遠因。",
        "from": "T12n0374_036:0579c17_42",
        "context_with_next_sentence": true
    },
    {
        "source_sentence": "近因者，所謂現在身、口、意淨。",
        "from": "T12n0374_036:0579c18_43",
        "context_with_next_sentence": true
    },
    {
        "source_sentence": "遠因者，所謂過去身、口、意淨。",
        "from": "T12n0374_036:0579c18_44",
        "context_with_next_sentence": true
    },
    {
        "source_sentence": "是名果報果。",
        "from": "T12n0374_036:0579c19_45",
        "context_with_next_sentence": true
    },
    {
        "source_sentence": "「遠離果者，即是涅槃，離諸煩惱一切善業。",
        "from": "T12n0374_036:0579c19_46",
        "context_with_next_sentence": true
    },
    {
        "source_sentence": "是涅槃因復有二種：一者近因、二者遠因。",
        "from": "T12n0374_036:0579c20_47",
        "context_with_next_sentence": true
    },
    {
        "source_sentence": "近因者，即是三解脫門。",
        "from": "T12n0374_036:0579c21_48",
        "context_with_next_sentence": true
    },
    {
        "source_sentence": "遠因者，即無量世所修善法。",
        "from": "T12n0374_036:0579c22_49",
        "context_with_next_sentence": true
    },
    {
        "source_sentence": "「善男子！",
        "from": "T12n0374_036:0579c22_50",
        "context_with_next_sentence": true
    },
    {
        "source_sentence": "如世間法，或說生因、或說了因；出世之法亦復如是，亦說生因、亦說了因。",
        "from": "T12n0374_036:0579c23_0",
        "context_with_next_sentence": true
    },
    {
        "source_sentence": "善男子！",
        "from": "T12n0374_036:0579c24_1",
        "context_with_next_sentence": true
    },
    {
        "source_sentence": "三解脫門、三十七品，能為一切煩惱作不生生因，亦為涅槃而作了因。",
        "from": "T12n0374_036:0579c24_2",
        "context_with_next_sentence": true
    },
    {
        "source_sentence": "善男子！",
        "from": "T12n0374_036:0579c26_3",
        "context_with_next_sentence": true
    },
    {
        "source_sentence": "遠離煩惱，則得了了見於涅槃，是故涅槃唯有了因，無有生因。",
        "from": "T12n0374_036:0579c26_4",
        "context_with_next_sentence": true
    },
    {
        "source_sentence": "「善男子！",
        "from": "T12n0374_036:0579c28_0",
        "context_with_next_sentence": true
    },
    {
        "source_sentence": "如汝所問，云何沙門那？",
        "from": "T12n0374_036:0579c28_1",
        "context_with_next_sentence": true
    },
    {
        "source_sentence": "云何沙門果者？",
        "from": "T12n0374_036:0579c28_2",
        "context_with_next_sentence": true
    },
    {
        "source_sentence": "善男子！",
        "from": "T12n0374_036:0579c29_3",
        "context_with_next_sentence": true
    },
    {
        "source_sentence": "沙門那者即八正道，沙門果者從道畢竟永斷一切貪瞋癡等，是名沙門那、沙門果。」",
        "from": "T12n0374_036:0579c29_4",
        "context_with_next_sentence": true
    },
    {
        "source_sentence": "迦葉菩薩言：「世尊！",
        "from": "T12n0374_036:0580a02_5",
        "context_with_next_sentence": true
    },
    {
        "source_sentence": "何因緣故，八正道者名沙門那？」",
        "from": "T12n0374_036:0580a02_6",
        "context_with_next_sentence": true
    },
    {
        "source_sentence": "「善男子！",
        "from": "T12n0374_036:0580a03_7",
        "context_with_next_sentence": true
    },
    {
        "source_sentence": "世言沙門，名之為乏，那者名道，如是道者，斷一切乏，斷一切道。",
        "from": "T12n0374_036:0580a03_8",
        "context_with_next_sentence": true
    },
    {
        "source_sentence": "以是義故，名八正道為沙門那。",
        "from": "T12n0374_036:0580a04_9",
        "context_with_next_sentence": true
    },
    {
        "source_sentence": "從是道中，獲得果故，名沙門果。",
        "from": "T12n0374_036:0580a05_10",
        "context_with_next_sentence": true
    },
    {
        "source_sentence": "善男子！",
        "from": "T12n0374_036:0580a06_11",
        "context_with_next_sentence": true
    },
    {
        "source_sentence": "又沙門那者，如世間人有樂靜者，亦名沙門。",
        "from": "T12n0374_036:0580a06_12",
        "context_with_next_sentence": true
    },
    {
        "source_sentence": "如是道者，亦復如是，能令行者離身、口、意惡邪命等，得樂寂靜，是故名之為沙門那。",
        "from": "T12n0374_036:0580a07_13",
        "context_with_next_sentence": true
    },
    {
        "source_sentence": "善男子！",
        "from": "T12n0374_036:0580a09_14",
        "context_with_next_sentence": true
    },
    {
        "source_sentence": "如世下人，能作上人，是名沙門。",
        "from": "T12n0374_036:0580a09_15",
        "context_with_next_sentence": true
    },
    {
        "source_sentence": "如是道者亦復如是，能令下人作上人故，是故得名為沙門那。",
        "from": "T12n0374_036:0580a10_16",
        "context_with_next_sentence": true
    },
    {
        "source_sentence": "善男子！",
        "from": "T12n0374_036:0580a11_17",
        "context_with_next_sentence": true
    },
    {
        "source_sentence": "阿羅漢人修是道者，得沙門果，是故得名到於彼岸。",
        "from": "T12n0374_036:0580a11_18",
        "context_with_next_sentence": true
    },
    {
        "source_sentence": "阿羅漢果者即是無學、五分法身——戒、定、慧、解脫、解脫知見——因是五分得到彼岸，是故名為到於彼岸。",
        "from": "T12n0374_036:0580a12_19",
        "context_with_next_sentence": true
    },
    {
        "source_sentence": "到彼岸故而自說言：『我生已盡，梵行已立，所作已辦，更不受有。』",
        "from": "T12n0374_036:0580a15_20",
        "context_with_next_sentence": true
    },
    {
        "source_sentence": "善男子！",
        "from": "T12n0374_036:0580a16_21",
        "context_with_next_sentence": true
    },
    {
        "source_sentence": "是阿羅漢永斷三世生因緣故，是故自說，我生已盡。",
        "from": "T12n0374_036:0580a16_22",
        "context_with_next_sentence": true
    },
    {
        "source_sentence": "亦斷三界五陰果故，是故復言我生已盡。",
        "from": "T12n0374_036:0580a18_0",
        "context_with_next_sentence": true
    },
    {
        "source_sentence": "所修梵行已畢竟故，是故唱言梵行已立。",
        "from": "T12n0374_036:0580a18_1",
        "context_with_next_sentence": true
    },
    {
        "source_sentence": "又捨學道，亦名已立。",
        "from": "T12n0374_036:0580a19_2",
        "context_with_next_sentence": true
    },
    {
        "source_sentence": "如本所求，今日已得，是故唱言，所作已辦。",
        "from": "T12n0374_036:0580a20_3",
        "context_with_next_sentence": true
    },
    {
        "source_sentence": "修道得果，亦言已辦。",
        "from": "T12n0374_036:0580a21_4",
        "context_with_next_sentence": true
    },
    {
        "source_sentence": "獲得盡智、無生智故，唱言我生已盡，盡諸有結。",
        "from": "T12n0374_036:0580a21_5",
        "context_with_next_sentence": true
    },
    {
        "source_sentence": "以是義故，名阿羅漢得到彼岸。",
        "from": "T12n0374_036:0580a22_6",
        "context_with_next_sentence": true
    },
    {
        "source_sentence": "如阿羅漢，辟支佛亦復如是。",
        "from": "T12n0374_036:0580a23_7",
        "context_with_next_sentence": true
    },
    {
        "source_sentence": "菩薩及佛具足成就六波羅蜜，名到彼岸，是佛菩薩得阿耨多羅三藐三菩提已，名為具足六波羅蜜。",
        "from": "T12n0374_036:0580a24_8",
        "context_with_next_sentence": true
    },
    {
        "source_sentence": "何以故？",
        "from": "T12n0374_036:0580a26_9",
        "context_with_next_sentence": true
    },
    {
        "source_sentence": "得六波羅蜜果故，以得果故，名為具足。",
        "from": "T12n0374_036:0580a26_10",
        "context_with_next_sentence": true
    },
    {
        "source_sentence": "「善男子！",
        "from": "T12n0374_036:0580a28_0",
        "context_with_next_sentence": true
    },
    {
        "source_sentence": "是七眾生不修身、不修戒、不修心、不修慧、不能修習如是四事，則能造作五逆重罪，能斷善根、犯四重禁、謗佛法僧，是故得名為常沈沒。",
        "from": "T12n0374_036:0580a28_1",
        "context_with_next_sentence": true
    },
    {
        "source_sentence": "善男子！",
        "from": "T12n0374_036:0580b02_2",
        "context_with_next_sentence": true
    },
    {
        "source_sentence": "是七人中，有能親近善知識者，至心聽受如來正法，內善思惟，如法而住，精勤修習身、戒、心、慧，是故得名渡生死河到於彼岸。",
        "from": "T12n0374_036:0580b02_3",
        "context_with_next_sentence": true
    },
    {
        "source_sentence": "若有說言一闡提人得阿耨多羅三藐三菩提者，是名染著；若言不得，是名虛妄。",
        "from": "T12n0374_036:0580b05_4",
        "context_with_next_sentence": true
    },
    {
        "source_sentence": "「善男子！",
        "from": "T12n0374_036:0580b07_5",
        "context_with_next_sentence": true
    },
    {
        "source_sentence": "是七種人，或有一人具七，或有七人各一。",
        "from": "T12n0374_036:0580b07_6",
        "context_with_next_sentence": true
    },
    {
        "source_sentence": "善男子！",
        "from": "T12n0374_036:0580b08_7",
        "context_with_next_sentence": true
    },
    {
        "source_sentence": "若有心口異、想異，說言一闡提得阿耨多羅三藐三菩提者，當知是人謗佛法僧；若人心口異、想異，說言一闡提不得阿耨多羅三藐三菩提，是人亦名謗佛法僧。",
        "from": "T12n0374_036:0580b08_8",
        "context_with_next_sentence": true
    },
    {
        "source_sentence": "善男子！",
        "from": "T12n0374_036:0580b12_9",
        "context_with_next_sentence": true
    },
    {
        "source_sentence": "若有說言八聖道分，凡夫所得，是人亦名謗佛法僧；若有說言八聖道分，非凡夫得，是人亦名謗佛法僧。",
        "from": "T12n0374_036:0580b12_10",
        "context_with_next_sentence": true
    },
    {
        "source_sentence": "善男子！",
        "from": "T12n0374_036:0580b14_11",
        "context_with_next_sentence": true
    },
    {
        "source_sentence": "若有說言一切眾生定有佛性、定無佛性，是人亦名謗佛法僧。",
        "from": "T12n0374_036:0580b14_12",
        "context_with_next_sentence": true
    },
    {
        "source_sentence": "善男子！",
        "from": "T12n0374_036:0580b16_13",
        "context_with_next_sentence": true
    },
    {
        "source_sentence": "是故我於契經中說，有二種人謗佛法僧，一者不信瞋恚心故、二者雖信不解義故。",
        "from": "T12n0374_036:0580b16_14",
        "context_with_next_sentence": true
    },
    {
        "source_sentence": "善男子！",
        "from": "T12n0374_036:0580b18_15",
        "context_with_next_sentence": true
    },
    {
        "source_sentence": "若人信心，無有智慧，是人則能增長無明。",
        "from": "T12n0374_036:0580b18_16",
        "context_with_next_sentence": true
    },
    {
        "source_sentence": "若有智慧，無有信心，是人則能增長邪見。",
        "from": "T12n0374_036:0580b19_17",
        "context_with_next_sentence": true
    },
    {
        "source_sentence": "善男子！",
        "from": "T12n0374_036:0580b20_18",
        "context_with_next_sentence": true
    },
    {
        "source_sentence": "不信之人瞋恚心故，說言無有佛、法、僧寶。",
        "from": "T12n0374_036:0580b20_19",
        "context_with_next_sentence": true
    },
    {
        "source_sentence": "信者無慧，顛倒解義，令聞法者謗佛、法、僧。",
        "from": "T12n0374_036:0580b21_20",
        "context_with_next_sentence": true
    },
    {
        "source_sentence": "善男子！",
        "from": "T12n0374_036:0580b22_21",
        "context_with_next_sentence": true
    },
    {
        "source_sentence": "是故我說不信之人瞋恚心故、有信之人無智慧故，是人能謗佛法僧寶。",
        "from": "T12n0374_036:0580b22_22",
        "context_with_next_sentence": true
    },
    {
        "source_sentence": "善男子！",
        "from": "T12n0374_036:0580b24_23",
        "context_with_next_sentence": true
    },
    {
        "source_sentence": "若有說言一闡提等未生善法，便得阿耨多羅三藐三菩提，是人亦名謗佛法僧；若復有言一闡提人捨一闡提，於異身中得阿耨多羅三藐三菩提，是人亦名謗佛法僧。",
        "from": "T12n0374_036:0580b24_24",
        "context_with_next_sentence": true
    },
    {
        "source_sentence": "若復說言一闡提人能生善根，生善根已，相續不斷，得阿耨多羅三藐三菩提，故言一闡提得阿耨多羅三藐三菩提，當知是人不謗三寶。",
        "from": "T12n0374_036:0580b28_25",
        "context_with_next_sentence": true
    },
    {
        "source_sentence": "善男子！",
        "from": "T12n0374_036:0580c02_26",
        "context_with_next_sentence": true
    },
    {
        "source_sentence": "若有人言一切眾生定有佛性，常、樂、我、淨，不作不生煩惱因緣，故不可見，當知是人謗佛法僧；若有說言一切眾生都無佛性，猶如兔角，從方便生，本無今有，已有還無，當知是人謗佛法僧；若有說言眾生佛性，非有如虛空，非無如兔角。",
        "from": "T12n0374_036:0580c02_27",
        "context_with_next_sentence": true
    },
    {
        "source_sentence": "何以故？",
        "from": "T12n0374_036:0580c07_28",
        "context_with_next_sentence": true
    },
    {
        "source_sentence": "虛空常故、兔角無故，是故得言亦有亦無。",
        "from": "T12n0374_036:0580c08_29",
        "context_with_next_sentence": true
    },
    {
        "source_sentence": "有故破兔角，無故破虛空，如是說者不謗三寶。",
        "from": "T12n0374_036:0580c09_30",
        "context_with_next_sentence": true
    },
    {
        "source_sentence": "「善男子！",
        "from": "T12n0374_036:0580c10_31",
        "context_with_next_sentence": true
    },
    {
        "source_sentence": "夫佛性者，不名一法、不名十法、不名百法、不名千法、不名萬法，未得阿耨多羅三藐三菩提時，一切善、不善、無記，盡名佛性。",
        "from": "T12n0374_036:0580c10_32",
        "context_with_next_sentence": true
    },
    {
        "source_sentence": "如來或時因中說果，果中說因，是名如來隨自意語。",
        "from": "T12n0374_036:0580c13_33",
        "context_with_next_sentence": true
    },
    {
        "source_sentence": "隨意語故名為如來，隨意語故名阿羅呵，隨意語故名三藐三佛陀。」",
        "from": "T12n0374_036:0580c14_34",
        "context_with_next_sentence": true
    },
    {
        "source_sentence": "◎大般涅槃經卷第三十六",
        "from": "T12n0374_036:0580c15_35",
        "context_with_next_sentence": false
    }
]