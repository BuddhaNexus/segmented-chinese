[
    {
        "source_sentence": "佛說頂生王因緣經卷第一",
        "from": "T03n0165_001:0393a12_0",
        "context_with_next_sentence": true
    },
    {
        "source_sentence": "西天譯經三藏朝奉大夫試光祿卿傳",
        "from": "T03n0165_001:0393a14_0",
        "context_with_next_sentence": true
    },
    {
        "source_sentence": "法大師賜紫沙門臣施護等奉　詔譯",
        "from": "T03n0165_001:0393a15_0",
        "context_with_next_sentence": true
    },
    {
        "source_sentence": "佛世尊一時在舍衛國祇樹給孤獨園，時憍薩羅國主勝軍大王來詣佛所，到已頭面禮世尊足，退坐一面，白佛言：「世尊！",
        "from": "T03n0165_001:0393a16_0",
        "context_with_next_sentence": true
    },
    {
        "source_sentence": "世尊往昔為求阿耨多羅三藐三菩提時，云何行施作諸福行？」",
        "from": "T03n0165_001:0393a18_1",
        "context_with_next_sentence": true
    },
    {
        "source_sentence": "佛言：「大王！",
        "from": "T03n0165_001:0393a20_2",
        "context_with_next_sentence": true
    },
    {
        "source_sentence": "且止過去久遠劫事，我念於此賢劫之中，求阿耨多羅三藐三菩提時修布施行，其事因緣，汝當諦聽，極善作意，今為汝說。",
        "from": "T03n0165_001:0393a20_3",
        "context_with_next_sentence": true
    },
    {
        "source_sentence": "大王！",
        "from": "T03n0165_001:0393a23_4",
        "context_with_next_sentence": true
    },
    {
        "source_sentence": "此劫初時人壽無量歲，爾時有王名布沙陀，其王頂上忽爾肉生如皰，而軟如兜羅緜，又如細[疊*毛]，亦無痛惱。",
        "from": "T03n0165_001:0393a23_5",
        "context_with_next_sentence": true
    },
    {
        "source_sentence": "彼成熟已自然開裂，生一童子，最上色相端正可觀，身如金色，頭有旋文猶如妙蓋，雙臂傭長，額廣平正，眉復延袤，鼻高脩直，身分上下皆悉具足，有三十二大丈夫相莊嚴其身。",
        "from": "T03n0165_001:0393a25_6",
        "context_with_next_sentence": true
    },
    {
        "source_sentence": "童子生已乃入宮中，王有六萬宮女眷屬，見此童子乳自盈流，各作是言：『我養太子。』",
        "from": "T03n0165_001:0393a29_7",
        "context_with_next_sentence": true
    },
    {
        "source_sentence": "由是立名，呼為我養。",
        "from": "T03n0165_001:0393b02_8",
        "context_with_next_sentence": true
    },
    {
        "source_sentence": "或有說言：『今此太子從頂上生，應名頂生。』",
        "from": "T03n0165_001:0393b03_9",
        "context_with_next_sentence": true
    },
    {
        "source_sentence": "由是乃有呼頂生者，或號我養者。",
        "from": "T03n0165_001:0393b04_10",
        "context_with_next_sentence": true
    },
    {
        "source_sentence": "「時頂生太子在童子位，嬉戲娛樂經六帝釋滅；在太子位，復經六帝釋滅。",
        "from": "T03n0165_001:0393b05_0",
        "context_with_next_sentence": true
    },
    {
        "source_sentence": "太子一時，出於王宮，人民肆里次第遊觀。",
        "from": "T03n0165_001:0393b06_1",
        "context_with_next_sentence": true
    },
    {
        "source_sentence": "乃至後時，布沙陀王而忽寢疾，侍臣奉以華菓根苗藥餌治療，雖復勤力疾無瘳損。",
        "from": "T03n0165_001:0393b07_2",
        "context_with_next_sentence": true
    },
    {
        "source_sentence": "其王即勅諸臣佐言：『汝等速為太子授王灌頂。』",
        "from": "T03n0165_001:0393b09_3",
        "context_with_next_sentence": true
    },
    {
        "source_sentence": "臣佐受命，即遣使人詣太子所，謂太子言：『父王寢疾，拯療無損，呼命太子，今可速來授王灌頂。』",
        "from": "T03n0165_001:0393b10_4",
        "context_with_next_sentence": true
    },
    {
        "source_sentence": "使屆中途王身已謝。",
        "from": "T03n0165_001:0393b12_5",
        "context_with_next_sentence": true
    },
    {
        "source_sentence": "是時臣佐復遣使人接踵而進謂太子言：『父王已逝，太子速來授王灌頂。』",
        "from": "T03n0165_001:0393b13_6",
        "context_with_next_sentence": true
    },
    {
        "source_sentence": "時頂生太子即自惟忖：『父王已逝，奔往何及？』",
        "from": "T03n0165_001:0393b15_0",
        "context_with_next_sentence": true
    },
    {
        "source_sentence": "「時諸臣佐眾議，一人近侍大臣詣太子所，白言：『太子！",
        "from": "T03n0165_001:0393b16_0",
        "context_with_next_sentence": true
    },
    {
        "source_sentence": "願速來此，授王灌頂。』",
        "from": "T03n0165_001:0393b17_1",
        "context_with_next_sentence": true
    },
    {
        "source_sentence": "太子答言：『若我應統正法王位，彼當來此，為我灌頂。』",
        "from": "T03n0165_001:0393b17_2",
        "context_with_next_sentence": true
    },
    {
        "source_sentence": "近臣復言：『太子！",
        "from": "T03n0165_001:0393b18_3",
        "context_with_next_sentence": true
    },
    {
        "source_sentence": "授灌頂者，多有法儀，謂應施設寶師子座、繒葢、寶冠，是等所須，此何能備禮法？",
        "from": "T03n0165_001:0393b19_4",
        "context_with_next_sentence": true
    },
    {
        "source_sentence": "又合於王城中作灌頂事，是故太子宜往宮中，授王灌頂。』",
        "from": "T03n0165_001:0393b21_5",
        "context_with_next_sentence": true
    },
    {
        "source_sentence": "太子答言：『若我應統正法王位，一切所須今應自至。』",
        "from": "T03n0165_001:0393b22_6",
        "context_with_next_sentence": true
    },
    {
        "source_sentence": "時頂生太子有一導翼夜叉神名禰舞迦，即運神力追師子座、繒蓋、寶冠一切所須，乃至城邑聚落，皆悉置於太子之前；一切覩者，怪未曾有。",
        "from": "T03n0165_001:0393b23_7",
        "context_with_next_sentence": true
    },
    {
        "source_sentence": "「然後臣佐、人民及勝力兵眾等持妙繒帛，依灌頂法，欲為太子授其灌頂，作是白言：『大子！",
        "from": "T03n0165_001:0393b26_8",
        "context_with_next_sentence": true
    },
    {
        "source_sentence": "應授灌頂。』",
        "from": "T03n0165_001:0393b28_9",
        "context_with_next_sentence": true
    },
    {
        "source_sentence": "時太子言：『我今何用人間繒帛，為灌頂法繫於我頂；若我應統正法王位，必有天妙繒帛而為繫頂，乃至其後自然天降殊妙繒帛，為灌頂事統輪王位。』",
        "from": "T03n0165_001:0393b29_10",
        "context_with_next_sentence": true
    },
    {
        "source_sentence": "即有七寶隨時出現，所謂輪寶、象寶、馬寶、摩尼珠寶、玉女寶、主藏神寶、主兵神寶，如是七寶，皆悉具足；及有千子最上色相勇猛無畏能伏他軍。",
        "from": "T03n0165_001:0393c03_11",
        "context_with_next_sentence": true
    },
    {
        "source_sentence": "「彼時有城亦號廣嚴，城中周匝皆有稠密樹林，人所愛樂。",
        "from": "T03n0165_001:0393c07_0",
        "context_with_next_sentence": true
    },
    {
        "source_sentence": "於其林中，有五百仙人棲止，脩習五神通定。",
        "from": "T03n0165_001:0393c08_1",
        "context_with_next_sentence": true
    },
    {
        "source_sentence": "是時林間多諸飛鳥鷺[斯/鳥]等類，鳴噪喧煩妨所脩定。",
        "from": "T03n0165_001:0393c09_2",
        "context_with_next_sentence": true
    },
    {
        "source_sentence": "中一仙人名曰醜面，生恚怒心，即以呪句呪鷺[斯/鳥]群悉折其羽。",
        "from": "T03n0165_001:0393c10_3",
        "context_with_next_sentence": true
    },
    {
        "source_sentence": "是時折羽鷺[斯/鳥]循地徐進，咸詣頂生王門。",
        "from": "T03n0165_001:0393c12_4",
        "context_with_next_sentence": true
    },
    {
        "source_sentence": "王方出行，適觀門左，乃問近臣言：『何故此鷺[斯/鳥]群咸聚門側？』",
        "from": "T03n0165_001:0393c13_5",
        "context_with_next_sentence": true
    },
    {
        "source_sentence": "近臣答言：『天子！",
        "from": "T03n0165_001:0393c14_6",
        "context_with_next_sentence": true
    },
    {
        "source_sentence": "群鳥棲林噪驚禪定，仙人恚怒呪折其羽，循地而來聚於王門。』",
        "from": "T03n0165_001:0393c14_7",
        "context_with_next_sentence": true
    },
    {
        "source_sentence": "王言：『此等仙人何故於眾生中心無悲愍，今宜勅遣彼等仙眾速離我境。』",
        "from": "T03n0165_001:0393c16_8",
        "context_with_next_sentence": true
    },
    {
        "source_sentence": "臣佐奉命，於仙人所具宣王勅。",
        "from": "T03n0165_001:0393c18_0",
        "context_with_next_sentence": true
    },
    {
        "source_sentence": "時諸仙眾即起是念：『今此大王統四大洲最極自在，我宜從命，往須彌山側棲止林間。』",
        "from": "T03n0165_001:0393c18_1",
        "context_with_next_sentence": true
    },
    {
        "source_sentence": "「爾時，頂生王漸次思惟觀察稱量人間所宜種種事業，隨所思惟觀察稱量已，各各發起人間所有種類事業。",
        "from": "T03n0165_001:0393c21_0",
        "context_with_next_sentence": true
    },
    {
        "source_sentence": "其王出行初見人間耕植田里，見已乃問諸侍臣言：『此人所作名為何等？』",
        "from": "T03n0165_001:0393c23_1",
        "context_with_next_sentence": true
    },
    {
        "source_sentence": "臣白王言：『天子！",
        "from": "T03n0165_001:0393c25_2",
        "context_with_next_sentence": true
    },
    {
        "source_sentence": "此人耕耨其田、植諸種子，隨所滋長而為活命。』",
        "from": "T03n0165_001:0393c25_3",
        "context_with_next_sentence": true
    },
    {
        "source_sentence": "王言：『我為聖王，何假人間耕植滋養，自有天中種子生成。』",
        "from": "T03n0165_001:0393c26_4",
        "context_with_next_sentence": true
    },
    {
        "source_sentence": "彼頂生王纔言念時，有二十七類種子自天而降。",
        "from": "T03n0165_001:0393c28_5",
        "context_with_next_sentence": true
    },
    {
        "source_sentence": "其王即問諸人眾言：『此由何人福力所致？』",
        "from": "T03n0165_001:0393c29_6",
        "context_with_next_sentence": true
    },
    {
        "source_sentence": "人眾答言：『此由天子福力亦兼我等。』",
        "from": "T03n0165_001:0394a01_7",
        "context_with_next_sentence": true
    },
    {
        "source_sentence": "「復次，彼王漸行，又見農人種蒔[疊*毛]衣種子，見已乃問諸近臣言：『此人所作名為何等？』",
        "from": "T03n0165_001:0394a02_0",
        "context_with_next_sentence": true
    },
    {
        "source_sentence": "臣白王言：『天子！",
        "from": "T03n0165_001:0394a03_1",
        "context_with_next_sentence": true
    },
    {
        "source_sentence": "此人種蒔[疊*毛]華樹種，結實取綿可成[疊*毛]衣。』",
        "from": "T03n0165_001:0394a04_2",
        "context_with_next_sentence": true
    },
    {
        "source_sentence": "王言：『我為聖王，何假人間植[疊*毛]衣種，自有天中妙[疊*毛]種子。』",
        "from": "T03n0165_001:0394a05_3",
        "context_with_next_sentence": true
    },
    {
        "source_sentence": "纔言念時，妙[疊*毛]衣種自天而降。",
        "from": "T03n0165_001:0394a06_4",
        "context_with_next_sentence": true
    },
    {
        "source_sentence": "其王即問諸人眾言：『此由何人福力所致？』",
        "from": "T03n0165_001:0394a07_5",
        "context_with_next_sentence": true
    },
    {
        "source_sentence": "人眾答言：『此由天子福力亦兼我等。』",
        "from": "T03n0165_001:0394a08_6",
        "context_with_next_sentence": true
    },
    {
        "source_sentence": "「復次，彼王漸行，又見農人紡[疊*毛]衣線，見已乃問諸近臣言：『此人所作名為何等？』",
        "from": "T03n0165_001:0394a10_0",
        "context_with_next_sentence": true
    },
    {
        "source_sentence": "臣白王言：『天子！",
        "from": "T03n0165_001:0394a11_1",
        "context_with_next_sentence": true
    },
    {
        "source_sentence": "此人取綿紡線將成[疊*毛]叚。』",
        "from": "T03n0165_001:0394a12_2",
        "context_with_next_sentence": true
    },
    {
        "source_sentence": "王言：『我為聖王，何假人間如是造作，自有天中妙[疊*毛]所用。』",
        "from": "T03n0165_001:0394a12_3",
        "context_with_next_sentence": true
    },
    {
        "source_sentence": "纔言念時，妙[疊*毛]衣緣自天而降。",
        "from": "T03n0165_001:0394a14_4",
        "context_with_next_sentence": true
    },
    {
        "source_sentence": "其王即問諸人眾言：『此由何人福力所致？』",
        "from": "T03n0165_001:0394a14_5",
        "context_with_next_sentence": true
    },
    {
        "source_sentence": "諸人眾言：『此由天子福力亦兼我等。』",
        "from": "T03n0165_001:0394a15_6",
        "context_with_next_sentence": true
    },
    {
        "source_sentence": "「復次，彼王漸行，又見農人次第織[疊*毛]衣段，見已乃問諸近臣言：『此人所作名為何等？』",
        "from": "T03n0165_001:0394a17_0",
        "context_with_next_sentence": true
    },
    {
        "source_sentence": "臣白王言：『天子！",
        "from": "T03n0165_001:0394a18_1",
        "context_with_next_sentence": true
    },
    {
        "source_sentence": "此人布設機杼織[疊*毛]衣段。』",
        "from": "T03n0165_001:0394a19_2",
        "context_with_next_sentence": true
    },
    {
        "source_sentence": "王言：『我為聖王，何假人間[疊*毛]衣被身，自有天中妙[疊*毛]衣飾。』",
        "from": "T03n0165_001:0394a19_3",
        "context_with_next_sentence": true
    },
    {
        "source_sentence": "纔言念時，上妙[疊*毛]衣自天而降。",
        "from": "T03n0165_001:0394a21_4",
        "context_with_next_sentence": true
    },
    {
        "source_sentence": "其王即問諸人眾言：『此由何人福力所致？』",
        "from": "T03n0165_001:0394a21_5",
        "context_with_next_sentence": true
    },
    {
        "source_sentence": "諸人眾言：『此由天子福力亦兼我等。』",
        "from": "T03n0165_001:0394a22_6",
        "context_with_next_sentence": true
    },
    {
        "source_sentence": "「爾時，頂生王見是事已，乃起思念：『我之福力，今於此間未能顯發。",
        "from": "T03n0165_001:0394a24_0",
        "context_with_next_sentence": true
    },
    {
        "source_sentence": "我已統治須彌山南外大海中此贍部洲，其內廣闊外如車形，人民熾盛安隱豐樂；又復國土城邑嚴麗，所居人眾妙色可觀。",
        "from": "T03n0165_001:0394a25_1",
        "context_with_next_sentence": true
    },
    {
        "source_sentence": "我有七寶：所謂輪寶、象寶、馬寶、摩尼珠寶、玉女寶、主藏神寶、主兵神寶，如是七寶皆悉具足。",
        "from": "T03n0165_001:0394a28_2",
        "context_with_next_sentence": true
    },
    {
        "source_sentence": "及有千子最上色相，勇猛無畏能伏他軍，若我有勝力者快哉。",
        "from": "T03n0165_001:0394b01_3",
        "context_with_next_sentence": true
    },
    {
        "source_sentence": "今時願我宮中雨金錢七日，乃至不使一錢墮於宮外。』",
        "from": "T03n0165_001:0394b02_4",
        "context_with_next_sentence": true
    },
    {
        "source_sentence": "王纔念時，即於宮中天雨金錢數滿七日，無一金錢墮於宮外；隨其所作善根福力，神通威德自受福果。",
        "from": "T03n0165_001:0394b04_5",
        "context_with_next_sentence": true
    },
    {
        "source_sentence": "其王即問諸人眾言：『此由何人福力所致？』",
        "from": "T03n0165_001:0394b06_6",
        "context_with_next_sentence": true
    },
    {
        "source_sentence": "諸人眾言：『天子福力。』",
        "from": "T03n0165_001:0394b07_7",
        "context_with_next_sentence": true
    },
    {
        "source_sentence": "王言：『如汝向說兼汝等力，何故今時天不雨金滿贍部洲，使一切人民隨所欲者，悉能取之，故知汝等宿因微尠。』」",
        "from": "T03n0165_001:0394b08_8",
        "context_with_next_sentence": true
    },
    {
        "source_sentence": "佛言：「大王！",
        "from": "T03n0165_001:0394b10_9",
        "context_with_next_sentence": true
    },
    {
        "source_sentence": "彼頂生王正法治世，又經六帝釋滅。",
        "from": "T03n0165_001:0394b10_10",
        "context_with_next_sentence": true
    },
    {
        "source_sentence": "「復次，頂生王謂導翼夜叉神禰舞迦言：『何處別有大洲為我所統？』",
        "from": "T03n0165_001:0394b12_0",
        "context_with_next_sentence": true
    },
    {
        "source_sentence": "禰舞迦答言：『天子！",
        "from": "T03n0165_001:0394b13_1",
        "context_with_next_sentence": true
    },
    {
        "source_sentence": "須彌山東外大海中，彼有大洲名曰勝身，其內廣闊外如半月，人民熾盛安隱豐樂；又復國土城邑嚴麗，所居人眾妙色可觀，王應往彼隨宜化導。』",
        "from": "T03n0165_001:0394b13_2",
        "context_with_next_sentence": true
    },
    {
        "source_sentence": "「時頂生王即自思惟：『我已統治此贍部洲，及有七寶千子圍繞宮中，又雨金錢七日。",
        "from": "T03n0165_001:0394b18_0",
        "context_with_next_sentence": true
    },
    {
        "source_sentence": "我又復聞，須彌山東外大海中有勝身洲，我今往彼而為化導。』",
        "from": "T03n0165_001:0394b19_1",
        "context_with_next_sentence": true
    },
    {
        "source_sentence": "王纔念時，舉身空中，與十八俱胝勝力兵眾，及千子圍繞七寶導從，剎那即到東勝身洲。",
        "from": "T03n0165_001:0394b21_2",
        "context_with_next_sentence": true
    },
    {
        "source_sentence": "大王！",
        "from": "T03n0165_001:0394b23_3",
        "context_with_next_sentence": true
    },
    {
        "source_sentence": "彼頂生王於其洲中，治化人民多百千歲，隨彼眾生各各所作福行善力，神通威德自受福果，如是又經六帝釋滅。",
        "from": "T03n0165_001:0394b23_4",
        "context_with_next_sentence": true
    },
    {
        "source_sentence": "「復次，頂生王謂導翼夜叉神禰舞迦言：『何處別有大洲為我所統？』",
        "from": "T03n0165_001:0394b27_0",
        "context_with_next_sentence": true
    },
    {
        "source_sentence": "禰舞迦答言：『天子！",
        "from": "T03n0165_001:0394b28_1",
        "context_with_next_sentence": true
    },
    {
        "source_sentence": "須彌山西外大海中，彼有大洲名曰牛貨，內外周遍其相圓滿，人民熾盛安隱豐樂；又復國土城邑嚴麗，所居人眾妙色可觀，王應往彼隨宜化導。』",
        "from": "T03n0165_001:0394b28_2",
        "context_with_next_sentence": true
    },
    {
        "source_sentence": "「時頂生王即自思惟：『我已統治彼贍部洲，七寶千子及雨金錢；我復至此東勝身洲，治化人民多百千歲。",
        "from": "T03n0165_001:0394c04_0",
        "context_with_next_sentence": true
    },
    {
        "source_sentence": "今又復聞，須彌山西外大海中有牛貨洲，我今往彼而為化導。』",
        "from": "T03n0165_001:0394c06_1",
        "context_with_next_sentence": true
    },
    {
        "source_sentence": "王纔念時，舉身空中，與十八俱胝勝力兵眾，及千子圍繞七寶導從，剎那即到西牛貨洲。",
        "from": "T03n0165_001:0394c07_2",
        "context_with_next_sentence": true
    },
    {
        "source_sentence": "大王！",
        "from": "T03n0165_001:0394c09_3",
        "context_with_next_sentence": true
    },
    {
        "source_sentence": "彼頂生王於其洲中，治化人民多百千歲，隨彼眾生各各所作福行善力，神通威德自受福果，如是又經六帝釋滅。",
        "from": "T03n0165_001:0394c09_4",
        "context_with_next_sentence": true
    },
    {
        "source_sentence": "「復次，頂生王謂導翼夜叉神禰舞迦言：『何處別有大洲為我所統？』",
        "from": "T03n0165_001:0394c13_0",
        "context_with_next_sentence": true
    },
    {
        "source_sentence": "禰舞迦答言：『天子！",
        "from": "T03n0165_001:0394c14_1",
        "context_with_next_sentence": true
    },
    {
        "source_sentence": "須彌山北外大海中，彼有大洲名曰俱盧，內外周遍其相四方，人民熾盛安隱豐樂；又復國土城邑嚴麗，所居人眾妙色可觀；又彼洲人，無我繫著無所攝屬，王應往彼隨宜化導。』",
        "from": "T03n0165_001:0394c14_2",
        "context_with_next_sentence": true
    },
    {
        "source_sentence": "「時頂生王即自思惟：『我已統治彼贍部洲，七寶千子及雨金錢；又往東勝身洲；而復至此西牛貨洲，治化人民多百千歲。",
        "from": "T03n0165_001:0394c19_0",
        "context_with_next_sentence": true
    },
    {
        "source_sentence": "今又復聞，須彌山北外大海中有俱盧洲，我今往彼而為化導。』",
        "from": "T03n0165_001:0394c21_1",
        "context_with_next_sentence": true
    },
    {
        "source_sentence": "王纔念時，舉身空中，與十八俱胝勝力兵眾，及千子圍繞七寶導從，往詣北俱盧洲，剎那即到須彌山側。",
        "from": "T03n0165_001:0394c23_2",
        "context_with_next_sentence": true
    },
    {
        "source_sentence": "其王遙見彼地白色，見已即問夜叉神禰舞迦言：『今此方處何故地白？』",
        "from": "T03n0165_001:0394c25_3",
        "context_with_next_sentence": true
    },
    {
        "source_sentence": "禰舞迦答言：『天子！",
        "from": "T03n0165_001:0394c27_4",
        "context_with_next_sentence": true
    },
    {
        "source_sentence": "此是北俱盧洲人所食香稻，其狀白色香味具足，不假耕植自然而生，稻長四指無芒無秕，清淨潔白依時成熟；彼洲人民不施其力取以食之，王今往彼亦取香稻而為其食。』",
        "from": "T03n0165_001:0394c27_5",
        "context_with_next_sentence": true
    },
    {
        "source_sentence": "時王聞已謂臣佐言：『汝等見此地白色不？』",
        "from": "T03n0165_001:0395a02_6",
        "context_with_next_sentence": true
    },
    {
        "source_sentence": "臣白王言：『唯然已見。』",
        "from": "T03n0165_001:0395a03_7",
        "context_with_next_sentence": true
    },
    {
        "source_sentence": "王言：『此是北俱盧洲人所食香稻，其狀白色香味具足，不假耕植自然而生，稻長四指無芒無秕，清淨潔白依時成熟，彼洲人民不施其力取以食之，汝等往彼亦取香稻而為其食。』",
        "from": "T03n0165_001:0395a03_8",
        "context_with_next_sentence": true
    },
    {
        "source_sentence": "「時頂生王又於須彌山北，遙見眾莊嚴樹圓無缺減殊妙可觀，即問禰舞迦言：『此是何等眾莊嚴樹？』",
        "from": "T03n0165_001:0395a08_0",
        "context_with_next_sentence": true
    },
    {
        "source_sentence": "禰舞迦答言：『天子！",
        "from": "T03n0165_001:0395a10_1",
        "context_with_next_sentence": true
    },
    {
        "source_sentence": "此是北俱盧洲人民所有四種劫波衣樹，謂青、黃、赤、白，其樹所出四色妙衣，彼洲人民若男若女須其衣者，纔起心時，即彼樹枝自然低垂，恣其所取。",
        "from": "T03n0165_001:0395a10_2",
        "context_with_next_sentence": true
    },
    {
        "source_sentence": "王今往彼亦被其衣。』",
        "from": "T03n0165_001:0395a14_3",
        "context_with_next_sentence": true
    },
    {
        "source_sentence": "「時王聞已，謂臣佐言：『汝等見此眾莊嚴樹，圓無缺減不？』",
        "from": "T03n0165_001:0395a15_0",
        "context_with_next_sentence": true
    },
    {
        "source_sentence": "臣白王言：『唯然已見。』",
        "from": "T03n0165_001:0395a16_1",
        "context_with_next_sentence": true
    },
    {
        "source_sentence": "王言：『此是北俱盧洲人民所有四種劫波衣樹，謂青、黃、赤、白，其樹所出四色妙衣，彼洲人民若男若女思其衣者，纔起心時，即彼樹枝自然低垂，恣其所取。",
        "from": "T03n0165_001:0395a16_2",
        "context_with_next_sentence": true
    },
    {
        "source_sentence": "汝等往彼亦被其衣。』",
        "from": "T03n0165_001:0395a20_3",
        "context_with_next_sentence": true
    },
    {
        "source_sentence": "「大王！",
        "from": "T03n0165_001:0395a20_4",
        "context_with_next_sentence": true
    },
    {
        "source_sentence": "彼頂生王於北俱盧洲治化人民多百千歲，隨彼眾生各各所作福行善力，神通威德自受福果，如是又經六帝釋滅。",
        "from": "T03n0165_001:0395a20_5",
        "context_with_next_sentence": true
    },
    {
        "source_sentence": "「復次，頂生王謂導翼夜叉神禰舞迦言：『別有方處為我統不？』",
        "from": "T03n0165_001:0395a24_0",
        "context_with_next_sentence": true
    },
    {
        "source_sentence": "禰舞迦答言：『天子！",
        "from": "T03n0165_001:0395a25_1",
        "context_with_next_sentence": true
    },
    {
        "source_sentence": "無別方處為王所統。",
        "from": "T03n0165_001:0395a25_2",
        "context_with_next_sentence": true
    },
    {
        "source_sentence": "有三十三天，長壽色相多諸快樂，高廣樓閣久固安居。",
        "from": "T03n0165_001:0395a26_3",
        "context_with_next_sentence": true
    },
    {
        "source_sentence": "快哉，天子！",
        "from": "T03n0165_001:0395a27_4",
        "context_with_next_sentence": true
    },
    {
        "source_sentence": "宜往觀矚。』",
        "from": "T03n0165_001:0395a27_5",
        "context_with_next_sentence": true
    },
    {
        "source_sentence": "「時頂生王即自思惟：『我已統治彼贍部洲，七寶千子及雨金錢；又往東勝身洲、西牛貨洲；今又至此北俱盧洲。",
        "from": "T03n0165_001:0395a29_0",
        "context_with_next_sentence": true
    },
    {
        "source_sentence": "復聞有彼三十三天，長壽色相多諸快樂，高廣樓閣久固安居，我今宜應往彼觀矚。』",
        "from": "T03n0165_001:0395b02_1",
        "context_with_next_sentence": true
    },
    {
        "source_sentence": "王纔念時，舉身空中，與十八俱胝勝力兵眾，及千子圍繞七寶導從，往須彌山外七重金山。",
        "from": "T03n0165_001:0395b04_2",
        "context_with_next_sentence": true
    },
    {
        "source_sentence": "其王初至儞民達囉山，其山嚴麗殊妙可觀，純金所成。",
        "from": "T03n0165_001:0395b06_3",
        "context_with_next_sentence": true
    },
    {
        "source_sentence": "彼有四大王天，諸天子眾往復其間。",
        "from": "T03n0165_001:0395b07_4",
        "context_with_next_sentence": true
    },
    {
        "source_sentence": "王以勝力兵眾於彼化導，又經六帝釋滅。",
        "from": "T03n0165_001:0395b08_5",
        "context_with_next_sentence": true
    },
    {
        "source_sentence": "「次至尾那[惺生+土]計山，其山嚴麗殊妙可觀，純金所成，彼有四大王天，諸天子眾往復其間。",
        "from": "T03n0165_001:0395b10_0",
        "context_with_next_sentence": true
    },
    {
        "source_sentence": "王以勝力兵眾於彼化導，又經六帝釋滅。",
        "from": "T03n0165_001:0395b11_1",
        "context_with_next_sentence": true
    },
    {
        "source_sentence": "「次至馬耳山，其山嚴麗殊妙可觀，純金所成，彼有四大王天，諸天子眾往復其間。",
        "from": "T03n0165_001:0395b12_2",
        "context_with_next_sentence": true
    },
    {
        "source_sentence": "王以勝力兵眾於彼化導，又經六帝釋滅。",
        "from": "T03n0165_001:0395b14_3",
        "context_with_next_sentence": true
    },
    {
        "source_sentence": "「次至善見山，其山嚴麗殊妙可觀，純金所成，彼有四大王天，諸天子眾往復其間。",
        "from": "T03n0165_001:0395b15_4",
        "context_with_next_sentence": true
    },
    {
        "source_sentence": "王以勝力兵眾於彼化導，又經六帝釋滅。",
        "from": "T03n0165_001:0395b17_5",
        "context_with_next_sentence": true
    },
    {
        "source_sentence": "「次至佉禰囉迦山，其山嚴麗殊妙可觀，純金所成，彼有四大王天，諸天子眾往復其間。",
        "from": "T03n0165_001:0395b18_6",
        "context_with_next_sentence": true
    },
    {
        "source_sentence": "王以勝力兵眾於彼化導，又經六帝釋滅。",
        "from": "T03n0165_001:0395b20_7",
        "context_with_next_sentence": true
    },
    {
        "source_sentence": "「次至持軸山，其山嚴麗殊妙可觀，純金所成，彼有四大王天，諸天子眾往復其間。",
        "from": "T03n0165_001:0395b21_8",
        "context_with_next_sentence": true
    },
    {
        "source_sentence": "王以勝力兵眾於彼化導，又經六帝釋滅。",
        "from": "T03n0165_001:0395b23_9",
        "context_with_next_sentence": true
    },
    {
        "source_sentence": "佛說頂生王因緣經卷第一",
        "from": "T03n0165_001:0395b25_0",
        "context_with_next_sentence": false
    }
]