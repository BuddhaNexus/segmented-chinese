[
    {
        "source_sentence": "別譯雜阿含經卷第十三(丹本第七卷六張已後准)失譯人名今附秦錄（二五〇）如是我聞：一時，佛在舍衛國祇樹給孤獨園。",
        "from": "T02n0100_013:0461c10_0",
        "context_with_next_sentence": true
    },
    {
        "source_sentence": "時有長者，請佛及僧施設大會。",
        "from": "T02n0100_013:0461c14_1",
        "context_with_next_sentence": true
    },
    {
        "source_sentence": "爾時，世尊與諸大眾圍遶，至彼大長者家。",
        "from": "T02n0100_013:0461c14_2",
        "context_with_next_sentence": true
    },
    {
        "source_sentence": "時彼尊者婆耆奢，於僧直次守于僧坊。",
        "from": "T02n0100_013:0461c15_3",
        "context_with_next_sentence": true
    },
    {
        "source_sentence": "當於爾時，有多女人詣彼僧坊，時，女人中，有一端正美色之者，時，婆耆奢見斯事已，為色壞心，生於欲想。",
        "from": "T02n0100_013:0461c16_4",
        "context_with_next_sentence": true
    },
    {
        "source_sentence": "復自思念：「我今妄想失於大利，期於非利，人身難得，命終亦然。",
        "from": "T02n0100_013:0461c19_5",
        "context_with_next_sentence": true
    },
    {
        "source_sentence": "若生是心，名為不善。",
        "from": "T02n0100_013:0461c20_6",
        "context_with_next_sentence": true
    },
    {
        "source_sentence": "寧捨壽命，不作欲想。",
        "from": "T02n0100_013:0461c21_0",
        "context_with_next_sentence": true
    },
    {
        "source_sentence": "我於今者，不名出家。",
        "from": "T02n0100_013:0461c21_1",
        "context_with_next_sentence": true
    },
    {
        "source_sentence": "何以故？",
        "from": "T02n0100_013:0461c21_2",
        "context_with_next_sentence": true
    },
    {
        "source_sentence": "見於少壯端正女人，不自制心，便生欲想，我今當說厭惡之患。」",
        "from": "T02n0100_013:0461c22_3",
        "context_with_next_sentence": true
    },
    {
        "source_sentence": "即說偈言：「我今捨俗累，　　住於出家法，　無明欲所逐，　　將失本善心。",
        "from": "T02n0100_013:0461c23_4",
        "context_with_next_sentence": true
    },
    {
        "source_sentence": "　如牛食他苗，　　甘味無制者，　五欲亦如是，　　貪嗜無慚愧。",
        "from": "T02n0100_013:0461c26_0",
        "context_with_next_sentence": true
    },
    {
        "source_sentence": "　若不禁制者，　　必害善法苗，　譬如剎利子，　　具習諸伎藝，　設有善射術，　　具滿一千人，　如是剎利子，　　戰鬪力勝彼。",
        "from": "T02n0100_013:0461c28_0",
        "context_with_next_sentence": true
    },
    {
        "source_sentence": "　比丘念具足，　　如彼剎利子，　常持智慧力，　　斷滅於欲覺。",
        "from": "T02n0100_013:0462a03_0",
        "context_with_next_sentence": true
    },
    {
        "source_sentence": "　既除欲覺已，　　快樂常寂滅，　我親佛前聞，　　二種之親友，　趣向涅槃道，　　是我心所樂，　我修不放逸，　　處林住空寂。",
        "from": "T02n0100_013:0462a05_0",
        "context_with_next_sentence": true
    },
    {
        "source_sentence": "　我熟讚於心，　　是名立正法，　後必趣於死，　　若得涅槃時，　當知是惡心，　　云何能見我？」",
        "from": "T02n0100_013:0462a09_0",
        "context_with_next_sentence": true
    },
    {
        "source_sentence": "（二五一）如是我聞：一時，佛在舍衛國祇樹給孤獨園。",
        "from": "T02n0100_013:0462a12_0",
        "context_with_next_sentence": true
    },
    {
        "source_sentence": "爾時，尊者婆耆奢於有德者，謙順柔軟諸比丘所，心生憍慢，尋自覺知，呵責於己：「我極失利，都無饒益，人身難得，出家難遇，我既得之，不能謹慎，輕於出家，輕於受命，以己智能輕篾於彼謙順柔軟有德比丘，我今當說厭惡慢心。」",
        "from": "T02n0100_013:0462a13_1",
        "context_with_next_sentence": true
    },
    {
        "source_sentence": "即說偈言：「汝悉捨諸慢，　　不應自貢高，　莫以慢自退，　　後悔無所及。",
        "from": "T02n0100_013:0462a18_2",
        "context_with_next_sentence": true
    },
    {
        "source_sentence": "　一切諸眾生，　　皆為慢所害，　為害墮地獄。",
        "from": "T02n0100_013:0462a21_0",
        "context_with_next_sentence": true
    },
    {
        "source_sentence": "　　是故我今者，　不應恃才辯，　　而生憍慢心。",
        "from": "T02n0100_013:0462a22_1",
        "context_with_next_sentence": true
    },
    {
        "source_sentence": "　若遠憍慢者，　　能捨諸障蓋，　淨心懷恭恪，　　獲得於三明，　謙卑如是者，　　名得念比丘。",
        "from": "T02n0100_013:0462a24_0",
        "context_with_next_sentence": true
    },
    {
        "source_sentence": "　憍陳如舍利，　　龍脇及自恣，　不樂及欲結，　　出離及憍慢。」",
        "from": "T02n0100_013:0462a27_0",
        "context_with_next_sentence": true
    },
    {
        "source_sentence": "（二五二）如是我聞：一時，佛在舍衛國祇樹給孤獨園。",
        "from": "T02n0100_013:0462a29_0",
        "context_with_next_sentence": true
    },
    {
        "source_sentence": "爾時，尊者婆耆奢獨處閑靜，善能修己，勤行精進，終不放逸，住如是地，逮得三明。",
        "from": "T02n0100_013:0462b01_1",
        "context_with_next_sentence": true
    },
    {
        "source_sentence": "時尊者婆耆奢作是念：「我今獨處閑靜，逮得三明，我欲讚己所得三明。」",
        "from": "T02n0100_013:0462b02_2",
        "context_with_next_sentence": true
    },
    {
        "source_sentence": "即說偈言：「我昔如荒醉，　　經歷諸城邑，　遊行得值佛，　　即蒙大福利。",
        "from": "T02n0100_013:0462b04_3",
        "context_with_next_sentence": true
    },
    {
        "source_sentence": "　瞿曇大悲愍，　　為我說正法，　我聞正法已，　　即得清淨信。",
        "from": "T02n0100_013:0462b07_0",
        "context_with_next_sentence": true
    },
    {
        "source_sentence": "　思惟出家者，　　世間大導師，　導化無不普，　　男女及長幼，　中年及老病，　　佛曰是親友，　能示善方所，　　眾生無明盲，　將導示其門。",
        "from": "T02n0100_013:0462b09_0",
        "context_with_next_sentence": true
    },
    {
        "source_sentence": "　　云何名為門？",
        "from": "T02n0100_013:0462b13_1",
        "context_with_next_sentence": true
    },
    {
        "source_sentence": "　所謂四真諦，　　從因則生苦，　從苦得出家，　　見於八正道，　拔出諸眾生，　　安隱趣涅槃。",
        "from": "T02n0100_013:0462b14_0",
        "context_with_next_sentence": true
    },
    {
        "source_sentence": "　我修不放逸，　　林野空寂處，　獲得於三明，　　作佛教已訖。」",
        "from": "T02n0100_013:0462b17_0",
        "context_with_next_sentence": true
    },
    {
        "source_sentence": "（二五三）如是我聞：一時，佛在舍衛國祇樹給孤獨園。",
        "from": "T02n0100_013:0462b19_0",
        "context_with_next_sentence": true
    },
    {
        "source_sentence": "爾時，佛告諸比丘：「我今欲演說四句偈法，汝等至心諦聽諦聽，我今當說。",
        "from": "T02n0100_013:0462b20_1",
        "context_with_next_sentence": true
    },
    {
        "source_sentence": "云何名為四句義？",
        "from": "T02n0100_013:0462b21_2",
        "context_with_next_sentence": true
    },
    {
        "source_sentence": "「善說最為上，　　仙聖之所說，　愛語非麁語，　　是名為第二。",
        "from": "T02n0100_013:0462b23_0",
        "context_with_next_sentence": true
    },
    {
        "source_sentence": "　實語非妄語，　　是名為第三。",
        "from": "T02n0100_013:0462b25_0",
        "context_with_next_sentence": true
    },
    {
        "source_sentence": "　說法不非法，　　是名為第四。",
        "from": "T02n0100_013:0462b26_0",
        "context_with_next_sentence": true
    },
    {
        "source_sentence": "　是名演四句，　　四句之偈義。」",
        "from": "T02n0100_013:0462b27_0",
        "context_with_next_sentence": true
    },
    {
        "source_sentence": "爾時，婆耆奢在眾會中，而作是念：「佛今演於四句之法，我今欲於一句以一偈讚。」",
        "from": "T02n0100_013:0462b28_0",
        "context_with_next_sentence": true
    },
    {
        "source_sentence": "爾時，婆耆奢即從座起，合掌向佛，白佛言：「世尊！",
        "from": "T02n0100_013:0462b29_1",
        "context_with_next_sentence": true
    },
    {
        "source_sentence": "我今婆耆奢欲有所說，唯願聽許。」",
        "from": "T02n0100_013:0462c01_2",
        "context_with_next_sentence": true
    },
    {
        "source_sentence": "佛告之言：「恣聽汝說。」",
        "from": "T02n0100_013:0462c02_3",
        "context_with_next_sentence": true
    },
    {
        "source_sentence": "爾時，婆耆奢即說偈言：「諸有所說不惱己，　　亦不害他名善說。",
        "from": "T02n0100_013:0462c03_4",
        "context_with_next_sentence": true
    },
    {
        "source_sentence": "　常當愛語令他喜，　　亦不造作諸過惡。",
        "from": "T02n0100_013:0462c05_0",
        "context_with_next_sentence": true
    },
    {
        "source_sentence": "　從諸佛口有所說，　　必得安樂趣涅槃，　能斷諸苦讚善說，　　實語甘露最無上，　實語應語得大利，　　安立實說善丈夫。」",
        "from": "T02n0100_013:0462c06_0",
        "context_with_next_sentence": true
    },
    {
        "source_sentence": "（二五四）如是我聞：一時，佛在舍衛國祇樹給孤獨園。",
        "from": "T02n0100_013:0462c09_0",
        "context_with_next_sentence": true
    },
    {
        "source_sentence": "爾時，佛告諸比丘：「世有良醫能治四病，應為王師。",
        "from": "T02n0100_013:0462c10_1",
        "context_with_next_sentence": true
    },
    {
        "source_sentence": "何謂為四？",
        "from": "T02n0100_013:0462c11_2",
        "context_with_next_sentence": true
    },
    {
        "source_sentence": "一、善能知病。",
        "from": "T02n0100_013:0462c11_3",
        "context_with_next_sentence": true
    },
    {
        "source_sentence": "二、能知病所從起。",
        "from": "T02n0100_013:0462c11_4",
        "context_with_next_sentence": true
    },
    {
        "source_sentence": "三者、病生已，善知治愈。",
        "from": "T02n0100_013:0462c12_5",
        "context_with_next_sentence": true
    },
    {
        "source_sentence": "四者、已差之病，令更不生。",
        "from": "T02n0100_013:0462c12_6",
        "context_with_next_sentence": true
    },
    {
        "source_sentence": "能如是者，名世良醫。",
        "from": "T02n0100_013:0462c13_7",
        "context_with_next_sentence": true
    },
    {
        "source_sentence": "佛亦成就四種之法，如來、至真、等正覺無上良醫，亦拔眾生四種毒箭。",
        "from": "T02n0100_013:0462c13_8",
        "context_with_next_sentence": true
    },
    {
        "source_sentence": "云何為四？",
        "from": "T02n0100_013:0462c15_9",
        "context_with_next_sentence": true
    },
    {
        "source_sentence": "所謂是苦，是苦習，是苦滅，是苦滅道。」",
        "from": "T02n0100_013:0462c15_10",
        "context_with_next_sentence": true
    },
    {
        "source_sentence": "佛告比丘：「生老病死，憂悲苦惱，如此毒箭，非是世間醫所能知，生苦因緣，及能斷生苦，亦不知老病死，憂悲苦惱因緣，及能斷除。",
        "from": "T02n0100_013:0462c16_11",
        "context_with_next_sentence": true
    },
    {
        "source_sentence": "唯有如來、至真、等正覺無上良醫，知生苦因緣，及以斷苦，乃至知老病死，憂悲苦惱，知其因緣，及以斷除。",
        "from": "T02n0100_013:0462c19_12",
        "context_with_next_sentence": true
    },
    {
        "source_sentence": "是以如來善能拔出四種毒箭，故得稱為無上良醫。」",
        "from": "T02n0100_013:0462c21_13",
        "context_with_next_sentence": true
    },
    {
        "source_sentence": "爾時，尊者婆耆奢在彼會坐，作是念言：「我今當讚如來所說拔四毒箭喻法。」",
        "from": "T02n0100_013:0462c22_14",
        "context_with_next_sentence": true
    },
    {
        "source_sentence": "即從座起，合掌向佛，而說偈言：「我今歸命佛，　　愍於群生類，　最上第一尊，　　能拔出毒箭。",
        "from": "T02n0100_013:0462c24_15",
        "context_with_next_sentence": true
    },
    {
        "source_sentence": "　世有四種醫，　　能治四種病，　所謂療身疾，　　孾兒眼毒箭。",
        "from": "T02n0100_013:0462c28_0",
        "context_with_next_sentence": true
    },
    {
        "source_sentence": "　如來治眼病，　　過於彼世醫，　能以智慧錍，　　決無明眼膜。",
        "from": "T02n0100_013:0463a01_0",
        "context_with_next_sentence": true
    },
    {
        "source_sentence": "　如來治身患，　　過於彼世醫，　世醫所療者，　　唯能治四大。",
        "from": "T02n0100_013:0463a03_0",
        "context_with_next_sentence": true
    },
    {
        "source_sentence": "　如來善分別，　　六界十八界，　以此法能治，　　三毒身重病，　能治孾愚病，　　最勝無有上，　故我今敬禮，　　瞿曇之大師。",
        "from": "T02n0100_013:0463a05_0",
        "context_with_next_sentence": true
    },
    {
        "source_sentence": "　醫王名迦留，　　多施人湯藥，　復有一明醫，　　名為婆呼盧，　瞻毘及耆婆，　　如是醫王等，　皆能療眾病。",
        "from": "T02n0100_013:0463a09_0",
        "context_with_next_sentence": true
    },
    {
        "source_sentence": "　　是等四種師，　治者必得差，　　雖差病還發，　亦復不免死。",
        "from": "T02n0100_013:0463a12_1",
        "context_with_next_sentence": true
    },
    {
        "source_sentence": "　　如來無上醫，　所可療治者，　　拔毒盡苦際，　畢竟離生死，　　終更不受苦。",
        "from": "T02n0100_013:0463a14_2",
        "context_with_next_sentence": true
    },
    {
        "source_sentence": "　無量億那由，　　阿僧祇眾生，　佛治令盡苦，　　畢竟不還發。",
        "from": "T02n0100_013:0463a17_0",
        "context_with_next_sentence": true
    },
    {
        "source_sentence": "　我今白大眾，　　諸賢在會者，　甘露不死藥，　　咸當至心服。",
        "from": "T02n0100_013:0463a19_0",
        "context_with_next_sentence": true
    },
    {
        "source_sentence": "　諸人應受信，　　最上治目者，　療身拔毒箭，　　諸醫無與等，　是故宜至心，　　歸命瞿曇尊。」",
        "from": "T02n0100_013:0463a21_0",
        "context_with_next_sentence": true
    },
    {
        "source_sentence": "（二五五）如是我聞：一時，佛在王舍城迦蘭陀竹林。",
        "from": "T02n0100_013:0463a24_0",
        "context_with_next_sentence": true
    },
    {
        "source_sentence": "爾時，尼瞿陀劫波比丘住彼第一曠野林中，而此野中，復有一林。",
        "from": "T02n0100_013:0463a25_1",
        "context_with_next_sentence": true
    },
    {
        "source_sentence": "時此比丘於彼遇病，尊者婆耆供給彼病尼瞿陀劫波比丘，因此病故，即入涅槃。",
        "from": "T02n0100_013:0463a26_2",
        "context_with_next_sentence": true
    },
    {
        "source_sentence": "爾時，尊者婆耆奢耶旬供養和上尼瞿陀劫波已，漸次遊行至王舍城迦蘭陀竹林。",
        "from": "T02n0100_013:0463a28_3",
        "context_with_next_sentence": true
    },
    {
        "source_sentence": "時婆耆奢於其晨朝，著衣持鉢，入王舍城乞食，乞食食已，洗鉢，收攝坐具，往詣佛所，整其衣服，合掌向佛，說偈問曰：「我今欲問佛，　　無量之解慧，　現在斷疑惑，　　於曠野城中，　比丘入涅槃，　　生來有福德，　守攝身口意，　　兼有大名聞，　尼瞿陀劫賓，　　佛為作是名，　佛為婆羅門，　　立如是名字。」",
        "from": "T02n0100_013:0463b01_4",
        "context_with_next_sentence": true
    },
    {
        "source_sentence": "（二五六）如是我聞：一時，佛在舍衛國祇樹給孤獨園。",
        "from": "T02n0100_013:0463b10_0",
        "context_with_next_sentence": true
    },
    {
        "source_sentence": "爾時，諸大聲聞耆舊之等，於佛左右，各造菴窟，於其中住。",
        "from": "T02n0100_013:0463b11_1",
        "context_with_next_sentence": true
    },
    {
        "source_sentence": "時憍陳如、頗發耆賢跋溝、摩訶南、耶舍那毘摩羅牛呞、尊者舍利弗、摩訶目連、摩訶迦葉、摩訶俱絺羅、摩訶劫賓那、尊者阿那律、尊者難陀迦、尊者鉗比囉、耶舍賒羅俱毘訶、富那拘毘羅、拘婆尼、泥迦他毘羅，如是等輩，及諸餘大聲聞，各於草菴諸窟中住。",
        "from": "T02n0100_013:0463b12_2",
        "context_with_next_sentence": true
    },
    {
        "source_sentence": "於月十五日布薩，爾時，如來於眾僧前，敷座而坐，尊者婆耆奢亦在會中，即從座起，叉手合掌白佛言：「聽我所說。」",
        "from": "T02n0100_013:0463b18_3",
        "context_with_next_sentence": true
    },
    {
        "source_sentence": "佛言：「我今恣汝所說。」",
        "from": "T02n0100_013:0463b20_4",
        "context_with_next_sentence": true
    },
    {
        "source_sentence": "爾時，婆耆奢即說偈言：「諸大比丘等，　　必乾竭欲愛，　棄捨諸積聚，　　勇捍無怖畏。",
        "from": "T02n0100_013:0463b21_5",
        "context_with_next_sentence": true
    },
    {
        "source_sentence": "　知時知節量，　　不貪嗜五欲，　離一切垢穢，　　深心有黠慧。",
        "from": "T02n0100_013:0463b24_0",
        "context_with_next_sentence": true
    },
    {
        "source_sentence": "　有如斯事故，　　名為大比丘。」",
        "from": "T02n0100_013:0463b26_0",
        "context_with_next_sentence": true
    },
    {
        "source_sentence": "（二五七）如是我聞：一時，佛在舍衛國祇樹給孤獨園。",
        "from": "T02n0100_013:0463b27_0",
        "context_with_next_sentence": true
    },
    {
        "source_sentence": "爾時，尊者婆耆奢來至毘舍佉鹿子母講堂中，遇病困篤。",
        "from": "T02n0100_013:0463b28_1",
        "context_with_next_sentence": true
    },
    {
        "source_sentence": "爾時，富匿於彼瞻病。",
        "from": "T02n0100_013:0463b29_2",
        "context_with_next_sentence": true
    },
    {
        "source_sentence": "時，尊者婆耆奢告富匿言：「汝可往詣於世尊所，如我婆耆奢頂禮世尊足下，問訊世尊：『少病、少惱、起居輕利，無諸苦不？』」",
        "from": "T02n0100_013:0463b29_3",
        "context_with_next_sentence": true
    },
    {
        "source_sentence": "爾時，富匿受尊者教往詣佛所，頂禮佛足，在一面坐，合掌白佛言：「世尊！",
        "from": "T02n0100_013:0463c03_4",
        "context_with_next_sentence": true
    },
    {
        "source_sentence": "婆耆奢比丘在毘舍佉講堂中，病疹困篤，而語我言：『往世尊所，稱我名字，頂禮佛足，問訊世尊：「少病、少惱、起居輕利，無諸苦不？」』」",
        "from": "T02n0100_013:0463c05_5",
        "context_with_next_sentence": true
    },
    {
        "source_sentence": "爾時，富匿復白佛言：「此婆耆奢，或因困疾，即入涅槃，唯願世尊，屈意往彼。」",
        "from": "T02n0100_013:0463c07_6",
        "context_with_next_sentence": true
    },
    {
        "source_sentence": "如來默然受富匿語。",
        "from": "T02n0100_013:0463c09_7",
        "context_with_next_sentence": true
    },
    {
        "source_sentence": "爾時，富匿即還詣尊者婆耆奢所，白言：「和上！",
        "from": "T02n0100_013:0463c10_8",
        "context_with_next_sentence": true
    },
    {
        "source_sentence": "我問訊已，復啟世尊：『婆耆奢或因困病，入于涅槃。』",
        "from": "T02n0100_013:0463c11_9",
        "context_with_next_sentence": true
    },
    {
        "source_sentence": "世尊默然聽受我語。」",
        "from": "T02n0100_013:0463c12_10",
        "context_with_next_sentence": true
    },
    {
        "source_sentence": "爾時，世尊從禪定起，即往毘舍佉講堂婆耆奢所。",
        "from": "T02n0100_013:0463c12_11",
        "context_with_next_sentence": true
    },
    {
        "source_sentence": "時婆耆奢遙見佛來，自力欲起，佛告之曰：「不須汝起。」",
        "from": "T02n0100_013:0463c13_12",
        "context_with_next_sentence": true
    },
    {
        "source_sentence": "爾時，世尊別敷座坐，告婆耆奢：「汝今身體苦痛為可忍不？",
        "from": "T02n0100_013:0463c14_13",
        "context_with_next_sentence": true
    },
    {
        "source_sentence": "能飲食不？」",
        "from": "T02n0100_013:0463c16_14",
        "context_with_next_sentence": true
    },
    {
        "source_sentence": "時婆耆奢白言：「此痛轉增，無有瘳損，今我所患，譬如力士捉儜人髮，[打-丁+(稯-禾)]搣揉捺，我患頭痛，亦復如是。",
        "from": "T02n0100_013:0463c16_15",
        "context_with_next_sentence": true
    },
    {
        "source_sentence": "又如大力殺牛之人，以刀刺腹，割其腸肚，我患腹痛，亦復如是。",
        "from": "T02n0100_013:0463c18_16",
        "context_with_next_sentence": true
    },
    {
        "source_sentence": "又如瘦人為有力者強捉，火炙，身體燋然，我苦體痛，亦復如是。",
        "from": "T02n0100_013:0463c20_17",
        "context_with_next_sentence": true
    },
    {
        "source_sentence": "我於今日欲入涅槃，我於最後欲讚於佛。」",
        "from": "T02n0100_013:0463c21_18",
        "context_with_next_sentence": true
    },
    {
        "source_sentence": "佛告之曰：「隨汝所說。」",
        "from": "T02n0100_013:0463c22_19",
        "context_with_next_sentence": true
    },
    {
        "source_sentence": "即說偈言(本無少偈)。",
        "from": "T02n0100_013:0463c23_20",
        "context_with_next_sentence": true
    },
    {
        "source_sentence": "　本如酒醉四句讚　龍脇、拔毒箭　尼瞿陀劫賓入涅槃　讚大聲聞　婆耆奢滅盡（二五八）如是我聞：一時佛遊俱薩羅，還至舍衛國祇樹給孤獨園。",
        "from": "T02n0100_013:0463c24_0",
        "context_with_next_sentence": true
    },
    {
        "source_sentence": "時有摩納名曰極慢，其所承藉，七世以來，父母真正博通多聞，既自讀誦，亦教他人，其所聞者，聞則能持，四圍陀典，已達其趣：娑羅乾陀論，及與聲論、毘伽羅論、戲笑之論、毘陀羅論，善解法句義趣，通達如是種種諸論。",
        "from": "T02n0100_013:0463c28_1",
        "context_with_next_sentence": true
    },
    {
        "source_sentence": "容貌端正，才藝過人，難可儔匹，兼生豪族，又處富貴，自恃才力，生大憍慢，於父母所不生敬順，及和上阿闍梨、師長、親屬，斯不敬禮。",
        "from": "T02n0100_013:0464a04_2",
        "context_with_next_sentence": true
    },
    {
        "source_sentence": "時極慢摩納聞佛從俱薩羅至舍衛國祇樹給孤獨園，將往佛所，而作是念：「我至彼時，若沙門瞿曇接待我者，我當問訊；若不問我，當默然還。」",
        "from": "T02n0100_013:0464a07_3",
        "context_with_next_sentence": true
    },
    {
        "source_sentence": "爾時，摩納作是念已，即詣佛所。",
        "from": "T02n0100_013:0464a10_4",
        "context_with_next_sentence": true
    },
    {
        "source_sentence": "于時世尊大眾圍遶而為說法，極慢摩納雖往於彼，如來當時聊不顧視。",
        "from": "T02n0100_013:0464a11_5",
        "context_with_next_sentence": true
    },
    {
        "source_sentence": "時彼摩納默作是念：「沙門瞿曇都不以我而逕於懷。」",
        "from": "T02n0100_013:0464a12_6",
        "context_with_next_sentence": true
    },
    {
        "source_sentence": "尋欲歸依。",
        "from": "T02n0100_013:0464a14_0",
        "context_with_next_sentence": true
    },
    {
        "source_sentence": "爾時，世尊知其心念，即說偈言：「為義來至此，　　未得便欲還，　何不使獲得，　　稱汝所來心？」",
        "from": "T02n0100_013:0464a14_1",
        "context_with_next_sentence": true
    },
    {
        "source_sentence": "極慢摩納作是思惟：「沙門瞿曇知我所念。」",
        "from": "T02n0100_013:0464a17_0",
        "context_with_next_sentence": true
    },
    {
        "source_sentence": "即生信心，欲禮佛足。",
        "from": "T02n0100_013:0464a17_1",
        "context_with_next_sentence": true
    },
    {
        "source_sentence": "佛告摩納：「我錄汝心，不必禮敬，所為已足。」",
        "from": "T02n0100_013:0464a18_2",
        "context_with_next_sentence": true
    },
    {
        "source_sentence": "爾時，大眾覩斯事已，怪未曾有，咸作是言：「沙門瞿曇有大神足，此極慢摩納於己父母、和上阿闍梨所，尚無恭敬，今見瞿曇能自謙下，恂恂恭順。」",
        "from": "T02n0100_013:0464a19_3",
        "context_with_next_sentence": true
    },
    {
        "source_sentence": "爾時，極慢摩納見諸大眾言音暫止，在一面坐，端身正意，而說偈言：「當於何等所，　　不應起憍慢？",
        "from": "T02n0100_013:0464a22_4",
        "context_with_next_sentence": true
    },
    {
        "source_sentence": "　復更於何所，　　而當生謙讓？",
        "from": "T02n0100_013:0464a26_0",
        "context_with_next_sentence": true
    },
    {
        "source_sentence": "　孰能却眾苦？",
        "from": "T02n0100_013:0464a27_0",
        "context_with_next_sentence": true
    },
    {
        "source_sentence": "　　何者與利樂？",
        "from": "T02n0100_013:0464a27_1",
        "context_with_next_sentence": true
    },
    {
        "source_sentence": "　供養何者勝，　　為賢智所讚？」",
        "from": "T02n0100_013:0464a28_0",
        "context_with_next_sentence": true
    },
    {
        "source_sentence": "爾時，世尊以偈答言：「供養於父母，　　以空淨滿月，　敬順兄諸親，　　和上阿闍梨，　及餘尊長等，　　於彼不應慢，　宜當自謙下，　　都應悉恭敬。",
        "from": "T02n0100_013:0464a29_0",
        "context_with_next_sentence": true
    },
    {
        "source_sentence": "　若見憂惱者，　　應為除諸苦，　亦與其快樂，　　普皆應供養。",
        "from": "T02n0100_013:0464b05_0",
        "context_with_next_sentence": true
    },
    {
        "source_sentence": "　若斷貪欲瞋，　　并離愚癡者，　漏盡阿羅漢，　　正智得解脫。",
        "from": "T02n0100_013:0464b07_0",
        "context_with_next_sentence": true
    },
    {
        "source_sentence": "　於斯上人所，　　除慢不自高，　應當向歸依，　　合掌而敬禮。」",
        "from": "T02n0100_013:0464b09_0",
        "context_with_next_sentence": true
    },
    {
        "source_sentence": "爾時，世尊為極慢說諸法要，乃至不受後有。",
        "from": "T02n0100_013:0464b11_0",
        "context_with_next_sentence": true
    },
    {
        "source_sentence": "餘如波羅蜜闍經中說。",
        "from": "T02n0100_013:0464b12_0",
        "context_with_next_sentence": true
    },
    {
        "source_sentence": "佛說是已，諸比丘聞佛所說，歡喜奉行。",
        "from": "T02n0100_013:0464b12_1",
        "context_with_next_sentence": true
    },
    {
        "source_sentence": "（二五九）如是我聞：一時佛遊俱薩羅，至舍衛國祇樹給孤獨園。",
        "from": "T02n0100_013:0464b14_0",
        "context_with_next_sentence": true
    },
    {
        "source_sentence": "爾時，優竭提舍利婆羅門施設大祀，七百牛王繫之於柱，牸牛、犢子、牂羖羊等，如是種種所有畜生，不可稱計，在祀場中，處處繫之，設諸餚饍，種種飲食。",
        "from": "T02n0100_013:0464b15_1",
        "context_with_next_sentence": true
    },
    {
        "source_sentence": "爾時，餘國諸婆羅門聞彼設祀，悉來雲集。",
        "from": "T02n0100_013:0464b18_2",
        "context_with_next_sentence": true
    },
    {
        "source_sentence": "時優竭提舍利婆羅門聞佛從俱薩羅到舍衛國祇樹給孤獨園，欲往佛所，作是念言：「我今設祀，所作會具，當問瞿曇，將不少耶？」",
        "from": "T02n0100_013:0464b19_3",
        "context_with_next_sentence": true
    },
    {
        "source_sentence": "時婆羅門乘羽葆車，所著衣裳，上下純白，提三岐金叉，持金藻盥，滿中淨水，諸摩納眾圍遶左右，餘國種種諸婆羅門亦為翼從，來詣佛所，問訊已訖，在一面坐，具白佛言：「世尊！",
        "from": "T02n0100_013:0464b22_4",
        "context_with_next_sentence": true
    },
    {
        "source_sentence": "我於今者，設斯大祀，繫七百牛王及諸畜生，乃至餘國婆羅門等，悉來雲集。",
        "from": "T02n0100_013:0464b26_5",
        "context_with_next_sentence": true
    },
    {
        "source_sentence": "辦具已訖，欲設大祀。",
        "from": "T02n0100_013:0464b28_6",
        "context_with_next_sentence": true
    },
    {
        "source_sentence": "願佛教我，滿足有勝，無少減不？」",
        "from": "T02n0100_013:0464b28_7",
        "context_with_next_sentence": true
    },
    {
        "source_sentence": "佛言：「婆羅門！",
        "from": "T02n0100_013:0464b29_8",
        "context_with_next_sentence": true
    },
    {
        "source_sentence": "汝為祀主，大施求福，亦大得罪，竪三種刀，斯名不善。",
        "from": "T02n0100_013:0464b29_9",
        "context_with_next_sentence": true
    },
    {
        "source_sentence": "作於苦因，亦得苦報，得於苦利，受報亦苦。",
        "from": "T02n0100_013:0464c01_10",
        "context_with_next_sentence": true
    },
    {
        "source_sentence": "云何名為三種刀？",
        "from": "T02n0100_013:0464c02_11",
        "context_with_next_sentence": true
    },
    {
        "source_sentence": "意、口、身刀也。",
        "from": "T02n0100_013:0464c03_12",
        "context_with_next_sentence": true
    },
    {
        "source_sentence": "何名意刀？",
        "from": "T02n0100_013:0464c03_13",
        "context_with_next_sentence": true
    },
    {
        "source_sentence": "汝若祀時，意業不善，殺諸畜生，以為大祀，是名竪於意刀。",
        "from": "T02n0100_013:0464c03_14",
        "context_with_next_sentence": true
    },
    {
        "source_sentence": "何者口刀？",
        "from": "T02n0100_013:0464c05_15",
        "context_with_next_sentence": true
    },
    {
        "source_sentence": "汝欲祀時，而作是言：『我於明日當殺爾許種種生命。』",
        "from": "T02n0100_013:0464c05_16",
        "context_with_next_sentence": true
    },
    {
        "source_sentence": "是名竪於口刀。",
        "from": "T02n0100_013:0464c06_17",
        "context_with_next_sentence": true
    },
    {
        "source_sentence": "云何名為身刀？",
        "from": "T02n0100_013:0464c06_18",
        "context_with_next_sentence": true
    },
    {
        "source_sentence": "汝若祀時，手牽牛王及諸畜生，受於呪願，是名竪於身刀。」",
        "from": "T02n0100_013:0464c07_19",
        "context_with_next_sentence": true
    },
    {
        "source_sentence": "佛言：「又有三種火，最勝最妙，宜應謹慎，亦當恭敬，非汝所事，邪見火也。",
        "from": "T02n0100_013:0464c08_20",
        "context_with_next_sentence": true
    },
    {
        "source_sentence": "何謂為三？",
        "from": "T02n0100_013:0464c10_21",
        "context_with_next_sentence": true
    },
    {
        "source_sentence": "一名恭敬火。",
        "from": "T02n0100_013:0464c10_22",
        "context_with_next_sentence": true
    },
    {
        "source_sentence": "二名苦樂俱火。",
        "from": "T02n0100_013:0464c10_23",
        "context_with_next_sentence": true
    },
    {
        "source_sentence": "三名福田火。",
        "from": "T02n0100_013:0464c11_0",
        "context_with_next_sentence": true
    },
    {
        "source_sentence": "云何名為恭敬火？",
        "from": "T02n0100_013:0464c11_1",
        "context_with_next_sentence": true
    },
    {
        "source_sentence": "應當供養、尊重、恭敬、擁護父母。",
        "from": "T02n0100_013:0464c11_2",
        "context_with_next_sentence": true
    },
    {
        "source_sentence": "何以故？",
        "from": "T02n0100_013:0464c12_3",
        "context_with_next_sentence": true
    },
    {
        "source_sentence": "父母求子，禱祀神祇，然後得子，父母赤白和合成身，生育長養，以是之故，名恭敬火。",
        "from": "T02n0100_013:0464c12_4",
        "context_with_next_sentence": true
    },
    {
        "source_sentence": "如是之火，應正供養，與眾快樂，令無乏苦。",
        "from": "T02n0100_013:0464c14_5",
        "context_with_next_sentence": true
    },
    {
        "source_sentence": "云何名為苦樂俱火？",
        "from": "T02n0100_013:0464c15_6",
        "context_with_next_sentence": true
    },
    {
        "source_sentence": "若族姓子起於精勤，積集錢財，於其妻子，并諸眷屬、奴婢、僕使、知友、輔相，及諸親族，皆應供養，供給所須，與其利樂，如是等輩，皆同苦樂，是名苦樂俱火。",
        "from": "T02n0100_013:0464c15_7",
        "context_with_next_sentence": true
    },
    {
        "source_sentence": "云何名為福田火？",
        "from": "T02n0100_013:0464c19_8",
        "context_with_next_sentence": true
    },
    {
        "source_sentence": "若沙門、婆羅門能斷貪欲，解脫貪欲，能斷瞋恚，解脫瞋恚，能斷愚癡，解脫愚癡，如是等沙門、婆羅門，名福田火。",
        "from": "T02n0100_013:0464c19_9",
        "context_with_next_sentence": true
    },
    {
        "source_sentence": "上趣諸天，能招樂報，此名福田火。",
        "from": "T02n0100_013:0464c22_10",
        "context_with_next_sentence": true
    },
    {
        "source_sentence": "是以族姓子，應當至心供養、恭敬，使得快樂。",
        "from": "T02n0100_013:0464c22_11",
        "context_with_next_sentence": true
    },
    {
        "source_sentence": "又有三種火必應滅之，何者三火？",
        "from": "T02n0100_013:0464c23_12",
        "context_with_next_sentence": true
    },
    {
        "source_sentence": "所謂貪欲、愚癡、瞋恚火，不如世間火，有時須然，有時須滅。」",
        "from": "T02n0100_013:0464c24_13",
        "context_with_next_sentence": true
    },
    {
        "source_sentence": "爾時，世尊即說偈言：「恭敬俱福田，　　此三火應祀，　若勤心供養，　　獲得三種樂。",
        "from": "T02n0100_013:0464c25_14",
        "context_with_next_sentence": true
    },
    {
        "source_sentence": "　云何為三樂？",
        "from": "T02n0100_013:0464c29_0",
        "context_with_next_sentence": true
    },
    {
        "source_sentence": "　　施戒及修定，　三種之果報，　　人天涅槃樂。",
        "from": "T02n0100_013:0464c29_1",
        "context_with_next_sentence": true
    },
    {
        "source_sentence": "　若人於一切，　　善解於方法，　於祠祀時節，　　能養其眷屬，　供養應供者，　　能供養應供，　終竟必獲得，　　永離災患處。」",
        "from": "T02n0100_013:0465a02_0",
        "context_with_next_sentence": true
    },
    {
        "source_sentence": "爾時，優竭提舍利婆羅門聞佛所說，即語烏答摩納：「汝可往詣彼祀場中，先所繫養諸畜生等，以係祀者，今悉散放，隨逐水草，盡其壽命，莫作拘礙。」",
        "from": "T02n0100_013:0465a06_0",
        "context_with_next_sentence": true
    },
    {
        "source_sentence": "烏答摩納言：「和上如所教勅，我能為之。」",
        "from": "T02n0100_013:0465a09_1",
        "context_with_next_sentence": true
    },
    {
        "source_sentence": "即往祀場，宣告諸人：「我受優竭提舍利教勅，一切畜生悉皆解放，任意令去。」",
        "from": "T02n0100_013:0465a10_2",
        "context_with_next_sentence": true
    },
    {
        "source_sentence": "烏答摩納往祀場所未久之間，如來於後即為優竭提舍利婆羅門如諸佛法為說法要，示教利喜。",
        "from": "T02n0100_013:0465a11_3",
        "context_with_next_sentence": true
    },
    {
        "source_sentence": "時婆羅門即受禁戒，乃至見諦。",
        "from": "T02n0100_013:0465a14_4",
        "context_with_next_sentence": true
    },
    {
        "source_sentence": "餘如突羅闍品中所說。",
        "from": "T02n0100_013:0465a14_5",
        "context_with_next_sentence": true
    },
    {
        "source_sentence": "時優竭提舍利婆羅門即整衣服，頂禮佛足，白佛言：「世尊！",
        "from": "T02n0100_013:0465a15_6",
        "context_with_next_sentence": true
    },
    {
        "source_sentence": "唯願明日與諸大眾往祀場中，受我供設。」",
        "from": "T02n0100_013:0465a16_7",
        "context_with_next_sentence": true
    },
    {
        "source_sentence": "爾時，世尊默然受請。",
        "from": "T02n0100_013:0465a17_8",
        "context_with_next_sentence": true
    },
    {
        "source_sentence": "時婆羅門聞佛所說，又見受請，歡喜而去。",
        "from": "T02n0100_013:0465a18_9",
        "context_with_next_sentence": true
    },
    {
        "source_sentence": "時婆羅門至祀場已，通夜辦具種種餚饍，乃至敷座，又具淨水。",
        "from": "T02n0100_013:0465a19_0",
        "context_with_next_sentence": true
    },
    {
        "source_sentence": "後日晨朝，往詣佛所，白佛言：「時到。」",
        "from": "T02n0100_013:0465a20_1",
        "context_with_next_sentence": true
    },
    {
        "source_sentence": "爾時，如來與諸大眾著衣持鉢，往詣祀場，在眾僧前敷座而坐。",
        "from": "T02n0100_013:0465a21_2",
        "context_with_next_sentence": true
    },
    {
        "source_sentence": "時婆羅門覩佛大眾，寂然坐定，手行淨水，施設種種餚饍飲食，食訖攝鉢。",
        "from": "T02n0100_013:0465a22_3",
        "context_with_next_sentence": true
    },
    {
        "source_sentence": "時婆羅門在世尊前敷座而坐，願樂聽法。",
        "from": "T02n0100_013:0465a24_4",
        "context_with_next_sentence": true
    },
    {
        "source_sentence": "爾時，如來即為呪願：「於諸大祀中，　　祠祀火為上。",
        "from": "T02n0100_013:0465a25_5",
        "context_with_next_sentence": true
    },
    {
        "source_sentence": "　婆羅門書中，　　薩婆底為上。",
        "from": "T02n0100_013:0465a27_0",
        "context_with_next_sentence": true
    },
    {
        "source_sentence": "　一切國土中，　　人王最為上。",
        "from": "T02n0100_013:0465a28_0",
        "context_with_next_sentence": true
    },
    {
        "source_sentence": "　百川眾流中，　　海水最為上。",
        "from": "T02n0100_013:0465a29_0",
        "context_with_next_sentence": true
    },
    {
        "source_sentence": "　列宿麗于天，　　月光最為上。",
        "from": "T02n0100_013:0465b01_0",
        "context_with_next_sentence": true
    },
    {
        "source_sentence": "　一切眾明中，　　日光最為上。",
        "from": "T02n0100_013:0465b02_0",
        "context_with_next_sentence": true
    },
    {
        "source_sentence": "　十方世界中，　　佛為第一尊。」",
        "from": "T02n0100_013:0465b03_0",
        "context_with_next_sentence": true
    },
    {
        "source_sentence": "爾時，世尊為婆羅門種種說法，示教利喜，從座而去。",
        "from": "T02n0100_013:0465b04_0",
        "context_with_next_sentence": true
    },
    {
        "source_sentence": "（二六〇）如是我聞：一時，佛在舍衛國祇樹給孤獨園。",
        "from": "T02n0100_013:0465b06_0",
        "context_with_next_sentence": true
    },
    {
        "source_sentence": "爾時，有摩納名僧伽羅，往詣佛所，問訊佛已，在一面坐，即白佛言：「世尊！",
        "from": "T02n0100_013:0465b07_1",
        "context_with_next_sentence": true
    },
    {
        "source_sentence": "云何觀察不善丈夫？」",
        "from": "T02n0100_013:0465b08_2",
        "context_with_next_sentence": true
    },
    {
        "source_sentence": "佛言：「譬如觀月。」",
        "from": "T02n0100_013:0465b09_3",
        "context_with_next_sentence": true
    },
    {
        "source_sentence": "又問：「云何觀察善勝丈夫？」",
        "from": "T02n0100_013:0465b09_4",
        "context_with_next_sentence": true
    },
    {
        "source_sentence": "佛復答曰：「亦如觀月。」",
        "from": "T02n0100_013:0465b10_5",
        "context_with_next_sentence": true
    },
    {
        "source_sentence": "爾時，摩納復白佛言：「云何不善丈夫觀之如月？」",
        "from": "T02n0100_013:0465b10_6",
        "context_with_next_sentence": true
    },
    {
        "source_sentence": "佛言：「不善丈夫如十六日月光，漸減圓滿，轉虧，乃至於盡損減不現。",
        "from": "T02n0100_013:0465b11_7",
        "context_with_next_sentence": true
    },
    {
        "source_sentence": "如佛法中不能信心受持禁戒，少所讀誦，若修少施，於其後時，懈怠不勤，漸失信心，毀犯禁戒，復不布施，親近惡友，不至僧坊諮受於法，不聽法故，身口意業造於不善，以造惡故，身壞命終，墮於惡道。",
        "from": "T02n0100_013:0465b13_8",
        "context_with_next_sentence": true
    },
    {
        "source_sentence": "是故當知惡丈夫者，猶如彼月漸漸損減，乃至滅盡。」",
        "from": "T02n0100_013:0465b17_9",
        "context_with_next_sentence": true
    },
    {
        "source_sentence": "又問：「云何善勝丈夫亦復如月？」",
        "from": "T02n0100_013:0465b18_10",
        "context_with_next_sentence": true
    },
    {
        "source_sentence": "佛言：「譬如初月，光明熾然，漸漸增長，至十五日圓滿具足。",
        "from": "T02n0100_013:0465b19_11",
        "context_with_next_sentence": true
    },
    {
        "source_sentence": "如佛法中，能有信心修行禁戒，習於多聞，修於布施，却除邪見，修於正見，於佛法中，得純信心，堅持禁戒，善修多聞，能施不慳，具於正見，信心持戒，多聞惠施，以漸增長，是善丈夫身口意行，親近善友，具修諸善，身壞命終，得生天上。",
        "from": "T02n0100_013:0465b20_12",
        "context_with_next_sentence": true
    },
    {
        "source_sentence": "是故當知善丈夫者亦復如月。」",
        "from": "T02n0100_013:0465b26_0",
        "context_with_next_sentence": true
    },
    {
        "source_sentence": "爾時，世尊即說偈言：「譬如盛滿月，　　處於虛空中，　圓光甚暉曜，　　映蔽於諸星。",
        "from": "T02n0100_013:0465b26_1",
        "context_with_next_sentence": true
    },
    {
        "source_sentence": "　亦如具信人，　　戒聞捨貪嫉，　於諸嫉妬者，　　如月蔽眾星。」",
        "from": "T02n0100_013:0465c01_0",
        "context_with_next_sentence": true
    },
    {
        "source_sentence": "時僧伽羅摩納聞佛所說，踊躍而去。",
        "from": "T02n0100_013:0465c03_0",
        "context_with_next_sentence": true
    },
    {
        "source_sentence": "諸比丘聞佛所說，歡喜奉行。",
        "from": "T02n0100_013:0465c03_1",
        "context_with_next_sentence": true
    },
    {
        "source_sentence": "（二六一）如是我聞：一時，佛在舍衛國祇樹給孤獨園。",
        "from": "T02n0100_013:0465c05_0",
        "context_with_next_sentence": true
    },
    {
        "source_sentence": "爾時，有婆羅門名曰生聽，往詣佛所，問訊已訖，在一面坐，即白佛言：「我曾聞人說：『世尊言：「但施於我，莫施餘人，但施我弟子，莫施他弟子。",
        "from": "T02n0100_013:0465c06_1",
        "context_with_next_sentence": true
    },
    {
        "source_sentence": "若能施我及我弟子，得大果報；若施他人及餘弟子，不得果報。」』",
        "from": "T02n0100_013:0465c09_2",
        "context_with_next_sentence": true
    },
    {
        "source_sentence": "實說是不？",
        "from": "T02n0100_013:0465c10_3",
        "context_with_next_sentence": true
    },
    {
        "source_sentence": "將非世人誹謗者乎？」",
        "from": "T02n0100_013:0465c10_4",
        "context_with_next_sentence": true
    },
    {
        "source_sentence": "佛言：「此實虛妄，誹謗於我，都無此語。",
        "from": "T02n0100_013:0465c11_5",
        "context_with_next_sentence": true
    },
    {
        "source_sentence": "若如是說，作二種難：一者遮難，二者受者得減損難。",
        "from": "T02n0100_013:0465c12_6",
        "context_with_next_sentence": true
    },
    {
        "source_sentence": "若如此說，作大損減，身壞命終，墮三惡道。",
        "from": "T02n0100_013:0465c13_7",
        "context_with_next_sentence": true
    },
    {
        "source_sentence": "汝今應知，乃至洗鉢之水，我尚說言：『施與虫蟻，獲大福報。』",
        "from": "T02n0100_013:0465c14_8",
        "context_with_next_sentence": true
    },
    {
        "source_sentence": "況於施我？",
        "from": "T02n0100_013:0465c15_9",
        "context_with_next_sentence": true
    },
    {
        "source_sentence": "實作是語：『施持戒者，得福甚多，施破戒者，得福尠少。』」",
        "from": "T02n0100_013:0465c15_10",
        "context_with_next_sentence": true
    },
    {
        "source_sentence": "爾時，世尊即說偈言：「一切布施處，　　我常生讚歎，　破戒得福少，　　持戒獲大果。",
        "from": "T02n0100_013:0465c16_11",
        "context_with_next_sentence": true
    },
    {
        "source_sentence": "　黑白赤青牛，　　生犢各差別，　駕用取其力，　　不擇其產種。",
        "from": "T02n0100_013:0465c20_0",
        "context_with_next_sentence": true
    },
    {
        "source_sentence": "　人亦復如是，　　剎利婆羅門，　毘舍首陀羅，　　真陀羅富且，　能持於淨戒，　　施之得大果，　如似齎麻幹，　　捨之取珍寶。",
        "from": "T02n0100_013:0465c22_0",
        "context_with_next_sentence": true
    },
    {
        "source_sentence": "　孾愚無智者，　　未曾聽聞法，　不能修梵行，　　施之獲少果。",
        "from": "T02n0100_013:0465c26_0",
        "context_with_next_sentence": true
    },
    {
        "source_sentence": "　若親近賢聖，　　正覺及聲聞，　能信於善逝，　　信根立堅固，　生處恒尊貴，　　最後得涅槃。」",
        "from": "T02n0100_013:0465c28_0",
        "context_with_next_sentence": true
    },
    {
        "source_sentence": "爾時，生聽聞佛所說，歡喜奉行。",
        "from": "T02n0100_013:0466a02_0",
        "context_with_next_sentence": true
    },
    {
        "source_sentence": "（二六二）如是我聞：一時，佛在舍衛國祇樹給孤獨園。",
        "from": "T02n0100_013:0466a03_0",
        "context_with_next_sentence": true
    },
    {
        "source_sentence": "爾時，世尊晨朝著衣持鉢，入城乞食。",
        "from": "T02n0100_013:0466a04_1",
        "context_with_next_sentence": true
    },
    {
        "source_sentence": "有一老婆羅門，捉杖持鉢而行乞食，時，佛見已，語婆羅門言：「汝今極老，何以捉杖持鉢而行乞食？」",
        "from": "T02n0100_013:0466a04_2",
        "context_with_next_sentence": true
    },
    {
        "source_sentence": "婆羅門言：「我有七子，各為妻娶，分財等與，我今無分。",
        "from": "T02n0100_013:0466a07_3",
        "context_with_next_sentence": true
    },
    {
        "source_sentence": "為子驅故，而行乞食。」",
        "from": "T02n0100_013:0466a08_4",
        "context_with_next_sentence": true
    },
    {
        "source_sentence": "佛告之言：「我今為汝說偈，汝能於大眾中說此偈不？」",
        "from": "T02n0100_013:0466a08_5",
        "context_with_next_sentence": true
    },
    {
        "source_sentence": "答言：「我能。」",
        "from": "T02n0100_013:0466a09_6",
        "context_with_next_sentence": true
    },
    {
        "source_sentence": "爾時，世尊即說偈言：「生子太歡喜，　　為之聚財寶，　各為娶妻子，　　而便驅棄我。",
        "from": "T02n0100_013:0466a10_7",
        "context_with_next_sentence": true
    },
    {
        "source_sentence": "　此等無孝慈，　　口言為父母，　如彼羅剎子，　　垂死驅棄我。",
        "from": "T02n0100_013:0466a13_0",
        "context_with_next_sentence": true
    },
    {
        "source_sentence": "　譬如馬槽櫪，　　滿中置穀[麥*弋]，　少馬無敬讓，　　驅蹋於老者。",
        "from": "T02n0100_013:0466a15_0",
        "context_with_next_sentence": true
    },
    {
        "source_sentence": "　此子亦如是，　　無有愛敬心，　棄我使行乞，　　不如杖愛我。",
        "from": "T02n0100_013:0466a17_0",
        "context_with_next_sentence": true
    },
    {
        "source_sentence": "　我今捉此杖，　　御狗及羊馬，　行則佐我力，　　闇夜為我伴。",
        "from": "T02n0100_013:0466a19_0",
        "context_with_next_sentence": true
    },
    {
        "source_sentence": "　指水知深淺，　　若趺扶杖起，　蒙杖除多聞，　　是杖愛念我。」",
        "from": "T02n0100_013:0466a21_0",
        "context_with_next_sentence": true
    },
    {
        "source_sentence": "婆羅門受此偈已，誦讀使利。",
        "from": "T02n0100_013:0466a23_0",
        "context_with_next_sentence": true
    },
    {
        "source_sentence": "爾時，七子在大會中，時，婆羅門於大眾中而作是言：「汝等今當聽我所說。」",
        "from": "T02n0100_013:0466a23_1",
        "context_with_next_sentence": true
    },
    {
        "source_sentence": "大眾默然，即說上偈。",
        "from": "T02n0100_013:0466a25_2",
        "context_with_next_sentence": true
    },
    {
        "source_sentence": "七子慚愧，起來抱父各共修敬，將父歸家，置本坐處，諸子各出妙[疊*毛]二張，奉上於父。",
        "from": "T02n0100_013:0466a25_3",
        "context_with_next_sentence": true
    },
    {
        "source_sentence": "時婆羅門即作是念：「我今得樂，是瞿曇力，瞿曇即是我阿闍梨。",
        "from": "T02n0100_013:0466a27_4",
        "context_with_next_sentence": true
    },
    {
        "source_sentence": "婆羅門法，法應供養和上阿闍梨。」",
        "from": "T02n0100_013:0466a29_5",
        "context_with_next_sentence": true
    },
    {
        "source_sentence": "選最好衣往至佛所，問訊佛已，在一面坐，白佛言：「世尊！",
        "from": "T02n0100_013:0466a29_6",
        "context_with_next_sentence": true
    },
    {
        "source_sentence": "我今家中得諸利樂，是汝之恩，我經書中說：『阿闍梨者，應與阿闍梨分。",
        "from": "T02n0100_013:0466b02_7",
        "context_with_next_sentence": true
    },
    {
        "source_sentence": "和上者，應與和上分。』",
        "from": "T02n0100_013:0466b03_8",
        "context_with_next_sentence": true
    },
    {
        "source_sentence": "瞿曇！",
        "from": "T02n0100_013:0466b04_9",
        "context_with_next_sentence": true
    },
    {
        "source_sentence": "汝今是我阿闍梨，應憐愍我，受我此衣。」",
        "from": "T02n0100_013:0466b04_10",
        "context_with_next_sentence": true
    },
    {
        "source_sentence": "爾時，世尊以憐愍故，為受是衣。",
        "from": "T02n0100_013:0466b05_11",
        "context_with_next_sentence": true
    },
    {
        "source_sentence": "婆羅門踊躍，從座而起，歡喜而去。",
        "from": "T02n0100_013:0466b05_12",
        "context_with_next_sentence": true
    },
    {
        "source_sentence": "（二六三）如是我聞：一時，佛在舍衛國祇樹給孤獨園。",
        "from": "T02n0100_013:0466b07_0",
        "context_with_next_sentence": true
    },
    {
        "source_sentence": "爾時，世尊著衣持鉢，入城乞食。",
        "from": "T02n0100_013:0466b08_1",
        "context_with_next_sentence": true
    },
    {
        "source_sentence": "時有一老婆羅門，捉杖持鉢而行乞食，遙見佛已，往至佛所，而作是言：「我捉杖持鉢，從他乞食，汝亦乞食，我之與汝俱是比丘。」",
        "from": "T02n0100_013:0466b08_2",
        "context_with_next_sentence": true
    },
    {
        "source_sentence": "爾時，世尊即說偈言：「不必從他乞，　　得名為比丘。",
        "from": "T02n0100_013:0466b11_3",
        "context_with_next_sentence": true
    },
    {
        "source_sentence": "　雖具在家法，　　正修於梵行。",
        "from": "T02n0100_013:0466b14_0",
        "context_with_next_sentence": true
    },
    {
        "source_sentence": "　福果及惡報，　　俱斷無相著，　乾竭諸有結，　　是名比丘法。」",
        "from": "T02n0100_013:0466b15_0",
        "context_with_next_sentence": true
    },
    {
        "source_sentence": "佛說是已，諸比丘聞佛所說，歡喜奉行。",
        "from": "T02n0100_013:0466b17_0",
        "context_with_next_sentence": true
    },
    {
        "source_sentence": "（二六四）如是我聞：一時，佛在王舍城迦蘭陀竹林。",
        "from": "T02n0100_013:0466b18_0",
        "context_with_next_sentence": true
    },
    {
        "source_sentence": "爾時，王舍城北有耕作婆羅門，名豆羅闍。",
        "from": "T02n0100_013:0466b19_1",
        "context_with_next_sentence": true
    },
    {
        "source_sentence": "爾時，世尊於其晨朝，著衣持鉢，往至彼所。",
        "from": "T02n0100_013:0466b20_0",
        "context_with_next_sentence": true
    },
    {
        "source_sentence": "時婆羅門遙見佛來，即至佛所，白言：「世尊！",
        "from": "T02n0100_013:0466b20_1",
        "context_with_next_sentence": true
    },
    {
        "source_sentence": "我種作人耕種而食，不從人乞。",
        "from": "T02n0100_013:0466b21_2",
        "context_with_next_sentence": true
    },
    {
        "source_sentence": "瞿曇！",
        "from": "T02n0100_013:0466b22_3",
        "context_with_next_sentence": true
    },
    {
        "source_sentence": "汝今亦可耕種而食。」",
        "from": "T02n0100_013:0466b22_4",
        "context_with_next_sentence": true
    },
    {
        "source_sentence": "佛言：「我亦耕種而食。」",
        "from": "T02n0100_013:0466b23_5",
        "context_with_next_sentence": true
    },
    {
        "source_sentence": "時豆羅闍婆羅門即說偈言：「汝自說知耕，　　未見汝耕時，　汝若知耕者，　　為我說耕法。」",
        "from": "T02n0100_013:0466b23_6",
        "context_with_next_sentence": true
    },
    {
        "source_sentence": "爾時，世尊說偈答言：「吾以信為種，　　諸善為良田，　精進為調牛，　　智慧為轅[輻-田+冏]，　慚愧為犁具，　　念為御耕者，　身口意調順，　　持戒為鞅子。",
        "from": "T02n0100_013:0466b27_0",
        "context_with_next_sentence": true
    },
    {
        "source_sentence": "　耕去煩惱穢，　　甘雨隨時降，　芸耨為善心，　　大獲善苗稼，　趣向安隱處，　　可以剋永安。",
        "from": "T02n0100_013:0466c03_0",
        "context_with_next_sentence": true
    },
    {
        "source_sentence": "　吾所耕如是，　　故得甘露果，　超昇離三界，　　不來入諸有。」",
        "from": "T02n0100_013:0466c06_0",
        "context_with_next_sentence": true
    },
    {
        "source_sentence": "婆羅門言：「汝耕實是耕無上之勝耕。」",
        "from": "T02n0100_013:0466c08_0",
        "context_with_next_sentence": true
    },
    {
        "source_sentence": "婆羅門聞是偈，心生信解，盛滿鉢飲食，來用奉佛，佛不受。",
        "from": "T02n0100_013:0466c08_1",
        "context_with_next_sentence": true
    },
    {
        "source_sentence": "餘如上豆羅闍婆羅門所說，乃至不受後有。",
        "from": "T02n0100_013:0466c10_2",
        "context_with_next_sentence": true
    },
    {
        "source_sentence": "（二六五）如是我聞：一時，佛在舍衛國祇樹給孤獨園。",
        "from": "T02n0100_013:0466c12_0",
        "context_with_next_sentence": true
    },
    {
        "source_sentence": "爾時，有一比丘名曰梵天，遊行央伽國，來到瞻波至健伽池邊，後日晨朝，著衣持鉢，入瞻波城，次第乞食，到於本家。",
        "from": "T02n0100_013:0466c13_1",
        "context_with_next_sentence": true
    },
    {
        "source_sentence": "爾時，尊者梵天母在中門中，以蘇米、胡麻以投火聚，望生梵天。",
        "from": "T02n0100_013:0466c15_2",
        "context_with_next_sentence": true
    },
    {
        "source_sentence": "尊者梵天在門中立，其母不識。",
        "from": "T02n0100_013:0466c17_3",
        "context_with_next_sentence": true
    },
    {
        "source_sentence": "爾時，毘沙門天王敬信梵天，即與無數夜叉之眾，乘虛而行，見梵天母祠祀於火，不見其兒，唯見道人，不謂己子。",
        "from": "T02n0100_013:0466c17_4",
        "context_with_next_sentence": true
    },
    {
        "source_sentence": "毘沙門天王即為其母而說偈言：「婆羅門家女，　　梵天去此遠，　祀火望梵世，　　斯非其逕路。",
        "from": "T02n0100_013:0466c20_5",
        "context_with_next_sentence": true
    },
    {
        "source_sentence": "　不解趣梵天，　　勤苦事火為？",
        "from": "T02n0100_013:0466c24_0",
        "context_with_next_sentence": true
    },
    {
        "source_sentence": "　梵天中梵天，　　在汝門中立。",
        "from": "T02n0100_013:0466c25_0",
        "context_with_next_sentence": true
    },
    {
        "source_sentence": "　都無有取著，　　亦無所養育，　遠離諸惡趣，　　結使塵不著。",
        "from": "T02n0100_013:0466c26_0",
        "context_with_next_sentence": true
    },
    {
        "source_sentence": "　遠離諸欲求，　　不染污世法，　如龍象善調，　　而無所惱觸。",
        "from": "T02n0100_013:0466c28_0",
        "context_with_next_sentence": true
    },
    {
        "source_sentence": "　勝念之比丘，　　心善得解脫，　如是應真者，　　今來受汝供。",
        "from": "T02n0100_013:0467a01_0",
        "context_with_next_sentence": true
    },
    {
        "source_sentence": "　汝應然意燈，　　淨心速施與。」",
        "from": "T02n0100_013:0467a03_0",
        "context_with_next_sentence": true
    },
    {
        "source_sentence": "爾時，其母聞毘沙門說，心即覺悟，母即施食與梵天食已，為其作照明，後世安樂因。",
        "from": "T02n0100_013:0467a04_0",
        "context_with_next_sentence": true
    },
    {
        "source_sentence": "（二六六）如是我聞：一時，佛在舍衛國祇樹給孤獨園。",
        "from": "T02n0100_013:0467a06_0",
        "context_with_next_sentence": true
    },
    {
        "source_sentence": "爾時，有一婆羅門，往詣佛所，問訊佛已，在一面坐，白佛言：「世尊！",
        "from": "T02n0100_013:0467a07_1",
        "context_with_next_sentence": true
    },
    {
        "source_sentence": "世人稱汝為佛陀、佛迭，如是之名從何而生？」",
        "from": "T02n0100_013:0467a08_2",
        "context_with_next_sentence": true
    },
    {
        "source_sentence": "婆羅門說偈問言：「佛陀是勝名，　　名生津濟義，　為父母制名，　　故名汝為佛。」",
        "from": "T02n0100_013:0467a09_3",
        "context_with_next_sentence": true
    },
    {
        "source_sentence": "爾時，世尊以偈答曰：「今我哀愍汝，　　當為分別說，　所以有是稱，　　汝今善諦聽。",
        "from": "T02n0100_013:0467a12_0",
        "context_with_next_sentence": true
    },
    {
        "source_sentence": "　佛知過去世，　　未來世亦然，　現在普悉知，　　諸行壞滅相。",
        "from": "T02n0100_013:0467a15_0",
        "context_with_next_sentence": true
    },
    {
        "source_sentence": "　明達了諸法，　　應修者悉修，　應斷盡斷除，　　以是故名佛。",
        "from": "T02n0100_013:0467a17_0",
        "context_with_next_sentence": true
    },
    {
        "source_sentence": "　總相及別相，　　分別解了知，　一切悉知見，　　是故名為佛。",
        "from": "T02n0100_013:0467a19_0",
        "context_with_next_sentence": true
    },
    {
        "source_sentence": "　婆羅門當知，　　無量劫觀察，　諸行之苦惱，　　受生必終沒。",
        "from": "T02n0100_013:0467a21_0",
        "context_with_next_sentence": true
    },
    {
        "source_sentence": "　遠塵離垢習，　　拔毒箭煩惱，　得盡生死際，　　以是故名佛。」",
        "from": "T02n0100_013:0467a23_0",
        "context_with_next_sentence": true
    },
    {
        "source_sentence": "婆羅門聞佛所說，歡喜奉行。",
        "from": "T02n0100_013:0467a25_0",
        "context_with_next_sentence": true
    },
    {
        "source_sentence": "（二六七）如是我聞：一時，佛在憍薩羅國遊行，至沙林聚落。",
        "from": "T02n0100_013:0467a26_0",
        "context_with_next_sentence": true
    },
    {
        "source_sentence": "爾時，世尊捨於道次，在一樹下，正身端坐，繫念在前。",
        "from": "T02n0100_013:0467a27_1",
        "context_with_next_sentence": true
    },
    {
        "source_sentence": "時有一婆羅門，姓曰煙氏，在佛後來，見佛跡中，千輻輪相，怪未曾有。",
        "from": "T02n0100_013:0467a28_2",
        "context_with_next_sentence": true
    },
    {
        "source_sentence": "即自思惟：「我未見人有如是跡，我當推尋是何人跡。」",
        "from": "T02n0100_013:0467a29_3",
        "context_with_next_sentence": true
    },
    {
        "source_sentence": "作是念已，即尋其跡，往至佛所，瞻仰尊顏，容色悅豫，覩者信敬，諸相寂定，心意亦定，得最上調心，寂滅之寂，身真金色，猶如金樓。",
        "from": "T02n0100_013:0467b02_4",
        "context_with_next_sentence": true
    },
    {
        "source_sentence": "即白佛言：「世尊！",
        "from": "T02n0100_013:0467b05_0",
        "context_with_next_sentence": true
    },
    {
        "source_sentence": "汝當得天也。」",
        "from": "T02n0100_013:0467b05_1",
        "context_with_next_sentence": true
    },
    {
        "source_sentence": "佛言：「婆羅門！",
        "from": "T02n0100_013:0467b05_2",
        "context_with_next_sentence": true
    },
    {
        "source_sentence": "我不得天也。」",
        "from": "T02n0100_013:0467b06_0",
        "context_with_next_sentence": true
    },
    {
        "source_sentence": "婆羅門言：「當得阿修羅，為得龍、揵闥婆、夜叉、緊那羅、摩睺羅伽也。」",
        "from": "T02n0100_013:0467b06_1",
        "context_with_next_sentence": true
    },
    {
        "source_sentence": "佛言：「我皆不得。」",
        "from": "T02n0100_013:0467b07_2",
        "context_with_next_sentence": true
    },
    {
        "source_sentence": "婆羅門言：「汝得人也。」",
        "from": "T02n0100_013:0467b08_3",
        "context_with_next_sentence": true
    },
    {
        "source_sentence": "佛言：「我不得人也。」",
        "from": "T02n0100_013:0467b08_4",
        "context_with_next_sentence": true
    },
    {
        "source_sentence": "婆羅門言：「我問汝為得天及龍、阿修羅、揵闥婆、夜叉、緊那羅、摩睺羅伽，及人，汝皆言不得，為何所得也？」",
        "from": "T02n0100_013:0467b09_5",
        "context_with_next_sentence": true
    },
    {
        "source_sentence": "爾時，世尊即說偈言：「我非天龍阿修羅，　　緊那摩睺乾闥婆，　亦非夜叉及以人，　　我漏已盡斷煩惱。",
        "from": "T02n0100_013:0467b11_6",
        "context_with_next_sentence": true
    },
    {
        "source_sentence": "　我雖調馴如龍象，　　終不為他所制御，　不為他制斷疑故，　　斷愛解脫離諸趣。",
        "from": "T02n0100_013:0467b14_0",
        "context_with_next_sentence": true
    },
    {
        "source_sentence": "　一切盡知斷後生，　　如芬陀利善開敷，　處於水中得增長，　　終不為水之所著。",
        "from": "T02n0100_013:0467b16_0",
        "context_with_next_sentence": true
    },
    {
        "source_sentence": "　清淨香潔人所樂，　　八法不污如蓮華，　我亦如是生世間，　　同於世法不染著。",
        "from": "T02n0100_013:0467b18_0",
        "context_with_next_sentence": true
    },
    {
        "source_sentence": "　無量劫來常觀察，　　諸行所緣受苦惱，　諸受生者皆終沒，　　遠塵離垢斷眾習，　拔出毒箭斷煩惱，　　皆得盡於生死際。",
        "from": "T02n0100_013:0467b20_0",
        "context_with_next_sentence": true
    },
    {
        "source_sentence": "「以是之故，號之為佛。」",
        "from": "T02n0100_013:0467b23_0",
        "context_with_next_sentence": true
    },
    {
        "source_sentence": "煙姓婆羅門聞佛所說，歡喜而去。",
        "from": "T02n0100_013:0467b23_1",
        "context_with_next_sentence": true
    },
    {
        "source_sentence": "　慢、優竭提　生聽、極老　比丘、種作　及梵天　佛陀、輪相為第十（二六八）如是我聞：一時，佛在王舍城迦蘭陀竹林。",
        "from": "T02n0100_013:0467b25_0",
        "context_with_next_sentence": true
    },
    {
        "source_sentence": "爾時，世尊著衣持鉢，入城乞食，到火姓達賴殊婆羅門家。",
        "from": "T02n0100_013:0467b28_1",
        "context_with_next_sentence": true
    },
    {
        "source_sentence": "爾時，火姓達賴殊於中門前祀祠於火，佛來至門，達賴殊遙見佛來，而語之言：「住！",
        "from": "T02n0100_013:0467b29_2",
        "context_with_next_sentence": true
    },
    {
        "source_sentence": "住！",
        "from": "T02n0100_013:0467c02_3",
        "context_with_next_sentence": true
    },
    {
        "source_sentence": "旃陀羅！",
        "from": "T02n0100_013:0467c02_4",
        "context_with_next_sentence": true
    },
    {
        "source_sentence": "莫來至此。」",
        "from": "T02n0100_013:0467c02_5",
        "context_with_next_sentence": true
    },
    {
        "source_sentence": "佛告之言：「汝識旃陀羅，知旃陀羅法不？」",
        "from": "T02n0100_013:0467c02_6",
        "context_with_next_sentence": true
    },
    {
        "source_sentence": "婆羅門答言：「不識不知旃陀羅、旃陀羅法，汝識旃陀羅，知旃陀羅法耶？」",
        "from": "T02n0100_013:0467c03_7",
        "context_with_next_sentence": true
    },
    {
        "source_sentence": "佛告之言：「我識旃陀羅，知旃陀羅法。」",
        "from": "T02n0100_013:0467c05_8",
        "context_with_next_sentence": true
    },
    {
        "source_sentence": "時婆羅門於坐處起，為佛敷座，而白佛言：「汝為我說旃陀羅法。」",
        "from": "T02n0100_013:0467c05_9",
        "context_with_next_sentence": true
    },
    {
        "source_sentence": "爾時，世尊即坐其座，而說偈言：「惡性喜瞋久嫌恨，　　為人剛惡懷憍慢，　行於倒見及幻惑，　　當知此是旃陀羅。",
        "from": "T02n0100_013:0467c07_10",
        "context_with_next_sentence": true
    },
    {
        "source_sentence": "　含忿嫉妬好惡欲，　　難可調化無慚愧，　行如是者旃陀羅。",
        "from": "T02n0100_013:0467c11_0",
        "context_with_next_sentence": true
    },
    {
        "source_sentence": "　　傷害胎生及卵生，　心無慈愍害生類，　　傷殘毀害於四生，　當知是此旃陀羅。",
        "from": "T02n0100_013:0467c12_1",
        "context_with_next_sentence": true
    },
    {
        "source_sentence": "　　若人齎物涉道路，　聚落空處有財寶，　　悉能劫奪并害命，　行如是者旃陀羅。",
        "from": "T02n0100_013:0467c14_2",
        "context_with_next_sentence": true
    },
    {
        "source_sentence": "　　造行眾惡無悔恨，　是則名為旃陀羅。",
        "from": "T02n0100_013:0467c16_3",
        "context_with_next_sentence": true
    },
    {
        "source_sentence": "　　捨自己妻及婬女，　邪姦他婦無所避，　　如是亦名旃陀羅。",
        "from": "T02n0100_013:0467c17_4",
        "context_with_next_sentence": true
    },
    {
        "source_sentence": "　於己種姓及親友，　　如是之處造邪惡，　不擇好惡而姦婬，　　是亦名為旃陀羅。",
        "from": "T02n0100_013:0467c19_0",
        "context_with_next_sentence": true
    },
    {
        "source_sentence": "　以理問義為倒說，　　如是亦名旃陀羅。",
        "from": "T02n0100_013:0467c21_0",
        "context_with_next_sentence": true
    },
    {
        "source_sentence": "　自歎己德毀呰他，　　貪著我慢下賤行，　如是亦名旃陀羅。",
        "from": "T02n0100_013:0467c22_0",
        "context_with_next_sentence": true
    },
    {
        "source_sentence": "　　橫加誹謗極愚癡，　為小利故生誹謗，　　如是亦名旃陀羅。",
        "from": "T02n0100_013:0467c23_1",
        "context_with_next_sentence": true
    },
    {
        "source_sentence": "　自己有過推與他，　　專行欺誑謗毀人，　如是亦名旃陀羅。",
        "from": "T02n0100_013:0467c25_0",
        "context_with_next_sentence": true
    },
    {
        "source_sentence": "　　多有財寶饒親族，　自食好美與他惡，　　如是亦名旃陀羅。",
        "from": "T02n0100_013:0467c26_1",
        "context_with_next_sentence": true
    },
    {
        "source_sentence": "　己到他家得美食，　　他若來時與麁惡，　如是亦名旃陀羅。",
        "from": "T02n0100_013:0467c28_0",
        "context_with_next_sentence": true
    },
    {
        "source_sentence": "　　父母衰老離盛壯，　而不孝順加供養，　　如是亦名旃陀羅。",
        "from": "T02n0100_013:0467c29_1",
        "context_with_next_sentence": true
    },
    {
        "source_sentence": "　父母兄弟及姊妹，　　罵詈惡口無遜弟，　如是亦名旃陀羅。",
        "from": "T02n0100_013:0468a02_0",
        "context_with_next_sentence": true
    },
    {
        "source_sentence": "　　沙門及與婆羅門，　中時垂至不施與，　　更加罵詈而瞋恚，　如是亦名旃陀羅。",
        "from": "T02n0100_013:0468a03_1",
        "context_with_next_sentence": true
    },
    {
        "source_sentence": "　　沙門及與婆羅門，　貧窮乞匃請向家，　　不與飲食亦不施，　如是亦名旃陀羅。",
        "from": "T02n0100_013:0468a05_2",
        "context_with_next_sentence": true
    },
    {
        "source_sentence": "　　毀罵於佛及聲聞，　出家在家加毀罵，　　如是亦名旃陀羅。",
        "from": "T02n0100_013:0468a07_3",
        "context_with_next_sentence": true
    },
    {
        "source_sentence": "　竟非羅漢詐稱是，　　於天人中為殘賊，　生於大家婆羅門，　　韋陀典籍悉通利，　數數造作諸惡業，　　種姓不能遮謗毀，　亦不能遮地獄報，　　現前為人所罵辱，　未來之世墮惡趣，　　生旃陀羅須陀延。",
        "from": "T02n0100_013:0468a09_0",
        "context_with_next_sentence": true
    },
    {
        "source_sentence": "　得好名稱必不聞，　　又得盛樂生梵處，　種姓不能遮梵處，　　現在稱歎終生天。",
        "from": "T02n0100_013:0468a14_0",
        "context_with_next_sentence": true
    },
    {
        "source_sentence": "　我今為汝顯示說，　　如是之事應當知，　種姓不是婆羅門，　　種姓不是旃陀羅，　淨業得作婆羅門，　　惡行得為旃陀羅。」",
        "from": "T02n0100_013:0468a16_0",
        "context_with_next_sentence": true
    },
    {
        "source_sentence": "婆羅門聞是偈，讚言：「如是！",
        "from": "T02n0100_013:0468a19_0",
        "context_with_next_sentence": true
    },
    {
        "source_sentence": "如是！",
        "from": "T02n0100_013:0468a19_1",
        "context_with_next_sentence": true
    },
    {
        "source_sentence": "大精進！",
        "from": "T02n0100_013:0468a19_2",
        "context_with_next_sentence": true
    },
    {
        "source_sentence": "實如所說，大牟尼！",
        "from": "T02n0100_013:0468a19_3",
        "context_with_next_sentence": true
    },
    {
        "source_sentence": "不以種姓是婆羅門，不以種姓旃陀羅。",
        "from": "T02n0100_013:0468a20_4",
        "context_with_next_sentence": true
    },
    {
        "source_sentence": "善能修行是婆羅門，作惡行者旃陀羅。」",
        "from": "T02n0100_013:0468a21_5",
        "context_with_next_sentence": true
    },
    {
        "source_sentence": "婆羅門聞是偈已，歡喜信解，盛滿鉢飲食，持以奉佛，佛不為受。",
        "from": "T02n0100_013:0468a22_6",
        "context_with_next_sentence": true
    },
    {
        "source_sentence": "何以故？",
        "from": "T02n0100_013:0468a23_7",
        "context_with_next_sentence": true
    },
    {
        "source_sentence": "以是說法食故。",
        "from": "T02n0100_013:0468a23_8",
        "context_with_next_sentence": true
    },
    {
        "source_sentence": "婆羅門白佛言：「此食當以施誰？」",
        "from": "T02n0100_013:0468a24_0",
        "context_with_next_sentence": true
    },
    {
        "source_sentence": "佛言：「我不見沙門、婆羅門、若天、若魔、若梵，能消此食者，無有是處。",
        "from": "T02n0100_013:0468a24_1",
        "context_with_next_sentence": true
    },
    {
        "source_sentence": "當以此食著淨無虫水中。」",
        "from": "T02n0100_013:0468a26_2",
        "context_with_next_sentence": true
    },
    {
        "source_sentence": "婆羅門即以此食著無虫水中，烟炎俱起，滑滑大聲。",
        "from": "T02n0100_013:0468a26_3",
        "context_with_next_sentence": true
    },
    {
        "source_sentence": "爾時，婆羅門生未曾有想，佛世尊尚於食所，出大神足。",
        "from": "T02n0100_013:0468a27_4",
        "context_with_next_sentence": true
    },
    {
        "source_sentence": "婆羅門還至佛所，白佛言：「唯願世尊聽我出家，得及道次。」",
        "from": "T02n0100_013:0468a29_5",
        "context_with_next_sentence": true
    },
    {
        "source_sentence": "佛言：「善來比丘！」",
        "from": "T02n0100_013:0468b01_6",
        "context_with_next_sentence": true
    },
    {
        "source_sentence": "鬚髮自落，法服著身，即得具戒，如出家法，於空靜處，獨己精修。",
        "from": "T02n0100_013:0468b01_7",
        "context_with_next_sentence": true
    },
    {
        "source_sentence": "所以族姓子剃除鬚髮，被服法衣者，為正修無上梵行故。",
        "from": "T02n0100_013:0468b03_8",
        "context_with_next_sentence": true
    },
    {
        "source_sentence": "族姓子梵行已立，所作已辦，不受後有，成阿羅漢，得解脫樂。",
        "from": "T02n0100_013:0468b04_9",
        "context_with_next_sentence": true
    },
    {
        "source_sentence": "而說偈言：「我昔迷正真，　　愚惑造邪行，　不識清淨道，　　又不知死路。",
        "from": "T02n0100_013:0468b05_10",
        "context_with_next_sentence": true
    },
    {
        "source_sentence": "　妄想生橫計，　　劬勞承奉火，　空為虛妄事，　　徒損無所獲。",
        "from": "T02n0100_013:0468b09_0",
        "context_with_next_sentence": true
    },
    {
        "source_sentence": "　今遇天中天，　　黑闇蒙惠光，　獲得樂中樂。",
        "from": "T02n0100_013:0468b11_0",
        "context_with_next_sentence": true
    },
    {
        "source_sentence": "　　具戒得三明，　於佛教法中，　　所作皆已訖。",
        "from": "T02n0100_013:0468b12_1",
        "context_with_next_sentence": true
    },
    {
        "source_sentence": "　本雖婆羅門，　　實是旃陀羅，　今日真實是，　　淨行婆羅門，　遠離於淤泥，　　淨自澡浴已，　過韋陀彼岸。」",
        "from": "T02n0100_013:0468b14_0",
        "context_with_next_sentence": true
    },
    {
        "source_sentence": "別譯雜阿含經卷第十三",
        "from": "T02n0100_013:0468b18_0",
        "context_with_next_sentence": true
    },
    {
        "source_sentence": "(自極慢已下十一經，皆丹藏所無，於大本經中亦無同本異譯者。",
        "from": "T02n0100_013:0468b19_0",
        "context_with_next_sentence": true
    },
    {
        "source_sentence": "然其文相不異，當經前後。",
        "from": "T02n0100_013:0468b20_1",
        "context_with_next_sentence": true
    },
    {
        "source_sentence": "則丹藏無者，脫之耳。",
        "from": "T02n0100_013:0468b20_2",
        "context_with_next_sentence": true
    },
    {
        "source_sentence": "故此仍之。",
        "from": "T02n0100_013:0468b21_3",
        "context_with_next_sentence": true
    },
    {
        "source_sentence": "　癸卯歲高麗國大藏都監奉勅彫造)",
        "from": "T02n0100_013:0468b21_4",
        "context_with_next_sentence": false
    }
]