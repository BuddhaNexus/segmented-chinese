[
    {
        "source_sentence": "佛說如來不思議祕密大乘經卷",
        "from": "T11n0312_017:0741b04_0",
        "context_with_next_sentence": true
    },
    {
        "source_sentence": "第十七",
        "from": "T11n0312_017:0741b05_0",
        "context_with_next_sentence": true
    },
    {
        "source_sentence": "譯經三藏朝散大夫試光祿卿光梵",
        "from": "T11n0312_017:0741b07_0",
        "context_with_next_sentence": true
    },
    {
        "source_sentence": "大師賜紫沙門臣惟淨等奉　詔譯",
        "from": "T11n0312_017:0741b08_0",
        "context_with_next_sentence": true
    },
    {
        "source_sentence": "◎護世品第十九之二",
        "from": "T11n0312_017:0741b09_0",
        "context_with_next_sentence": true
    },
    {
        "source_sentence": "「復次大祕密主！",
        "from": "T11n0312_017:0741b10_0",
        "context_with_next_sentence": true
    },
    {
        "source_sentence": "如來於一切法中總略而說有四法印。",
        "from": "T11n0312_017:0741b10_1",
        "context_with_next_sentence": true
    },
    {
        "source_sentence": "何等為四？",
        "from": "T11n0312_017:0741b11_2",
        "context_with_next_sentence": true
    },
    {
        "source_sentence": "一者諸行無常，為諸沙門婆羅門及長壽天執常語者破常想故。",
        "from": "T11n0312_017:0741b11_3",
        "context_with_next_sentence": true
    },
    {
        "source_sentence": "二者諸行是苦，為諸天人計樂想者破樂想故。",
        "from": "T11n0312_017:0741b12_4",
        "context_with_next_sentence": true
    },
    {
        "source_sentence": "三者諸法無我，為彼執我諸外道等破其我想。",
        "from": "T11n0312_017:0741b13_5",
        "context_with_next_sentence": true
    },
    {
        "source_sentence": "四者涅槃寂靜，為諸增上慢者起尋求行破彼增上慢故。",
        "from": "T11n0312_017:0741b15_0",
        "context_with_next_sentence": true
    },
    {
        "source_sentence": "此言無常者，即是畢竟無有常法增語。",
        "from": "T11n0312_017:0741b16_1",
        "context_with_next_sentence": true
    },
    {
        "source_sentence": "此言苦者，即是遠離願求增語。",
        "from": "T11n0312_017:0741b17_2",
        "context_with_next_sentence": true
    },
    {
        "source_sentence": "此言無我者，即是空相增語。",
        "from": "T11n0312_017:0741b17_3",
        "context_with_next_sentence": true
    },
    {
        "source_sentence": "涅槃寂靜者，即是無相作證增語。",
        "from": "T11n0312_017:0741b18_4",
        "context_with_next_sentence": true
    },
    {
        "source_sentence": "大祕密主！",
        "from": "T11n0312_017:0741b19_5",
        "context_with_next_sentence": true
    },
    {
        "source_sentence": "此如是法，若諸菩薩深固信解勤行修習，即於善法而不減失，速能圓滿菩提分法。」",
        "from": "T11n0312_017:0741b19_6",
        "context_with_next_sentence": true
    },
    {
        "source_sentence": "爾時護世四大天王前白佛言：「世尊！",
        "from": "T11n0312_017:0741b22_0",
        "context_with_next_sentence": true
    },
    {
        "source_sentence": "我等四王皆名護世，當以何法而能護世？」",
        "from": "T11n0312_017:0741b22_1",
        "context_with_next_sentence": true
    },
    {
        "source_sentence": "佛告四大天王言：「汝諸仁者！",
        "from": "T11n0312_017:0741b23_2",
        "context_with_next_sentence": true
    },
    {
        "source_sentence": "當修正法行即能護世。",
        "from": "T11n0312_017:0741b24_3",
        "context_with_next_sentence": true
    },
    {
        "source_sentence": "其正法行者，所謂十善。",
        "from": "T11n0312_017:0741b24_4",
        "context_with_next_sentence": true
    },
    {
        "source_sentence": "何等為十？",
        "from": "T11n0312_017:0741b25_5",
        "context_with_next_sentence": true
    },
    {
        "source_sentence": "一者不殺，二者於自富樂而生喜足無其分量，三者於他妻室不起染污，四者不破他眾，五者不出惡言，六者所言如實，七者言無綺飾，八者於他富樂無所希望，九者止息瞋恚，十者正見清淨。",
        "from": "T11n0312_017:0741b25_6",
        "context_with_next_sentence": true
    },
    {
        "source_sentence": "諸仁者！",
        "from": "T11n0312_017:0741c01_7",
        "context_with_next_sentence": true
    },
    {
        "source_sentence": "此十善法乃能護世。",
        "from": "T11n0312_017:0741c01_8",
        "context_with_next_sentence": true
    },
    {
        "source_sentence": "「復有八法而能護世。",
        "from": "T11n0312_017:0741c01_9",
        "context_with_next_sentence": true
    },
    {
        "source_sentence": "何等為八？",
        "from": "T11n0312_017:0741c02_10",
        "context_with_next_sentence": true
    },
    {
        "source_sentence": "一者如說能行，二者於一切處尊重師長，三者順行正道，四者心意質直，五者心常柔軟，六者於一切眾生常起慈心，七者不作諸罪，八者集諸善根。",
        "from": "T11n0312_017:0741c02_11",
        "context_with_next_sentence": true
    },
    {
        "source_sentence": "如是八法乃能護世。",
        "from": "T11n0312_017:0741c05_12",
        "context_with_next_sentence": true
    },
    {
        "source_sentence": "「復有六法而能護世。",
        "from": "T11n0312_017:0741c06_13",
        "context_with_next_sentence": true
    },
    {
        "source_sentence": "何等為六？",
        "from": "T11n0312_017:0741c06_14",
        "context_with_next_sentence": true
    },
    {
        "source_sentence": "一者行慈身業，於師尊所及善知識同梵行者乃至一切眾生，悉起尊重愛樂意念，是為第一身業和敬。",
        "from": "T11n0312_017:0741c06_15",
        "context_with_next_sentence": true
    },
    {
        "source_sentence": "二者行慈語業，於師尊所及善知識同梵行者乃至一切眾生，悉起尊重愛樂意念，是為第二語業和敬。",
        "from": "T11n0312_017:0741c09_16",
        "context_with_next_sentence": true
    },
    {
        "source_sentence": "三者行慈意業，於師尊所及善知識同梵行者乃至一切眾生，悉起尊重愛樂意念，是為第三意業和敬。",
        "from": "T11n0312_017:0741c11_17",
        "context_with_next_sentence": true
    },
    {
        "source_sentence": "四者依法所得一切利養，少略乃至鉢中之食，與彼知識同梵行者，周普均平等同受用，又復尊重愛樂意念，是為第四利養和敬。",
        "from": "T11n0312_017:0741c14_0",
        "context_with_next_sentence": true
    },
    {
        "source_sentence": "五者於戒修法無斷無缺圓具無濁，所應受者不生貪取，智所稱讚離諸譏毀，以如是等淨戒之法，與善知識同梵行者共所修持，又復尊重愛樂意念，是為第五戒修和敬。",
        "from": "T11n0312_017:0741c16_1",
        "context_with_next_sentence": true
    },
    {
        "source_sentence": "六者於諸正見出離法中及勝決擇分，隨何等法修其正行，即當如應與善知識同梵行者共所修作，又復尊重愛樂意念，是為第六同見和敬。",
        "from": "T11n0312_017:0741c20_2",
        "context_with_next_sentence": true
    },
    {
        "source_sentence": "諸仁者！",
        "from": "T11n0312_017:0741c24_3",
        "context_with_next_sentence": true
    },
    {
        "source_sentence": "此六和法乃能護世。",
        "from": "T11n0312_017:0741c24_4",
        "context_with_next_sentence": true
    },
    {
        "source_sentence": "「復有四法而能護世。",
        "from": "T11n0312_017:0741c24_5",
        "context_with_next_sentence": true
    },
    {
        "source_sentence": "何等為四？",
        "from": "T11n0312_017:0741c25_6",
        "context_with_next_sentence": true
    },
    {
        "source_sentence": "一者不貪，以不貪故不墮惡趣。",
        "from": "T11n0312_017:0741c25_7",
        "context_with_next_sentence": true
    },
    {
        "source_sentence": "二者不瞋，以不瞋故不墮惡趣。",
        "from": "T11n0312_017:0741c26_8",
        "context_with_next_sentence": true
    },
    {
        "source_sentence": "三者不癡，以不癡故不墮惡趣。",
        "from": "T11n0312_017:0741c26_9",
        "context_with_next_sentence": true
    },
    {
        "source_sentence": "四者不怖，以不怖故不墮惡趣。",
        "from": "T11n0312_017:0741c27_10",
        "context_with_next_sentence": true
    },
    {
        "source_sentence": "諸仁者！",
        "from": "T11n0312_017:0741c28_11",
        "context_with_next_sentence": true
    },
    {
        "source_sentence": "如是四法乃能護世。",
        "from": "T11n0312_017:0741c28_12",
        "context_with_next_sentence": true
    },
    {
        "source_sentence": "「復有二法而能護世。",
        "from": "T11n0312_017:0741c28_13",
        "context_with_next_sentence": true
    },
    {
        "source_sentence": "何等為二？",
        "from": "T11n0312_017:0741c29_14",
        "context_with_next_sentence": true
    },
    {
        "source_sentence": "一者有慚，二者有愧。",
        "from": "T11n0312_017:0741c29_15",
        "context_with_next_sentence": true
    },
    {
        "source_sentence": "具是二法即能護世。",
        "from": "T11n0312_017:0742a01_16",
        "context_with_next_sentence": true
    },
    {
        "source_sentence": "「復有一法而能護世。",
        "from": "T11n0312_017:0742a01_17",
        "context_with_next_sentence": true
    },
    {
        "source_sentence": "何等為一？",
        "from": "T11n0312_017:0742a02_18",
        "context_with_next_sentence": true
    },
    {
        "source_sentence": "謂真實行。",
        "from": "T11n0312_017:0742a02_19",
        "context_with_next_sentence": true
    },
    {
        "source_sentence": "以真實故即能護世。",
        "from": "T11n0312_017:0742a02_20",
        "context_with_next_sentence": true
    },
    {
        "source_sentence": "又復善語又無諂曲，此等一法皆能護世。",
        "from": "T11n0312_017:0742a03_0",
        "context_with_next_sentence": true
    },
    {
        "source_sentence": "諸仁者！",
        "from": "T11n0312_017:0742a03_1",
        "context_with_next_sentence": true
    },
    {
        "source_sentence": "如是等法，汝等勤行即能護世，自能護已復令他人亦能護世。」",
        "from": "T11n0312_017:0742a04_2",
        "context_with_next_sentence": true
    },
    {
        "source_sentence": "◎◎去來品第二十爾時世尊即作是念：「我今宜應為此眾會宣說祕密大明章句，令其眾會善根相應，大菩提法久住世間。」",
        "from": "T11n0312_017:0742a05_3",
        "context_with_next_sentence": true
    },
    {
        "source_sentence": "作是念已，即告金剛手菩薩大祕密主言：「我昔曾於阿波邏羅龍王宮中，及大菩提場初成道時，以利益心攝受世間。",
        "from": "T11n0312_017:0742a09_4",
        "context_with_next_sentence": true
    },
    {
        "source_sentence": "我時宣說大明章句，汝能記念耶？」",
        "from": "T11n0312_017:0742a12_0",
        "context_with_next_sentence": true
    },
    {
        "source_sentence": "金剛手菩薩白佛言：「世尊！",
        "from": "T11n0312_017:0742a12_1",
        "context_with_next_sentence": true
    },
    {
        "source_sentence": "我能記念。」",
        "from": "T11n0312_017:0742a13_2",
        "context_with_next_sentence": true
    },
    {
        "source_sentence": "佛言：「祕密主！",
        "from": "T11n0312_017:0742a13_3",
        "context_with_next_sentence": true
    },
    {
        "source_sentence": "汝今說彼大明章句。」",
        "from": "T11n0312_017:0742a13_4",
        "context_with_next_sentence": true
    },
    {
        "source_sentence": "是時金剛手菩薩大祕密主從座而起，前詣佛所，胡跪合掌頂禮佛足，即說祕密大明章句曰：「怛[寧*也]他(引)(句)　賀虎羅(引)(二)　虎羅嚩帝(引)(三)　虎賀囉拏(引)(四)　薩吳(引)拏(引)(五)　左左左左左(引)(六)　儞布拏(引)(七)　芻怛剎多(引)(八)　剎野剎夜(引)(九)　多(引)剎野薩摩(引)(十)　設末儞葛囉(引)(十一)　賀盧(十二)　賀盧嚩帝(十三)　尸羅嚩帝(十四)　緊阿(引)尾設野帝(十五)　儞薩囉尼(引)(十六)　惹惹(十七)　惹惹末帝(十八)　阿嚩吒(引)(十九)　儞嚩吒(引)(二十)　嚩栗多(二合、引)奴娑(引)哩尼(引)(二十一)　部(引)多(引)奴塞蜜哩(三合)帝(二十二)　呼(引)禰嚩多(引)奴塞蜜哩(三合)帝(二十三)　呼(引)那(引)誐(引)喃(引)(二十四)　藥叉(引)赧(引)(二十五)　巘馱哩嚩(二合、引)赧(引)(二十六)　摩呼(引)囉誐(引)赧(引)(二十七)　莎悉底(二合)哩婆(二合)嚩都(引)薩哩嚩(二合)薩埵(引)喃(引)(二十八)　尾計囕都(引)摩訶(引)鉢哩嚩(二合)多(引)(二十九)　三咩他旦(引)馱囉尼(引)(三十)　誐哩惹(二合、引)都(引)三母捺囉(二合)尾誐壹帝(三十一)」金剛手菩薩大祕密主說是祕密章句時，一切魔宮皆悉振動，大地傾搖大海騰涌，一切眾會皆悉戰怖，咸詣佛所頂禮求救。",
        "from": "T11n0312_017:0742a15_0",
        "context_with_next_sentence": true
    },
    {
        "source_sentence": "是時世尊復以一足按地，大千世界皆悉動搖。",
        "from": "T11n0312_017:0742b04_1",
        "context_with_next_sentence": true
    },
    {
        "source_sentence": "時諸眾會俱向佛所作是白言：「救我，世尊！",
        "from": "T11n0312_017:0742b05_2",
        "context_with_next_sentence": true
    },
    {
        "source_sentence": "救我，善逝！",
        "from": "T11n0312_017:0742b06_3",
        "context_with_next_sentence": true
    },
    {
        "source_sentence": "我等一切驚怖戰悼。」",
        "from": "T11n0312_017:0742b07_4",
        "context_with_next_sentence": true
    },
    {
        "source_sentence": "佛言：「勿怖勿怖。",
        "from": "T11n0312_017:0742b07_5",
        "context_with_next_sentence": true
    },
    {
        "source_sentence": "此是諸佛大明章句威神境界，能使大地振動、大海騰涌，日住虛空亦復動搖。」",
        "from": "T11n0312_017:0742b07_6",
        "context_with_next_sentence": true
    },
    {
        "source_sentence": "爾時世尊即為金剛手菩薩及諸眾會，如其所應略說法要。",
        "from": "T11n0312_017:0742b10_0",
        "context_with_next_sentence": true
    },
    {
        "source_sentence": "是時會中有八萬人發大菩提心，有無量人住有學地。",
        "from": "T11n0312_017:0742b11_1",
        "context_with_next_sentence": true
    },
    {
        "source_sentence": "爾時金剛手菩薩大祕密主長子金剛軍，持妙寶網覆於佛上，前白佛言：「世尊！",
        "from": "T11n0312_017:0742b13_0",
        "context_with_next_sentence": true
    },
    {
        "source_sentence": "菩薩云何能於阿耨多羅三藐三菩提得不退轉？」",
        "from": "T11n0312_017:0742b14_1",
        "context_with_next_sentence": true
    },
    {
        "source_sentence": "佛言：「善男子！",
        "from": "T11n0312_017:0742b15_2",
        "context_with_next_sentence": true
    },
    {
        "source_sentence": "菩薩若能具修十法，即於阿耨多羅三藐三菩提得不退轉。",
        "from": "T11n0312_017:0742b16_3",
        "context_with_next_sentence": true
    },
    {
        "source_sentence": "何等為十？",
        "from": "T11n0312_017:0742b17_4",
        "context_with_next_sentence": true
    },
    {
        "source_sentence": "一者常行無礙大慈，二者常起無倦大悲，三者精進辦諸事業，四者善修空三摩地，五者現前通達勝慧，六者於一切處皆善通達，七者能以妙智清淨三世，八者以無礙方便觀實業報，九者雖了知空而植眾德本，十者如其所說自性清淨而善入聖道。",
        "from": "T11n0312_017:0742b17_5",
        "context_with_next_sentence": true
    },
    {
        "source_sentence": "菩薩若具如是十法，即於阿耨多羅三藐三菩提得不退轉。」",
        "from": "T11n0312_017:0742b23_6",
        "context_with_next_sentence": true
    },
    {
        "source_sentence": "時金剛軍復白佛言：「世尊！",
        "from": "T11n0312_017:0742b24_7",
        "context_with_next_sentence": true
    },
    {
        "source_sentence": "菩薩當修何法，於佛不思議門聞已安然不生驚怖？」",
        "from": "T11n0312_017:0742b25_8",
        "context_with_next_sentence": true
    },
    {
        "source_sentence": "佛言：「善男子！",
        "from": "T11n0312_017:0742b26_9",
        "context_with_next_sentence": true
    },
    {
        "source_sentence": "菩薩當修八法，即能於佛不思議門聞已安然不生驚怖。",
        "from": "T11n0312_017:0742b26_10",
        "context_with_next_sentence": true
    },
    {
        "source_sentence": "何等為八？",
        "from": "T11n0312_017:0742b28_11",
        "context_with_next_sentence": true
    },
    {
        "source_sentence": "一者增長勝慧，二者增長妙智，三者常為善友之所攝受，四者具大信解，五者善達如幻無生之法，六者信解無常之法，七者心行平等猶如虛空，八者於諸法中善知障礙所起之相。",
        "from": "T11n0312_017:0742b28_12",
        "context_with_next_sentence": true
    },
    {
        "source_sentence": "菩薩若具如是八法，即能於佛不思議門聞已安然不生驚怖。」",
        "from": "T11n0312_017:0742c03_13",
        "context_with_next_sentence": true
    },
    {
        "source_sentence": "金剛軍復白佛言：「菩薩當修何法，即能於諸所作而得自在？」",
        "from": "T11n0312_017:0742c04_14",
        "context_with_next_sentence": true
    },
    {
        "source_sentence": "佛言：「善男子！",
        "from": "T11n0312_017:0742c06_15",
        "context_with_next_sentence": true
    },
    {
        "source_sentence": "菩薩當修四法，即能於諸所作而得自在。",
        "from": "T11n0312_017:0742c06_16",
        "context_with_next_sentence": true
    },
    {
        "source_sentence": "何等為四？",
        "from": "T11n0312_017:0742c07_17",
        "context_with_next_sentence": true
    },
    {
        "source_sentence": "一者善修現前無滅之法具五神通，二者善觀勝解脫門具四禪定，三者超勝梵世具四梵行，四者以方便慧於一切處善修無生。",
        "from": "T11n0312_017:0742c07_18",
        "context_with_next_sentence": true
    },
    {
        "source_sentence": "菩薩若具如是四法，即能於諸所作而得自在。」",
        "from": "T11n0312_017:0742c10_19",
        "context_with_next_sentence": true
    },
    {
        "source_sentence": "金剛軍復白佛言：「菩薩有幾種法門？」",
        "from": "T11n0312_017:0742c11_20",
        "context_with_next_sentence": true
    },
    {
        "source_sentence": "佛言：「善男子！",
        "from": "T11n0312_017:0742c12_21",
        "context_with_next_sentence": true
    },
    {
        "source_sentence": "菩薩有四種法門。",
        "from": "T11n0312_017:0742c12_22",
        "context_with_next_sentence": true
    },
    {
        "source_sentence": "何等為四？",
        "from": "T11n0312_017:0742c13_23",
        "context_with_next_sentence": true
    },
    {
        "source_sentence": "一者智門，善入一切眾生根性。",
        "from": "T11n0312_017:0742c13_24",
        "context_with_next_sentence": true
    },
    {
        "source_sentence": "二者慧門，能善分別宣說句義。",
        "from": "T11n0312_017:0742c14_25",
        "context_with_next_sentence": true
    },
    {
        "source_sentence": "三者陀羅尼門，善入一切言音總持。",
        "from": "T11n0312_017:0742c14_26",
        "context_with_next_sentence": true
    },
    {
        "source_sentence": "四者無礙解門，能善宣說諸無盡法。",
        "from": "T11n0312_017:0742c15_27",
        "context_with_next_sentence": true
    },
    {
        "source_sentence": "此為菩薩四種法門。」",
        "from": "T11n0312_017:0742c16_28",
        "context_with_next_sentence": true
    },
    {
        "source_sentence": "金剛軍復白佛言：「菩薩有幾種力？」",
        "from": "T11n0312_017:0742c17_29",
        "context_with_next_sentence": true
    },
    {
        "source_sentence": "佛言：「善男子！",
        "from": "T11n0312_017:0742c17_30",
        "context_with_next_sentence": true
    },
    {
        "source_sentence": "菩薩有九種力。",
        "from": "T11n0312_017:0742c18_31",
        "context_with_next_sentence": true
    },
    {
        "source_sentence": "何等為九？",
        "from": "T11n0312_017:0742c18_32",
        "context_with_next_sentence": true
    },
    {
        "source_sentence": "一者定力，大悲起故。",
        "from": "T11n0312_017:0742c18_33",
        "context_with_next_sentence": true
    },
    {
        "source_sentence": "二者精進力，不退轉故。",
        "from": "T11n0312_017:0742c19_34",
        "context_with_next_sentence": true
    },
    {
        "source_sentence": "三者多聞力，勝慧生故。",
        "from": "T11n0312_017:0742c19_35",
        "context_with_next_sentence": true
    },
    {
        "source_sentence": "四者信解力，圓滿解脫故。",
        "from": "T11n0312_017:0742c20_36",
        "context_with_next_sentence": true
    },
    {
        "source_sentence": "五者修習力，離散亂故。",
        "from": "T11n0312_017:0742c20_37",
        "context_with_next_sentence": true
    },
    {
        "source_sentence": "六者忍力，善護眾生故。",
        "from": "T11n0312_017:0742c21_38",
        "context_with_next_sentence": true
    },
    {
        "source_sentence": "七者菩提心力，降伏諸魔故。",
        "from": "T11n0312_017:0742c21_39",
        "context_with_next_sentence": true
    },
    {
        "source_sentence": "八者大悲力，成熟眾生故。",
        "from": "T11n0312_017:0742c22_40",
        "context_with_next_sentence": true
    },
    {
        "source_sentence": "九者無生忍力，圓滿十力故。",
        "from": "T11n0312_017:0742c23_41",
        "context_with_next_sentence": true
    },
    {
        "source_sentence": "如是名為菩薩九力。」",
        "from": "T11n0312_017:0742c23_42",
        "context_with_next_sentence": true
    },
    {
        "source_sentence": "當佛世尊說是法時，彼長子金剛軍得無生法忍。",
        "from": "T11n0312_017:0742c24_43",
        "context_with_next_sentence": true
    },
    {
        "source_sentence": "證是忍已，復白佛言：「惟願世尊威神建立，令此正法於金剛手菩薩大祕密主宮中而得久住，使彼具法器眾生獲得聞慧光明照觸，乃至如來般涅槃後，於閻浮提中廣令流布使不隱沒。」",
        "from": "T11n0312_017:0742c25_44",
        "context_with_next_sentence": true
    },
    {
        "source_sentence": "爾時世尊受金剛軍勸請已，即告金剛手菩薩大祕密主言：「祕密主！",
        "from": "T11n0312_017:0743a01_0",
        "context_with_next_sentence": true
    },
    {
        "source_sentence": "汝今宜應宣說，我於大菩提場初成道時，護諸菩薩、降伏攝受諸魔軍眾所有祕密大明章句，建立加護，令正法眼久住世間，攝伏諸魔邪異外法。」",
        "from": "T11n0312_017:0743a02_1",
        "context_with_next_sentence": true
    },
    {
        "source_sentence": "爾時金剛手菩薩大祕密主承佛教勅，從座而起，偏袒右肩右膝著地，合掌恭敬頂禮世尊，說大明曰：「怛[寧*也]佗(引)(一句)　虎盧(二)　虎羅(引)(三)　虎梨(四)　提(引)哩(五)　訶(引)哩(引)底(六)　阿酤(引)設羅剎曳(七)　左梨(八)　左羅嚩帝(九)　娑(引)哩(十)　芻哩(十一)　羼(引)帝末利(十二)　翅彌(十三)　羼(引)帝葛哩(十四)　剎彌(十五)　設彌(十六)　扇(引)帝葛哩(十七)　虎呼(引)(十八)　阿梨(十九)　詰詰哩(二十)　珂哩(二十一)　阿(引)尾設儞(二十二)　囉娑(二十三)　囉娑儞(二十四)　惹曳(二十五)　惹野嚩帝(二十六)　體哩(二合)(二十七)　阿(引)嚩哩帝(二合)(二十八)　尾嚩哩帝(二合)(二十九)　阿嚩哩多(二合)儞(三十)　梅(引)底哩(二合、引)部(引)多(引)喃(引)僧誐囉(二合)呼(引)(三十一)　捺彌(三十二)　捺摩三鉢儞(三十三)　帝(引)蘭拏(二合)多(引)囉曳(引)(三十四)　部(引)莎焰莎悉帝(二合)禰尾毘踰(二合、引)(三十五)　那(引)倪毘踰(二合、引)(三十六)　藥翅毘踰(二合、引)(三十七)　巘馱哩尾(二合)毘踰(二合、引)(三十八)　藥叉西毘踰(二合、引)(三十九)　摩奴賒(引)摩奴試毘藥(二合)(四十)　莎悉底(二合)哩婆(二合)嚩都(引)薩捺(引)蘇欠(四十一)」說是大明時，一切山王皆悉振動，大地傾搖大海騰涌，所有一切邪異外法皆悉攝伏歸正法語，善護一切正法寶藏。",
        "from": "T11n0312_017:0743a06_0",
        "context_with_next_sentence": true
    },
    {
        "source_sentence": "一切天眾互相慶悅，說伽陀曰：「祕密大明宣說已，　　能令正法久住世，　三千世界悉傾搖，　　求人中尊願救護。",
        "from": "T11n0312_017:0743a25_1",
        "context_with_next_sentence": true
    },
    {
        "source_sentence": "　大師善說真實語，　　普為眾會施無畏，　威神建立此法門，　　能令正法久住世。」",
        "from": "T11n0312_017:0743a29_0",
        "context_with_next_sentence": true
    },
    {
        "source_sentence": "爾時世尊於金剛手菩薩宮中住經七日，廣為無量一切眾生作利益已，乃至曠野大城一切情品廣大周遍無不蒙益，即離本宮還處空中，菩薩聲聞人天大眾恭敬圍遶，復有無數百千夜叉、羅剎、阿修羅、迦樓羅等前後導從，梵王、帝釋、護世天等，布光明網、奏妙音樂、雨眾異花。",
        "from": "T11n0312_017:0743b02_0",
        "context_with_next_sentence": true
    },
    {
        "source_sentence": "時諸剎土皆悉振動，以佛威德神通勢力加持神變及威儀事，譬如鵝王遊戲自在，漸吹還詣鷲峯山中。",
        "from": "T11n0312_017:0743b08_1",
        "context_with_next_sentence": true
    },
    {
        "source_sentence": "金剛手菩薩大祕密主以佛威神而隨佛後。",
        "from": "T11n0312_017:0743b10_2",
        "context_with_next_sentence": true
    },
    {
        "source_sentence": "佛說如來不思議祕密大乘經卷第十七",
        "from": "T11n0312_017:0743b12_0",
        "context_with_next_sentence": false
    }
]