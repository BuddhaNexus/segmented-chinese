[
    {
        "source_sentence": "佛說稱讚如來功德神呪經一",
        "from": "T21n1349_001:0863a04_0",
        "context_with_next_sentence": true
    },
    {
        "source_sentence": "卷",
        "from": "T21n1349_001:0863a05_0",
        "context_with_next_sentence": true
    },
    {
        "source_sentence": "唐三藏法師義淨奉　制譯",
        "from": "T21n1349_001:0863a07_0",
        "context_with_next_sentence": true
    },
    {
        "source_sentence": "如是我聞。",
        "from": "T21n1349_001:0863a08_0",
        "context_with_next_sentence": true
    },
    {
        "source_sentence": "一時薄伽梵在王舍城鷲峯山頂。",
        "from": "T21n1349_001:0863a08_1",
        "context_with_next_sentence": true
    },
    {
        "source_sentence": "與大苾芻眾千二百五十人俱。",
        "from": "T21n1349_001:0863a09_0",
        "context_with_next_sentence": true
    },
    {
        "source_sentence": "菩薩摩訶薩萬二千人俱。",
        "from": "T21n1349_001:0863a09_1",
        "context_with_next_sentence": true
    },
    {
        "source_sentence": "皆是賢劫大菩薩眾。",
        "from": "T21n1349_001:0863a10_2",
        "context_with_next_sentence": true
    },
    {
        "source_sentence": "爾時世尊於此眾中。",
        "from": "T21n1349_001:0863a10_3",
        "context_with_next_sentence": true
    },
    {
        "source_sentence": "告慈氏菩薩摩訶薩曰。",
        "from": "T21n1349_001:0863a11_4",
        "context_with_next_sentence": true
    },
    {
        "source_sentence": "今現在十方諸佛如來勝妙吉祥名號。",
        "from": "T21n1349_001:0863a11_5",
        "context_with_next_sentence": true
    },
    {
        "source_sentence": "若有善男子善女人。",
        "from": "T21n1349_001:0863a12_6",
        "context_with_next_sentence": true
    },
    {
        "source_sentence": "於此如來名號。",
        "from": "T21n1349_001:0863a13_7",
        "context_with_next_sentence": true
    },
    {
        "source_sentence": "憶念受持一心恭敬。",
        "from": "T21n1349_001:0863a13_8",
        "context_with_next_sentence": true
    },
    {
        "source_sentence": "所有業障報障破戒重罪悉皆除滅。",
        "from": "T21n1349_001:0863a13_9",
        "context_with_next_sentence": true
    },
    {
        "source_sentence": "勝妙善根真實功德。",
        "from": "T21n1349_001:0863a14_10",
        "context_with_next_sentence": true
    },
    {
        "source_sentence": "勸請隨喜迴向發願一切功德。",
        "from": "T21n1349_001:0863a15_11",
        "context_with_next_sentence": true
    },
    {
        "source_sentence": "永不退轉菩提之心。",
        "from": "T21n1349_001:0863a15_12",
        "context_with_next_sentence": true
    },
    {
        "source_sentence": "我今欲說汝應諦聽。",
        "from": "T21n1349_001:0863a16_13",
        "context_with_next_sentence": true
    },
    {
        "source_sentence": "南無東方無垢光如來",
        "from": "T21n1349_001:0863a17_0",
        "context_with_next_sentence": true
    },
    {
        "source_sentence": "南無東南方眾辯莊嚴如來",
        "from": "T21n1349_001:0863a18_0",
        "context_with_next_sentence": true
    },
    {
        "source_sentence": "南無南方無垢月幢旗王如來",
        "from": "T21n1349_001:0863a19_0",
        "context_with_next_sentence": true
    },
    {
        "source_sentence": "南無西南方光焰莊嚴如來",
        "from": "T21n1349_001:0863a20_0",
        "context_with_next_sentence": true
    },
    {
        "source_sentence": "南無西方寶勝如來",
        "from": "T21n1349_001:0863a21_0",
        "context_with_next_sentence": true
    },
    {
        "source_sentence": "南無西北方俱摩羅光如來",
        "from": "T21n1349_001:0863a22_0",
        "context_with_next_sentence": true
    },
    {
        "source_sentence": "南無北方無畏無垢稱如來",
        "from": "T21n1349_001:0863a23_0",
        "context_with_next_sentence": true
    },
    {
        "source_sentence": "南無東北方離怖畏悚懼有大名稱如來南無上方師子奮迅意如來南無下方金華光如來爾時世尊復告慈氏菩薩。",
        "from": "T21n1349_001:0863a24_0",
        "context_with_next_sentence": true
    },
    {
        "source_sentence": "東方去此過十不可說百千億數微塵佛土。",
        "from": "T21n1349_001:0863a27_1",
        "context_with_next_sentence": true
    },
    {
        "source_sentence": "有佛世界名妙真珠。",
        "from": "T21n1349_001:0863a28_2",
        "context_with_next_sentence": true
    },
    {
        "source_sentence": "彼國有佛。",
        "from": "T21n1349_001:0863a29_3",
        "context_with_next_sentence": true
    },
    {
        "source_sentence": "號曰虛空功德目淨無垢光德相蓮花焰瑠璃色寶體香上妙供養以眾妙彩而為嚴飾頂上肉髻妙相無邊日月光明願力莊嚴變化莊嚴廣大莊嚴法界高勝無染寶王正遍知如來。",
        "from": "T21n1349_001:0863a29_4",
        "context_with_next_sentence": true
    },
    {
        "source_sentence": "授一無比菩薩記。",
        "from": "T21n1349_001:0863b04_5",
        "context_with_next_sentence": true
    },
    {
        "source_sentence": "彼佛滅度次當成佛。",
        "from": "T21n1349_001:0863b04_6",
        "context_with_next_sentence": true
    },
    {
        "source_sentence": "號曰毫相殊勝猶如初日燈光月焰波頭摩花身色如金滿虛空界光明廣大無礙莊嚴圓光十方普照一切無不明了幢相旗王正遍知如來。",
        "from": "T21n1349_001:0863b05_7",
        "context_with_next_sentence": true
    },
    {
        "source_sentence": "佛言慈氏。",
        "from": "T21n1349_001:0863b09_0",
        "context_with_next_sentence": true
    },
    {
        "source_sentence": "當知若有善男子善女人。",
        "from": "T21n1349_001:0863b09_1",
        "context_with_next_sentence": true
    },
    {
        "source_sentence": "能於此諸佛名受持禮拜專心恭敬。",
        "from": "T21n1349_001:0863b09_2",
        "context_with_next_sentence": true
    },
    {
        "source_sentence": "於十日中自說罪咎。",
        "from": "T21n1349_001:0863b10_3",
        "context_with_next_sentence": true
    },
    {
        "source_sentence": "復以勸請隨喜迴向發願勝妙善根。",
        "from": "T21n1349_001:0863b11_4",
        "context_with_next_sentence": true
    },
    {
        "source_sentence": "所有業障報障破戒重罪悉皆消滅。",
        "from": "T21n1349_001:0863b11_5",
        "context_with_next_sentence": true
    },
    {
        "source_sentence": "雖處生死未免流轉。",
        "from": "T21n1349_001:0863b12_6",
        "context_with_next_sentence": true
    },
    {
        "source_sentence": "而不退失求菩提心。",
        "from": "T21n1349_001:0863b13_7",
        "context_with_next_sentence": true
    },
    {
        "source_sentence": "所生之處族姓尊貴。",
        "from": "T21n1349_001:0863b13_8",
        "context_with_next_sentence": true
    },
    {
        "source_sentence": "遠離貧窮邊地下賤。",
        "from": "T21n1349_001:0863b14_9",
        "context_with_next_sentence": true
    },
    {
        "source_sentence": "六根圓滿眾人愛敬端正無比。",
        "from": "T21n1349_001:0863b14_10",
        "context_with_next_sentence": true
    },
    {
        "source_sentence": "常值善友不遇惡人。",
        "from": "T21n1349_001:0863b15_11",
        "context_with_next_sentence": true
    },
    {
        "source_sentence": "諸有願求悉皆隨意。",
        "from": "T21n1349_001:0863b15_12",
        "context_with_next_sentence": true
    },
    {
        "source_sentence": "財寶榮位無不遂心。",
        "from": "T21n1349_001:0863b16_13",
        "context_with_next_sentence": true
    },
    {
        "source_sentence": "命終之後生諸佛國。",
        "from": "T21n1349_001:0863b16_14",
        "context_with_next_sentence": true
    },
    {
        "source_sentence": "先作如是禮懺事已。",
        "from": "T21n1349_001:0863b17_15",
        "context_with_next_sentence": true
    },
    {
        "source_sentence": "至心讀誦此陀羅尼。",
        "from": "T21n1349_001:0863b17_16",
        "context_with_next_sentence": true
    },
    {
        "source_sentence": "即說呪曰。",
        "from": "T21n1349_001:0863b18_17",
        "context_with_next_sentence": true
    },
    {
        "source_sentence": "呾姪他　惡契莫契　三曼多目契騷鞞欲帝　陀泥　三摩瑜祇　質多鞞跋多　惡契目契　薩多陀泥　毘吠帝　三曼多寠泥(去)薩多曷羅謎目帝鉢唎目底　呬囇密麗　牟薩麗　阿三謎談謎　阿至麗　末至麗　菩提曷囉　膩薄呼掣　摩愈揭喇呬　辛底謗計　醯摩伐底　樹底伐底　達摩震帝　阿躃欹箄　曷囉敵箄　塞建陀　毘薄帝　莎訶爾時世尊復說頌曰。",
        "from": "T21n1349_001:0863b19_0",
        "context_with_next_sentence": true
    },
    {
        "source_sentence": "　六十億大仙　　皆受持此呪",
        "from": "T21n1349_001:0863b29_0",
        "context_with_next_sentence": true
    },
    {
        "source_sentence": "　彼常念不散　　現在十方住",
        "from": "T21n1349_001:0863c01_0",
        "context_with_next_sentence": true
    },
    {
        "source_sentence": "　於所在生中　　常值善知識",
        "from": "T21n1349_001:0863c02_0",
        "context_with_next_sentence": true
    },
    {
        "source_sentence": "　所有悕望者　　應念皆隨意",
        "from": "T21n1349_001:0863c03_0",
        "context_with_next_sentence": true
    },
    {
        "source_sentence": "　現前見諸佛　　而在蓮華座",
        "from": "T21n1349_001:0863c04_0",
        "context_with_next_sentence": true
    },
    {
        "source_sentence": "　常持此呪者　　具相而化生",
        "from": "T21n1349_001:0863c05_0",
        "context_with_next_sentence": true
    },
    {
        "source_sentence": "　念定皆安隱　　智慧日增明",
        "from": "T21n1349_001:0863c06_0",
        "context_with_next_sentence": true
    },
    {
        "source_sentence": "　所聞能受持　　諸句義不忘",
        "from": "T21n1349_001:0863c07_0",
        "context_with_next_sentence": true
    },
    {
        "source_sentence": "　若持諸佛名　　是世歸依處",
        "from": "T21n1349_001:0863c08_0",
        "context_with_next_sentence": true
    },
    {
        "source_sentence": "　不墮於惡趣　　常生善道中",
        "from": "T21n1349_001:0863c09_0",
        "context_with_next_sentence": true
    },
    {
        "source_sentence": "　此人由佛力　　常得殊勝處",
        "from": "T21n1349_001:0863c10_0",
        "context_with_next_sentence": true
    },
    {
        "source_sentence": "　乃至證菩提　　妙行常修習",
        "from": "T21n1349_001:0863c11_0",
        "context_with_next_sentence": true
    },
    {
        "source_sentence": "　佛土多千億　　黃金滿持施",
        "from": "T21n1349_001:0863c12_0",
        "context_with_next_sentence": true
    },
    {
        "source_sentence": "　若人持佛名　　福聚多於彼",
        "from": "T21n1349_001:0863c13_0",
        "context_with_next_sentence": true
    },
    {
        "source_sentence": "　斯人合供養　　隨其所在生",
        "from": "T21n1349_001:0863c14_0",
        "context_with_next_sentence": true
    },
    {
        "source_sentence": "　恒生富貴家　　勇健施無悋",
        "from": "T21n1349_001:0863c15_0",
        "context_with_next_sentence": true
    },
    {
        "source_sentence": "　一切諸香氣　　天赤栴檀香",
        "from": "T21n1349_001:0863c16_0",
        "context_with_next_sentence": true
    },
    {
        "source_sentence": "　經多百億劫　　常從其口生",
        "from": "T21n1349_001:0863c17_0",
        "context_with_next_sentence": true
    },
    {
        "source_sentence": "　若人舍宅中　　寫佛名供養",
        "from": "T21n1349_001:0863c18_0",
        "context_with_next_sentence": true
    },
    {
        "source_sentence": "　眷屬常安隱　　無諸惱亂事",
        "from": "T21n1349_001:0863c19_0",
        "context_with_next_sentence": true
    },
    {
        "source_sentence": "　若人常誦持　　長壽并無病",
        "from": "T21n1349_001:0863c20_0",
        "context_with_next_sentence": true
    },
    {
        "source_sentence": "　恒逢於善友　　臨終不亂心",
        "from": "T21n1349_001:0863c21_0",
        "context_with_next_sentence": true
    },
    {
        "source_sentence": "　如來功德聚　　福量難思議",
        "from": "T21n1349_001:0863c22_0",
        "context_with_next_sentence": true
    },
    {
        "source_sentence": "　智人應誦持　　當勤莫放逸",
        "from": "T21n1349_001:0863c23_0",
        "context_with_next_sentence": true
    },
    {
        "source_sentence": "爾時薄伽梵。",
        "from": "T21n1349_001:0863c24_0",
        "context_with_next_sentence": true
    },
    {
        "source_sentence": "為慈氏菩薩并諸大眾。",
        "from": "T21n1349_001:0863c24_1",
        "context_with_next_sentence": true
    },
    {
        "source_sentence": "說是經已。",
        "from": "T21n1349_001:0863c24_2",
        "context_with_next_sentence": true
    },
    {
        "source_sentence": "慈氏菩薩等及諸苾芻人天大眾。",
        "from": "T21n1349_001:0863c25_3",
        "context_with_next_sentence": true
    },
    {
        "source_sentence": "聞佛所說。",
        "from": "T21n1349_001:0863c25_4",
        "context_with_next_sentence": true
    },
    {
        "source_sentence": "皆大歡喜頂受奉行。",
        "from": "T21n1349_001:0863c26_5",
        "context_with_next_sentence": true
    },
    {
        "source_sentence": "佛說稱讚如來功德神呪經一卷",
        "from": "T21n1349_001:0863c27_0",
        "context_with_next_sentence": false
    }
]