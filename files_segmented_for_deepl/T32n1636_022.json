[
    {
        "source_sentence": "大乘集菩薩學論卷第二十二",
        "from": "T32n1636_022:0132c14_0",
        "context_with_next_sentence": true
    },
    {
        "source_sentence": "西天譯經三藏朝散大夫",
        "from": "T32n1636_022:0132c16_0",
        "context_with_next_sentence": true
    },
    {
        "source_sentence": "試鴻臚少卿宣梵大師賜紫",
        "from": "T32n1636_022:0132c17_0",
        "context_with_next_sentence": true
    },
    {
        "source_sentence": "沙門臣日稱等奉　詔譯",
        "from": "T32n1636_022:0132c18_0",
        "context_with_next_sentence": true
    },
    {
        "source_sentence": "恭敬作禮品第十七之餘",
        "from": "T32n1636_022:0132c19_0",
        "context_with_next_sentence": true
    },
    {
        "source_sentence": "　若人於我滅度後　　而能修治佛塔廟　百千那由他劫中　　巍巍身相皆嚴好　最上適意旃檀香　　合成宮殿及輦輿　雖獲勝報無所著　　斯由修治於佛塔　於佛正教欲滅時　　不生閻浮諸國上　隨其意樂住天宮　　斯由修治於佛塔　厭患五欲諸垢染　　安住清涼淨戒蘊　廣修梵行靡不周　　斯由塗香於佛塔　從是滅已生天上　　快樂豐饒不可量　復能教化諸天人　　斯由塗香於佛塔　面貌圓滿常熙怡　　所發言音生眾善　見者咸興愛敬心　　斯由塗香於佛塔　遠離無邊惡道苦　　常得親近諸如來　廣修淨業利群生　　斯由塗香於佛塔　若人暫於剎那頃　　能於佛塔拂塵網　是人之報難可量　　永離八難生無難　勇猛聰惠悉明了　　於五欲境無追來　常能出離諸輪迴　　斯由淨心掃佛塔　具足禁戒無缺犯　　聞深妙法生忻仰　永不退轉菩提心　　斯由淨心掃佛塔　是人能於惡世中　　常離毀訾諸過失　積集廣大勝福惠　　斯由淨心掃佛塔　獲得上味諸珍饌　　殊淨衣服所莊嚴　常覺妙觸適諸根　　斯由淨心掃佛塔　若於佛塔生歡喜　　而能除去諸萎華　由依十力大導師　　得離五欲深怨害　形儀挺特世希有　　眾所樂觀無厭捨　王者常生愛敬心　　由去萎花於佛塔　具足菩薩諸戒品　　滅除一切險惡道　意常明了遠癡迷　　由去萎花於佛塔　棄背煩惱諸障染　　永無病苦相纏縛　於一切處獲輕安　　由去萎花於佛塔　得受人中第一施　　復以最上諸供養　清淨福惠莊嚴身　　由去萎花於佛塔　又復持以新妙花　　或曼陀羅鉢吒羅　而於佛塔換萎者　　斯人當獲殊勝報　若人能於諸佛塔　　精勤合掌伸禮敬　彼於佛德善稱揚　　令其見者皆稽首　諸天龍神摩睺羅　　王及臣民生信重　譬如妙花開世間　　而能善說諸法要　由彼善說正法故　　安住佛智無缺減　令眾生離惡趣中　　增長人天勝義利　福力念惠皆具足　　眷屬廣多常善順　我說是人於世間　　隨其意樂心安隱　常發柔和寂靜音　　教諭群生使出離　於其富樂不生貪　　斯由合掌禮佛塔　能行布施及愛語　　利行平等亦復然　為他毀訾不生瞋　　斯由合掌禮佛塔　或往天中為帝釋　　或在世間作人王　所至自在悉隨心　　斯由合掌禮佛塔　於諸欲境無耽染　　處世豪貴常止足　永不墮於惡趣中　　斯由合掌禮佛塔　所發言辭豐義味　　悉與經典善相應　常生人世上族中　　斯由合掌禮佛塔　若以最上清淨心　　盈掬持花散佛上　所獲之報得為王　　安住如前興善利　彼於五欲能覺了　　則無憂惱所逼迫　身相端嚴眾樂觀　　自性寂靜亡諸怖又如大悲經云。",
        "from": "T32n1636_022:0132c20_0",
        "context_with_next_sentence": true
    },
    {
        "source_sentence": "阿難。",
        "from": "T32n1636_022:0133b20_1",
        "context_with_next_sentence": true
    },
    {
        "source_sentence": "若有眾生能於現在供養我者。",
        "from": "T32n1636_022:0133b20_2",
        "context_with_next_sentence": true
    },
    {
        "source_sentence": "若我滅後供養舍利芥子許者。",
        "from": "T32n1636_022:0133b21_3",
        "context_with_next_sentence": true
    },
    {
        "source_sentence": "復能為我造立形像及塔廟者。",
        "from": "T32n1636_022:0133b21_4",
        "context_with_next_sentence": true
    },
    {
        "source_sentence": "阿難。",
        "from": "T32n1636_022:0133b22_5",
        "context_with_next_sentence": true
    },
    {
        "source_sentence": "且置是事。",
        "from": "T32n1636_022:0133b22_6",
        "context_with_next_sentence": true
    },
    {
        "source_sentence": "設使有人暫能發起一淨信心緣念諸佛。",
        "from": "T32n1636_022:0133b22_7",
        "context_with_next_sentence": true
    },
    {
        "source_sentence": "持以一華散於空中而用供養。",
        "from": "T32n1636_022:0133b23_8",
        "context_with_next_sentence": true
    },
    {
        "source_sentence": "是人當得轉輪聖王帝釋天主大梵天王。",
        "from": "T32n1636_022:0133b24_9",
        "context_with_next_sentence": true
    },
    {
        "source_sentence": "即能超越前際無知。",
        "from": "T32n1636_022:0133b25_10",
        "context_with_next_sentence": true
    },
    {
        "source_sentence": "及未來劫生死流轉。",
        "from": "T32n1636_022:0133b26_0",
        "context_with_next_sentence": true
    },
    {
        "source_sentence": "阿難。",
        "from": "T32n1636_022:0133b26_1",
        "context_with_next_sentence": true
    },
    {
        "source_sentence": "復置是事。",
        "from": "T32n1636_022:0133b26_2",
        "context_with_next_sentence": true
    },
    {
        "source_sentence": "假使有人而於夢中能以一花散空供養。",
        "from": "T32n1636_022:0133b26_3",
        "context_with_next_sentence": true
    },
    {
        "source_sentence": "我說是人以此善根所得福報不知其邊。",
        "from": "T32n1636_022:0133b27_4",
        "context_with_next_sentence": true
    },
    {
        "source_sentence": "又娑伽羅龍王所問經云。",
        "from": "T32n1636_022:0133b28_5",
        "context_with_next_sentence": true
    },
    {
        "source_sentence": "若菩薩親近諸佛。",
        "from": "T32n1636_022:0133b29_6",
        "context_with_next_sentence": true
    },
    {
        "source_sentence": "則能獲得八種增上之法。",
        "from": "T32n1636_022:0133b29_7",
        "context_with_next_sentence": true
    },
    {
        "source_sentence": "何等為八。",
        "from": "T32n1636_022:0133c01_8",
        "context_with_next_sentence": true
    },
    {
        "source_sentence": "一者教化眾生覩佛妙相。",
        "from": "T32n1636_022:0133c01_9",
        "context_with_next_sentence": true
    },
    {
        "source_sentence": "二者於如來所承事供養。",
        "from": "T32n1636_022:0133c02_10",
        "context_with_next_sentence": true
    },
    {
        "source_sentence": "三者於眾會中讚佛勝德。",
        "from": "T32n1636_022:0133c02_11",
        "context_with_next_sentence": true
    },
    {
        "source_sentence": "四者想念如來造立形像。",
        "from": "T32n1636_022:0133c03_12",
        "context_with_next_sentence": true
    },
    {
        "source_sentence": "五者勸化眾生常不離佛。",
        "from": "T32n1636_022:0133c03_13",
        "context_with_next_sentence": true
    },
    {
        "source_sentence": "六者隨所至處常聞佛名。",
        "from": "T32n1636_022:0133c04_14",
        "context_with_next_sentence": true
    },
    {
        "source_sentence": "七者常願往生諸佛國土。",
        "from": "T32n1636_022:0133c05_15",
        "context_with_next_sentence": true
    },
    {
        "source_sentence": "八者志不怯弱樂求佛智。",
        "from": "T32n1636_022:0133c05_16",
        "context_with_next_sentence": true
    },
    {
        "source_sentence": "是為八種增上之法。",
        "from": "T32n1636_022:0133c06_17",
        "context_with_next_sentence": true
    },
    {
        "source_sentence": "論曰。",
        "from": "T32n1636_022:0133c07_0",
        "context_with_next_sentence": true
    },
    {
        "source_sentence": "復何增長殊勝義利。",
        "from": "T32n1636_022:0133c07_1",
        "context_with_next_sentence": true
    },
    {
        "source_sentence": "謂於佛所起承事故。",
        "from": "T32n1636_022:0133c07_2",
        "context_with_next_sentence": true
    },
    {
        "source_sentence": "當得菩提。",
        "from": "T32n1636_022:0133c08_3",
        "context_with_next_sentence": true
    },
    {
        "source_sentence": "如華嚴經偈云。",
        "from": "T32n1636_022:0133c08_4",
        "context_with_next_sentence": true
    },
    {
        "source_sentence": "　無量億千劫　　佛名難可聞",
        "from": "T32n1636_022:0133c09_0",
        "context_with_next_sentence": true
    },
    {
        "source_sentence": "　況復得親近　　永斷諸疑惑",
        "from": "T32n1636_022:0133c10_0",
        "context_with_next_sentence": true
    },
    {
        "source_sentence": "　如來世間明　　通達一切法",
        "from": "T32n1636_022:0133c11_0",
        "context_with_next_sentence": true
    },
    {
        "source_sentence": "　普生三世福　　令眾悉清淨",
        "from": "T32n1636_022:0133c12_0",
        "context_with_next_sentence": true
    },
    {
        "source_sentence": "　如來出世間　　為世大福田",
        "from": "T32n1636_022:0133c13_0",
        "context_with_next_sentence": true
    },
    {
        "source_sentence": "　普導諸含識　　令其集福行",
        "from": "T32n1636_022:0133c14_0",
        "context_with_next_sentence": true
    },
    {
        "source_sentence": "　若有供養佛　　永除惡道畏",
        "from": "T32n1636_022:0133c15_0",
        "context_with_next_sentence": true
    },
    {
        "source_sentence": "　消滅一切苦　　成就智惠身",
        "from": "T32n1636_022:0133c16_0",
        "context_with_next_sentence": true
    },
    {
        "source_sentence": "　若見兩足尊　　能發廣大心",
        "from": "T32n1636_022:0133c17_0",
        "context_with_next_sentence": true
    },
    {
        "source_sentence": "　是人常值佛　　增長智惠力",
        "from": "T32n1636_022:0133c18_0",
        "context_with_next_sentence": true
    },
    {
        "source_sentence": "是經復說。",
        "from": "T32n1636_022:0133c19_0",
        "context_with_next_sentence": true
    },
    {
        "source_sentence": "　如來大慈悲　　出現於世間",
        "from": "T32n1636_022:0133c20_0",
        "context_with_next_sentence": true
    },
    {
        "source_sentence": "　普為諸群生　　轉無上法輪",
        "from": "T32n1636_022:0133c21_0",
        "context_with_next_sentence": true
    },
    {
        "source_sentence": "　如來無數劫　　勤苦為眾生",
        "from": "T32n1636_022:0133c22_0",
        "context_with_next_sentence": true
    },
    {
        "source_sentence": "　云何諸世間　　能報大師恩",
        "from": "T32n1636_022:0133c23_0",
        "context_with_next_sentence": true
    },
    {
        "source_sentence": "　寧於無量劫　　受諸惡道苦",
        "from": "T32n1636_022:0133c24_0",
        "context_with_next_sentence": true
    },
    {
        "source_sentence": "　終不捨如來　　而求於出離",
        "from": "T32n1636_022:0133c25_0",
        "context_with_next_sentence": true
    },
    {
        "source_sentence": "　寧在諸惡趣　　常得聞佛名",
        "from": "T32n1636_022:0133c26_0",
        "context_with_next_sentence": true
    },
    {
        "source_sentence": "　不願生善道　　暫時不聞佛",
        "from": "T32n1636_022:0133c27_0",
        "context_with_next_sentence": true
    },
    {
        "source_sentence": "　何故願久住　　一切惡道中",
        "from": "T32n1636_022:0133c28_0",
        "context_with_next_sentence": true
    },
    {
        "source_sentence": "　以得見如來　　增長智惠力",
        "from": "T32n1636_022:0133c29_0",
        "context_with_next_sentence": true
    },
    {
        "source_sentence": "　若得見於佛　　減除一切苦",
        "from": "T32n1636_022:0134a01_0",
        "context_with_next_sentence": true
    },
    {
        "source_sentence": "　能入諸如來　　大智之境界",
        "from": "T32n1636_022:0134a02_0",
        "context_with_next_sentence": true
    },
    {
        "source_sentence": "　若得見於佛　　捨離一切障",
        "from": "T32n1636_022:0134a03_0",
        "context_with_next_sentence": true
    },
    {
        "source_sentence": "　長養無盡福　　成就菩提道",
        "from": "T32n1636_022:0134a04_0",
        "context_with_next_sentence": true
    },
    {
        "source_sentence": "論曰。",
        "from": "T32n1636_022:0134a05_0",
        "context_with_next_sentence": true
    },
    {
        "source_sentence": "暫見形像尚獲斯報。",
        "from": "T32n1636_022:0134a05_1",
        "context_with_next_sentence": true
    },
    {
        "source_sentence": "況復親覩如來色相信受教誨。",
        "from": "T32n1636_022:0134a05_2",
        "context_with_next_sentence": true
    },
    {
        "source_sentence": "得福甚多。",
        "from": "T32n1636_022:0134a06_3",
        "context_with_next_sentence": true
    },
    {
        "source_sentence": "如信力入印經云。",
        "from": "T32n1636_022:0134a06_4",
        "context_with_next_sentence": true
    },
    {
        "source_sentence": "文殊師利。",
        "from": "T32n1636_022:0134a06_5",
        "context_with_next_sentence": true
    },
    {
        "source_sentence": "若有善男子善女人能於一切世界微塵數辟支佛所。",
        "from": "T32n1636_022:0134a07_6",
        "context_with_next_sentence": true
    },
    {
        "source_sentence": "日日持以百味飲食上妙衣服。",
        "from": "T32n1636_022:0134a08_7",
        "context_with_next_sentence": true
    },
    {
        "source_sentence": "於河沙劫而用供養。",
        "from": "T32n1636_022:0134a09_8",
        "context_with_next_sentence": true
    },
    {
        "source_sentence": "文殊師利。",
        "from": "T32n1636_022:0134a09_9",
        "context_with_next_sentence": true
    },
    {
        "source_sentence": "若復有人暫能瞻奉一畫佛像及諸經典。",
        "from": "T32n1636_022:0134a09_10",
        "context_with_next_sentence": true
    },
    {
        "source_sentence": "此福勝前無量阿僧祇。",
        "from": "T32n1636_022:0134a10_11",
        "context_with_next_sentence": true
    },
    {
        "source_sentence": "何況合掌。",
        "from": "T32n1636_022:0134a11_12",
        "context_with_next_sentence": true
    },
    {
        "source_sentence": "持以一花。",
        "from": "T32n1636_022:0134a11_13",
        "context_with_next_sentence": true
    },
    {
        "source_sentence": "或以一香。",
        "from": "T32n1636_022:0134a11_14",
        "context_with_next_sentence": true
    },
    {
        "source_sentence": "及以塗香。",
        "from": "T32n1636_022:0134a12_0",
        "context_with_next_sentence": true
    },
    {
        "source_sentence": "或燃一燈。",
        "from": "T32n1636_022:0134a12_1",
        "context_with_next_sentence": true
    },
    {
        "source_sentence": "而以供養。",
        "from": "T32n1636_022:0134a12_2",
        "context_with_next_sentence": true
    },
    {
        "source_sentence": "此福勝前無量阿僧祇。",
        "from": "T32n1636_022:0134a12_3",
        "context_with_next_sentence": true
    },
    {
        "source_sentence": "論曰。",
        "from": "T32n1636_022:0134a14_0",
        "context_with_next_sentence": true
    },
    {
        "source_sentence": "此明方便增長功德。",
        "from": "T32n1636_022:0134a14_1",
        "context_with_next_sentence": true
    },
    {
        "source_sentence": "如菩薩藏經云。",
        "from": "T32n1636_022:0134a14_2",
        "context_with_next_sentence": true
    },
    {
        "source_sentence": "若能修治故舊佛塔。",
        "from": "T32n1636_022:0134a15_0",
        "context_with_next_sentence": true
    },
    {
        "source_sentence": "當獲四種清淨大願。",
        "from": "T32n1636_022:0134a15_1",
        "context_with_next_sentence": true
    },
    {
        "source_sentence": "一者最上色相無有與等。",
        "from": "T32n1636_022:0134a15_2",
        "context_with_next_sentence": true
    },
    {
        "source_sentence": "二者受持經典精進無懈。",
        "from": "T32n1636_022:0134a16_3",
        "context_with_next_sentence": true
    },
    {
        "source_sentence": "三者所生之處得見如來。",
        "from": "T32n1636_022:0134a17_4",
        "context_with_next_sentence": true
    },
    {
        "source_sentence": "四者於當生身具足諸相。",
        "from": "T32n1636_022:0134a17_5",
        "context_with_next_sentence": true
    },
    {
        "source_sentence": "是經復說。",
        "from": "T32n1636_022:0134a18_6",
        "context_with_next_sentence": true
    },
    {
        "source_sentence": "若人能於如來塔。",
        "from": "T32n1636_022:0134a18_7",
        "context_with_next_sentence": true
    },
    {
        "source_sentence": "所以眾名花及諸塗香恭敬供養。",
        "from": "T32n1636_022:0134a18_8",
        "context_with_next_sentence": true
    },
    {
        "source_sentence": "而復獲得八種無減。",
        "from": "T32n1636_022:0134a19_9",
        "context_with_next_sentence": true
    },
    {
        "source_sentence": "一者色相無減。",
        "from": "T32n1636_022:0134a20_10",
        "context_with_next_sentence": true
    },
    {
        "source_sentence": "二者受用無減。",
        "from": "T32n1636_022:0134a20_11",
        "context_with_next_sentence": true
    },
    {
        "source_sentence": "三者眷屬無減。",
        "from": "T32n1636_022:0134a20_12",
        "context_with_next_sentence": true
    },
    {
        "source_sentence": "四者戒品無減。",
        "from": "T32n1636_022:0134a21_13",
        "context_with_next_sentence": true
    },
    {
        "source_sentence": "五者定力無減。",
        "from": "T32n1636_022:0134a21_14",
        "context_with_next_sentence": true
    },
    {
        "source_sentence": "六者多聞無減。",
        "from": "T32n1636_022:0134a21_15",
        "context_with_next_sentence": true
    },
    {
        "source_sentence": "七者智惠無減。",
        "from": "T32n1636_022:0134a22_16",
        "context_with_next_sentence": true
    },
    {
        "source_sentence": "八者勝願無減。",
        "from": "T32n1636_022:0134a22_17",
        "context_with_next_sentence": true
    },
    {
        "source_sentence": "又如寶積經云。",
        "from": "T32n1636_022:0134a23_0",
        "context_with_next_sentence": true
    },
    {
        "source_sentence": "假使眾生充滿三有。",
        "from": "T32n1636_022:0134a23_1",
        "context_with_next_sentence": true
    },
    {
        "source_sentence": "各各造作如來塔廟。",
        "from": "T32n1636_022:0134a23_2",
        "context_with_next_sentence": true
    },
    {
        "source_sentence": "其量高廣如須彌盧山。",
        "from": "T32n1636_022:0134a24_3",
        "context_with_next_sentence": true
    },
    {
        "source_sentence": "於殑伽沙劫。",
        "from": "T32n1636_022:0134a24_4",
        "context_with_next_sentence": true
    },
    {
        "source_sentence": "各以種種上妙供養。",
        "from": "T32n1636_022:0134a25_5",
        "context_with_next_sentence": true
    },
    {
        "source_sentence": "若菩薩以不捨一切智心。",
        "from": "T32n1636_022:0134a25_6",
        "context_with_next_sentence": true
    },
    {
        "source_sentence": "持以一花奉施彼塔。",
        "from": "T32n1636_022:0134a26_7",
        "context_with_next_sentence": true
    },
    {
        "source_sentence": "所獲福蘊復過於彼。",
        "from": "T32n1636_022:0134a26_8",
        "context_with_next_sentence": true
    },
    {
        "source_sentence": "是經復說。",
        "from": "T32n1636_022:0134a27_9",
        "context_with_next_sentence": true
    },
    {
        "source_sentence": "假使三千大千世界所有眾生。",
        "from": "T32n1636_022:0134a27_10",
        "context_with_next_sentence": true
    },
    {
        "source_sentence": "一一皆得轉輪聖王安住大乘。",
        "from": "T32n1636_022:0134a28_11",
        "context_with_next_sentence": true
    },
    {
        "source_sentence": "一一輪王以大海量而為燈器。",
        "from": "T32n1636_022:0134a28_12",
        "context_with_next_sentence": true
    },
    {
        "source_sentence": "等彌盧山而為燈炷。",
        "from": "T32n1636_022:0134a29_13",
        "context_with_next_sentence": true
    },
    {
        "source_sentence": "各以如是供養佛塔。",
        "from": "T32n1636_022:0134a29_14",
        "context_with_next_sentence": true
    },
    {
        "source_sentence": "若出家菩薩能以少油塗撚為燭。",
        "from": "T32n1636_022:0134b01_15",
        "context_with_next_sentence": true
    },
    {
        "source_sentence": "持用供養如來塔廟。",
        "from": "T32n1636_022:0134b02_16",
        "context_with_next_sentence": true
    },
    {
        "source_sentence": "所得功德勝前燈施。",
        "from": "T32n1636_022:0134b02_17",
        "context_with_next_sentence": true
    },
    {
        "source_sentence": "百分歌羅分乃至烏波尼剎曇分不及其一。",
        "from": "T32n1636_022:0134b03_18",
        "context_with_next_sentence": true
    },
    {
        "source_sentence": "又彼轉輪聖王能於現前佛比丘眾。",
        "from": "T32n1636_022:0134b04_19",
        "context_with_next_sentence": true
    },
    {
        "source_sentence": "以諸樂具而用布施。",
        "from": "T32n1636_022:0134b04_20",
        "context_with_next_sentence": true
    },
    {
        "source_sentence": "若出家菩薩常行乞食。",
        "from": "T32n1636_022:0134b05_21",
        "context_with_next_sentence": true
    },
    {
        "source_sentence": "或有所得隨彼見者分以食之。",
        "from": "T32n1636_022:0134b05_22",
        "context_with_next_sentence": true
    },
    {
        "source_sentence": "所獲功德勝前無比。",
        "from": "T32n1636_022:0134b06_23",
        "context_with_next_sentence": true
    },
    {
        "source_sentence": "又彼轉輪聖王以袈裟服積如須彌。",
        "from": "T32n1636_022:0134b07_24",
        "context_with_next_sentence": true
    },
    {
        "source_sentence": "能於現前佛比丘眾。",
        "from": "T32n1636_022:0134b07_25",
        "context_with_next_sentence": true
    },
    {
        "source_sentence": "持用布施。",
        "from": "T32n1636_022:0134b08_26",
        "context_with_next_sentence": true
    },
    {
        "source_sentence": "若出家菩薩於三衣外所有長物。",
        "from": "T32n1636_022:0134b08_27",
        "context_with_next_sentence": true
    },
    {
        "source_sentence": "隨應奉施現前諸佛安住大乘諸比丘僧及如來塔。",
        "from": "T32n1636_022:0134b09_28",
        "context_with_next_sentence": true
    },
    {
        "source_sentence": "其所得福倍前所施。",
        "from": "T32n1636_022:0134b10_29",
        "context_with_next_sentence": true
    },
    {
        "source_sentence": "又彼轉輪聖王一一各以滿閻浮提諸上妙花供養佛塔。",
        "from": "T32n1636_022:0134b11_0",
        "context_with_next_sentence": true
    },
    {
        "source_sentence": "若出家菩薩能以一花施如來塔。",
        "from": "T32n1636_022:0134b12_1",
        "context_with_next_sentence": true
    },
    {
        "source_sentence": "勝前供養。",
        "from": "T32n1636_022:0134b13_0",
        "context_with_next_sentence": true
    },
    {
        "source_sentence": "百分歌羅分乃至烏波尼剎曇分不及其一。",
        "from": "T32n1636_022:0134b13_1",
        "context_with_next_sentence": true
    },
    {
        "source_sentence": "論曰。",
        "from": "T32n1636_022:0134b15_0",
        "context_with_next_sentence": true
    },
    {
        "source_sentence": "若廣明行相。",
        "from": "T32n1636_022:0134b15_1",
        "context_with_next_sentence": true
    },
    {
        "source_sentence": "如次第超越品說。",
        "from": "T32n1636_022:0134b15_2",
        "context_with_next_sentence": true
    },
    {
        "source_sentence": "彼出家菩薩如是知已。",
        "from": "T32n1636_022:0134b15_3",
        "context_with_next_sentence": true
    },
    {
        "source_sentence": "若能現前供養如來。",
        "from": "T32n1636_022:0134b16_4",
        "context_with_next_sentence": true
    },
    {
        "source_sentence": "即獲四種賢善功德。",
        "from": "T32n1636_022:0134b16_5",
        "context_with_next_sentence": true
    },
    {
        "source_sentence": "一者常得最上恭敬供養。",
        "from": "T32n1636_022:0134b17_6",
        "context_with_next_sentence": true
    },
    {
        "source_sentence": "二者彼所見已隨順依學。",
        "from": "T32n1636_022:0134b17_7",
        "context_with_next_sentence": true
    },
    {
        "source_sentence": "三者而能堅固大菩提心。",
        "from": "T32n1636_022:0134b18_8",
        "context_with_next_sentence": true
    },
    {
        "source_sentence": "四者增長善根現前得見三十二種大丈夫相。",
        "from": "T32n1636_022:0134b19_9",
        "context_with_next_sentence": true
    },
    {
        "source_sentence": "又海意菩薩所問經云。",
        "from": "T32n1636_022:0134b20_10",
        "context_with_next_sentence": true
    },
    {
        "source_sentence": "復次海意。",
        "from": "T32n1636_022:0134b20_11",
        "context_with_next_sentence": true
    },
    {
        "source_sentence": "有三種法。",
        "from": "T32n1636_022:0134b20_12",
        "context_with_next_sentence": true
    },
    {
        "source_sentence": "名為供養承事如來。",
        "from": "T32n1636_022:0134b21_13",
        "context_with_next_sentence": true
    },
    {
        "source_sentence": "何等為三。",
        "from": "T32n1636_022:0134b21_14",
        "context_with_next_sentence": true
    },
    {
        "source_sentence": "一者發菩提心無有退轉。",
        "from": "T32n1636_022:0134b21_15",
        "context_with_next_sentence": true
    },
    {
        "source_sentence": "二者於諸正法而能攝持。",
        "from": "T32n1636_022:0134b22_16",
        "context_with_next_sentence": true
    },
    {
        "source_sentence": "三者於眾生所發起大悲。",
        "from": "T32n1636_022:0134b23_17",
        "context_with_next_sentence": true
    },
    {
        "source_sentence": "又寶雲經說。",
        "from": "T32n1636_022:0134b23_18",
        "context_with_next_sentence": true
    },
    {
        "source_sentence": "善男子。",
        "from": "T32n1636_022:0134b23_19",
        "context_with_next_sentence": true
    },
    {
        "source_sentence": "菩薩成就十法。",
        "from": "T32n1636_022:0134b24_20",
        "context_with_next_sentence": true
    },
    {
        "source_sentence": "處於胎藏垢穢不染。",
        "from": "T32n1636_022:0134b24_21",
        "context_with_next_sentence": true
    },
    {
        "source_sentence": "何等為十。",
        "from": "T32n1636_022:0134b24_22",
        "context_with_next_sentence": true
    },
    {
        "source_sentence": "一者以淨信心造如來像。",
        "from": "T32n1636_022:0134b25_23",
        "context_with_next_sentence": true
    },
    {
        "source_sentence": "二者修治諸佛故舊塔廟。",
        "from": "T32n1636_022:0134b25_24",
        "context_with_next_sentence": true
    },
    {
        "source_sentence": "三者以眾妙香而用塗飾。",
        "from": "T32n1636_022:0134b26_25",
        "context_with_next_sentence": true
    },
    {
        "source_sentence": "四者持諸香水灌沐如來。",
        "from": "T32n1636_022:0134b26_26",
        "context_with_next_sentence": true
    },
    {
        "source_sentence": "五者於佛塔中掃灑塗地。",
        "from": "T32n1636_022:0134b27_27",
        "context_with_next_sentence": true
    },
    {
        "source_sentence": "六者親能承事所生父母。",
        "from": "T32n1636_022:0134b28_28",
        "context_with_next_sentence": true
    },
    {
        "source_sentence": "七者親能供養和尚闍梨。",
        "from": "T32n1636_022:0134b28_29",
        "context_with_next_sentence": true
    },
    {
        "source_sentence": "八者常能供給同梵行者。",
        "from": "T32n1636_022:0134b29_30",
        "context_with_next_sentence": true
    },
    {
        "source_sentence": "九者所行惠施不希其報。",
        "from": "T32n1636_022:0134b29_31",
        "context_with_next_sentence": true
    },
    {
        "source_sentence": "十者以此善根令諸有情不染胎藏垢穢而生。",
        "from": "T32n1636_022:0134c01_32",
        "context_with_next_sentence": true
    },
    {
        "source_sentence": "善男子。",
        "from": "T32n1636_022:0134c02_33",
        "context_with_next_sentence": true
    },
    {
        "source_sentence": "若能具足如是十法。",
        "from": "T32n1636_022:0134c02_34",
        "context_with_next_sentence": true
    },
    {
        "source_sentence": "則能發起深心隨喜。",
        "from": "T32n1636_022:0134c03_35",
        "context_with_next_sentence": true
    },
    {
        "source_sentence": "如般若經云。",
        "from": "T32n1636_022:0134c03_36",
        "context_with_next_sentence": true
    },
    {
        "source_sentence": "若菩薩摩訶薩安住大乘。",
        "from": "T32n1636_022:0134c03_37",
        "context_with_next_sentence": true
    },
    {
        "source_sentence": "應當最初發心隨喜。",
        "from": "T32n1636_022:0134c04_38",
        "context_with_next_sentence": true
    },
    {
        "source_sentence": "是諸菩薩能行是行。",
        "from": "T32n1636_022:0134c05_0",
        "context_with_next_sentence": true
    },
    {
        "source_sentence": "則於大乘得不退轉。",
        "from": "T32n1636_022:0134c05_1",
        "context_with_next_sentence": true
    },
    {
        "source_sentence": "佛言。",
        "from": "T32n1636_022:0134c05_2",
        "context_with_next_sentence": true
    },
    {
        "source_sentence": "憍尸迦。",
        "from": "T32n1636_022:0134c06_3",
        "context_with_next_sentence": true
    },
    {
        "source_sentence": "假使有人而能稱量三千大千世界。",
        "from": "T32n1636_022:0134c06_4",
        "context_with_next_sentence": true
    },
    {
        "source_sentence": "可知其數。",
        "from": "T32n1636_022:0134c07_5",
        "context_with_next_sentence": true
    },
    {
        "source_sentence": "此諸菩薩發心隨喜所得功德。",
        "from": "T32n1636_022:0134c07_6",
        "context_with_next_sentence": true
    },
    {
        "source_sentence": "不可校計。",
        "from": "T32n1636_022:0134c08_0",
        "context_with_next_sentence": true
    },
    {
        "source_sentence": "時帝釋天主白佛言。",
        "from": "T32n1636_022:0134c08_1",
        "context_with_next_sentence": true
    },
    {
        "source_sentence": "世尊。",
        "from": "T32n1636_022:0134c08_2",
        "context_with_next_sentence": true
    },
    {
        "source_sentence": "若諸菩薩從初發心乃至得成正等正覺。",
        "from": "T32n1636_022:0134c08_3",
        "context_with_next_sentence": true
    },
    {
        "source_sentence": "而於其中所作無量隨喜善根。",
        "from": "T32n1636_022:0134c09_4",
        "context_with_next_sentence": true
    },
    {
        "source_sentence": "若諸菩薩不聞不知亦不攝取。",
        "from": "T32n1636_022:0134c10_5",
        "context_with_next_sentence": true
    },
    {
        "source_sentence": "當知是人為魔所持。",
        "from": "T32n1636_022:0134c11_6",
        "context_with_next_sentence": true
    },
    {
        "source_sentence": "佛言。",
        "from": "T32n1636_022:0134c11_7",
        "context_with_next_sentence": true
    },
    {
        "source_sentence": "憍尸迦。",
        "from": "T32n1636_022:0134c11_8",
        "context_with_next_sentence": true
    },
    {
        "source_sentence": "若善男子善女人欲速證得如來應供正等正覺。",
        "from": "T32n1636_022:0134c12_0",
        "context_with_next_sentence": true
    },
    {
        "source_sentence": "應於大乘發心隨喜。",
        "from": "T32n1636_022:0134c13_1",
        "context_with_next_sentence": true
    },
    {
        "source_sentence": "然於聲聞辟支佛乘。",
        "from": "T32n1636_022:0134c13_2",
        "context_with_next_sentence": true
    },
    {
        "source_sentence": "亦非愛樂亦非捨離。",
        "from": "T32n1636_022:0134c14_0",
        "context_with_next_sentence": true
    },
    {
        "source_sentence": "而能共彼興隨喜心。",
        "from": "T32n1636_022:0134c14_1",
        "context_with_next_sentence": true
    },
    {
        "source_sentence": "當知是人在所生處。",
        "from": "T32n1636_022:0134c14_2",
        "context_with_next_sentence": true
    },
    {
        "source_sentence": "常值十善則能獲得供養恭敬尊重讚歎。",
        "from": "T32n1636_022:0134c15_3",
        "context_with_next_sentence": true
    },
    {
        "source_sentence": "於所見色聲香味觸無不可意。",
        "from": "T32n1636_022:0134c16_4",
        "context_with_next_sentence": true
    },
    {
        "source_sentence": "永離惡趣得生天上所以者何。",
        "from": "T32n1636_022:0134c17_5",
        "context_with_next_sentence": true
    },
    {
        "source_sentence": "是人所作如其利益。",
        "from": "T32n1636_022:0134c17_6",
        "context_with_next_sentence": true
    },
    {
        "source_sentence": "使諸眾生皆得快樂。",
        "from": "T32n1636_022:0134c18_7",
        "context_with_next_sentence": true
    },
    {
        "source_sentence": "以是善根。",
        "from": "T32n1636_022:0134c18_8",
        "context_with_next_sentence": true
    },
    {
        "source_sentence": "能令無量阿僧祇人。",
        "from": "T32n1636_022:0134c18_9",
        "context_with_next_sentence": true
    },
    {
        "source_sentence": "發隨喜心。",
        "from": "T32n1636_022:0134c19_10",
        "context_with_next_sentence": true
    },
    {
        "source_sentence": "當得阿耨多羅三藐三菩提。",
        "from": "T32n1636_022:0134c19_11",
        "context_with_next_sentence": true
    },
    {
        "source_sentence": "是經復說。",
        "from": "T32n1636_022:0134c20_12",
        "context_with_next_sentence": true
    },
    {
        "source_sentence": "須菩提。",
        "from": "T32n1636_022:0134c20_13",
        "context_with_next_sentence": true
    },
    {
        "source_sentence": "假使殑伽沙數三千大千世界一切眾生皆發阿耨多羅三藐三菩提心。",
        "from": "T32n1636_022:0134c20_14",
        "context_with_next_sentence": true
    },
    {
        "source_sentence": "一一各於殑伽沙劫修四禪定。",
        "from": "T32n1636_022:0134c22_15",
        "context_with_next_sentence": true
    },
    {
        "source_sentence": "安住寂靜離動亂想。",
        "from": "T32n1636_022:0134c23_0",
        "context_with_next_sentence": true
    },
    {
        "source_sentence": "若菩薩摩訶薩脩習般若波羅蜜多。",
        "from": "T32n1636_022:0134c23_1",
        "context_with_next_sentence": true
    },
    {
        "source_sentence": "能以方便善巧。",
        "from": "T32n1636_022:0134c24_2",
        "context_with_next_sentence": true
    },
    {
        "source_sentence": "攝取過去未來現在諸佛所修定惠解脫解脫知見。",
        "from": "T32n1636_022:0134c24_3",
        "context_with_next_sentence": true
    },
    {
        "source_sentence": "於緣覺乘及聲聞乘所有戒定惠解脫解脫知見。",
        "from": "T32n1636_022:0134c25_4",
        "context_with_next_sentence": true
    },
    {
        "source_sentence": "如是等種種善根合集稱量。",
        "from": "T32n1636_022:0134c26_5",
        "context_with_next_sentence": true
    },
    {
        "source_sentence": "以最上最極最勝最妙廣大無量無等等心皆悉隨喜。",
        "from": "T32n1636_022:0134c27_6",
        "context_with_next_sentence": true
    },
    {
        "source_sentence": "復以如是隨喜善根。",
        "from": "T32n1636_022:0134c28_7",
        "context_with_next_sentence": true
    },
    {
        "source_sentence": "迴向阿耨多羅三藐三菩提須菩提。",
        "from": "T32n1636_022:0134c29_8",
        "context_with_next_sentence": true
    },
    {
        "source_sentence": "其所得福勝前菩薩修定功德。",
        "from": "T32n1636_022:0135a01_9",
        "context_with_next_sentence": true
    },
    {
        "source_sentence": "不可為比。",
        "from": "T32n1636_022:0135a01_10",
        "context_with_next_sentence": true
    },
    {
        "source_sentence": "百分歌羅分乃至烏波尼剎曇分不及其一。",
        "from": "T32n1636_022:0135a02_11",
        "context_with_next_sentence": true
    },
    {
        "source_sentence": "論曰。",
        "from": "T32n1636_022:0135a04_0",
        "context_with_next_sentence": true
    },
    {
        "source_sentence": "此說迴向行竟勸請功德。",
        "from": "T32n1636_022:0135a04_1",
        "context_with_next_sentence": true
    },
    {
        "source_sentence": "如最上問經云。",
        "from": "T32n1636_022:0135a04_2",
        "context_with_next_sentence": true
    },
    {
        "source_sentence": "若能攝受正法。",
        "from": "T32n1636_022:0135a05_3",
        "context_with_next_sentence": true
    },
    {
        "source_sentence": "則為已於無量無數諸佛剎土護佛壽命。",
        "from": "T32n1636_022:0135a05_4",
        "context_with_next_sentence": true
    },
    {
        "source_sentence": "念三寶品第十八",
        "from": "T32n1636_022:0135a07_0",
        "context_with_next_sentence": true
    },
    {
        "source_sentence": "論曰。",
        "from": "T32n1636_022:0135a08_0",
        "context_with_next_sentence": true
    },
    {
        "source_sentence": "明賢善行次第增福。",
        "from": "T32n1636_022:0135a08_1",
        "context_with_next_sentence": true
    },
    {
        "source_sentence": "此非別因而能獲得。",
        "from": "T32n1636_022:0135a08_2",
        "context_with_next_sentence": true
    },
    {
        "source_sentence": "謂於信等常當修習。",
        "from": "T32n1636_022:0135a09_3",
        "context_with_next_sentence": true
    },
    {
        "source_sentence": "如祕密大乘經云。",
        "from": "T32n1636_022:0135a09_4",
        "context_with_next_sentence": true
    },
    {
        "source_sentence": "佛言。",
        "from": "T32n1636_022:0135a09_5",
        "context_with_next_sentence": true
    },
    {
        "source_sentence": "大王。",
        "from": "T32n1636_022:0135a10_6",
        "context_with_next_sentence": true
    },
    {
        "source_sentence": "汝今當知有四種法。",
        "from": "T32n1636_022:0135a10_7",
        "context_with_next_sentence": true
    },
    {
        "source_sentence": "若能於此如理行者。",
        "from": "T32n1636_022:0135a10_8",
        "context_with_next_sentence": true
    },
    {
        "source_sentence": "則為安住大乘趣向勝道所有善法而無壞失。",
        "from": "T32n1636_022:0135a11_9",
        "context_with_next_sentence": true
    },
    {
        "source_sentence": "何等為四。",
        "from": "T32n1636_022:0135a12_10",
        "context_with_next_sentence": true
    },
    {
        "source_sentence": "大王。",
        "from": "T32n1636_022:0135a12_11",
        "context_with_next_sentence": true
    },
    {
        "source_sentence": "一者謂信能向勝道復何名信。",
        "from": "T32n1636_022:0135a12_12",
        "context_with_next_sentence": true
    },
    {
        "source_sentence": "以有信故。",
        "from": "T32n1636_022:0135a13_13",
        "context_with_next_sentence": true
    },
    {
        "source_sentence": "而能隨順諸聖種類。",
        "from": "T32n1636_022:0135a13_14",
        "context_with_next_sentence": true
    },
    {
        "source_sentence": "所不應作而悉不作。",
        "from": "T32n1636_022:0135a13_15",
        "context_with_next_sentence": true
    },
    {
        "source_sentence": "二者尊重能向勝道。",
        "from": "T32n1636_022:0135a14_16",
        "context_with_next_sentence": true
    },
    {
        "source_sentence": "以尊重故。",
        "from": "T32n1636_022:0135a14_17",
        "context_with_next_sentence": true
    },
    {
        "source_sentence": "於諸聖者所說妙法審諦聽受。",
        "from": "T32n1636_022:0135a15_18",
        "context_with_next_sentence": true
    },
    {
        "source_sentence": "三者無慢能向勝道。",
        "from": "T32n1636_022:0135a15_19",
        "context_with_next_sentence": true
    },
    {
        "source_sentence": "以無慢故。",
        "from": "T32n1636_022:0135a16_20",
        "context_with_next_sentence": true
    },
    {
        "source_sentence": "則能於彼一切聖眾恭信頂禮。",
        "from": "T32n1636_022:0135a16_21",
        "context_with_next_sentence": true
    },
    {
        "source_sentence": "四者精進能向勝道。",
        "from": "T32n1636_022:0135a17_22",
        "context_with_next_sentence": true
    },
    {
        "source_sentence": "以精進故。",
        "from": "T32n1636_022:0135a17_23",
        "context_with_next_sentence": true
    },
    {
        "source_sentence": "若身若心悉得輕安。",
        "from": "T32n1636_022:0135a17_24",
        "context_with_next_sentence": true
    },
    {
        "source_sentence": "所作善法皆得成辦。",
        "from": "T32n1636_022:0135a18_25",
        "context_with_next_sentence": true
    },
    {
        "source_sentence": "論曰。",
        "from": "T32n1636_022:0135a19_0",
        "context_with_next_sentence": true
    },
    {
        "source_sentence": "此說於信常所修習如是。",
        "from": "T32n1636_022:0135a19_1",
        "context_with_next_sentence": true
    },
    {
        "source_sentence": "別明信等五根。",
        "from": "T32n1636_022:0135a19_2",
        "context_with_next_sentence": true
    },
    {
        "source_sentence": "如無盡意經說。",
        "from": "T32n1636_022:0135a20_3",
        "context_with_next_sentence": true
    },
    {
        "source_sentence": "云何五根。",
        "from": "T32n1636_022:0135a20_4",
        "context_with_next_sentence": true
    },
    {
        "source_sentence": "所謂信根進根念根定根惠根。",
        "from": "T32n1636_022:0135a20_5",
        "context_with_next_sentence": true
    },
    {
        "source_sentence": "云何信根。",
        "from": "T32n1636_022:0135a21_6",
        "context_with_next_sentence": true
    },
    {
        "source_sentence": "謂於四法深忍樂欲。",
        "from": "T32n1636_022:0135a21_7",
        "context_with_next_sentence": true
    },
    {
        "source_sentence": "一者於生死中。",
        "from": "T32n1636_022:0135a22_8",
        "context_with_next_sentence": true
    },
    {
        "source_sentence": "行世正行信於業報。",
        "from": "T32n1636_022:0135a22_9",
        "context_with_next_sentence": true
    },
    {
        "source_sentence": "由造業故彼報定有。",
        "from": "T32n1636_022:0135a22_10",
        "context_with_next_sentence": true
    },
    {
        "source_sentence": "乃至失命終不作罪。",
        "from": "T32n1636_022:0135a23_11",
        "context_with_next_sentence": true
    },
    {
        "source_sentence": "二者信樂菩薩所行正行。",
        "from": "T32n1636_022:0135a23_12",
        "context_with_next_sentence": true
    },
    {
        "source_sentence": "不求餘乘不隨諸見。",
        "from": "T32n1636_022:0135a24_13",
        "context_with_next_sentence": true
    },
    {
        "source_sentence": "三者於勝義中。",
        "from": "T32n1636_022:0135a24_14",
        "context_with_next_sentence": true
    },
    {
        "source_sentence": "了知無我眾生壽者補特伽羅。",
        "from": "T32n1636_022:0135a25_15",
        "context_with_next_sentence": true
    },
    {
        "source_sentence": "於空無相無願諸法深能信解。",
        "from": "T32n1636_022:0135a26_0",
        "context_with_next_sentence": true
    },
    {
        "source_sentence": "四者於佛功德力無畏等。",
        "from": "T32n1636_022:0135a26_1",
        "context_with_next_sentence": true
    },
    {
        "source_sentence": "生決定信斷除疑網。",
        "from": "T32n1636_022:0135a27_2",
        "context_with_next_sentence": true
    },
    {
        "source_sentence": "是名信根。",
        "from": "T32n1636_022:0135a27_3",
        "context_with_next_sentence": true
    },
    {
        "source_sentence": "云何進根。",
        "from": "T32n1636_022:0135a28_0",
        "context_with_next_sentence": true
    },
    {
        "source_sentence": "若法信根所攝是法。",
        "from": "T32n1636_022:0135a28_1",
        "context_with_next_sentence": true
    },
    {
        "source_sentence": "勤勇無間。",
        "from": "T32n1636_022:0135a28_2",
        "context_with_next_sentence": true
    },
    {
        "source_sentence": "是名進根。",
        "from": "T32n1636_022:0135a28_3",
        "context_with_next_sentence": true
    },
    {
        "source_sentence": "云何念根。",
        "from": "T32n1636_022:0135a29_4",
        "context_with_next_sentence": true
    },
    {
        "source_sentence": "若法進根所修是法。",
        "from": "T32n1636_022:0135a29_5",
        "context_with_next_sentence": true
    },
    {
        "source_sentence": "終不忘失。",
        "from": "T32n1636_022:0135a29_6",
        "context_with_next_sentence": true
    },
    {
        "source_sentence": "是名念根。",
        "from": "T32n1636_022:0135b01_7",
        "context_with_next_sentence": true
    },
    {
        "source_sentence": "云何定根。",
        "from": "T32n1636_022:0135b01_8",
        "context_with_next_sentence": true
    },
    {
        "source_sentence": "若法念根所攝是法。",
        "from": "T32n1636_022:0135b01_9",
        "context_with_next_sentence": true
    },
    {
        "source_sentence": "一心不亂。",
        "from": "T32n1636_022:0135b02_10",
        "context_with_next_sentence": true
    },
    {
        "source_sentence": "是名定根。",
        "from": "T32n1636_022:0135b02_11",
        "context_with_next_sentence": true
    },
    {
        "source_sentence": "云何惠根。",
        "from": "T32n1636_022:0135b02_12",
        "context_with_next_sentence": true
    },
    {
        "source_sentence": "若法定根所攝是法。",
        "from": "T32n1636_022:0135b02_13",
        "context_with_next_sentence": true
    },
    {
        "source_sentence": "自所觀照不從他解。",
        "from": "T32n1636_022:0135b03_14",
        "context_with_next_sentence": true
    },
    {
        "source_sentence": "是名惠根。",
        "from": "T32n1636_022:0135b03_15",
        "context_with_next_sentence": true
    },
    {
        "source_sentence": "是五根者相續而起。",
        "from": "T32n1636_022:0135b04_0",
        "context_with_next_sentence": true
    },
    {
        "source_sentence": "則能圓滿一切佛法。",
        "from": "T32n1636_022:0135b04_1",
        "context_with_next_sentence": true
    },
    {
        "source_sentence": "論曰。",
        "from": "T32n1636_022:0135b05_0",
        "context_with_next_sentence": true
    },
    {
        "source_sentence": "復於信力等法。",
        "from": "T32n1636_022:0135b05_1",
        "context_with_next_sentence": true
    },
    {
        "source_sentence": "常當脩習。",
        "from": "T32n1636_022:0135b05_2",
        "context_with_next_sentence": true
    },
    {
        "source_sentence": "如寶髻經云。",
        "from": "T32n1636_022:0135b05_3",
        "context_with_next_sentence": true
    },
    {
        "source_sentence": "善男子。",
        "from": "T32n1636_022:0135b06_0",
        "context_with_next_sentence": true
    },
    {
        "source_sentence": "云何菩薩力行清淨。",
        "from": "T32n1636_022:0135b06_1",
        "context_with_next_sentence": true
    },
    {
        "source_sentence": "謂於諸根無有怯弱。",
        "from": "T32n1636_022:0135b06_2",
        "context_with_next_sentence": true
    },
    {
        "source_sentence": "一切惡魔不能動亂。",
        "from": "T32n1636_022:0135b07_3",
        "context_with_next_sentence": true
    },
    {
        "source_sentence": "聲聞緣覺不能退轉。",
        "from": "T32n1636_022:0135b07_4",
        "context_with_next_sentence": true
    },
    {
        "source_sentence": "一切煩惱不能破壞。",
        "from": "T32n1636_022:0135b08_5",
        "context_with_next_sentence": true
    },
    {
        "source_sentence": "而能堅固安住大乘。",
        "from": "T32n1636_022:0135b08_6",
        "context_with_next_sentence": true
    },
    {
        "source_sentence": "夙願滿足心淨勇猛。",
        "from": "T32n1636_022:0135b09_0",
        "context_with_next_sentence": true
    },
    {
        "source_sentence": "密護身根得勝清淨。",
        "from": "T32n1636_022:0135b09_1",
        "context_with_next_sentence": true
    },
    {
        "source_sentence": "論曰。",
        "from": "T32n1636_022:0135b10_0",
        "context_with_next_sentence": true
    },
    {
        "source_sentence": "如是信等根力常能修習。",
        "from": "T32n1636_022:0135b10_1",
        "context_with_next_sentence": true
    },
    {
        "source_sentence": "所修慈行增長功德。",
        "from": "T32n1636_022:0135b10_2",
        "context_with_next_sentence": true
    },
    {
        "source_sentence": "如月燈經偈云。",
        "from": "T32n1636_022:0135b11_3",
        "context_with_next_sentence": true
    },
    {
        "source_sentence": "　那由他億佛剎中　　所有種種供佛具　悉以供養諸如來　　不及慈心一少分大乘集菩薩學論卷第二十二",
        "from": "T32n1636_022:0135b12_0",
        "context_with_next_sentence": false
    }
]