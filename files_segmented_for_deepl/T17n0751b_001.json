[
    {
        "source_sentence": "佛說五無返復經",
        "from": "T17n0751b_001:0573c07_0",
        "context_with_next_sentence": true
    },
    {
        "source_sentence": "宋居士沮渠京聲譯",
        "from": "T17n0751b_001:0573c09_0",
        "context_with_next_sentence": true
    },
    {
        "source_sentence": "聞如是：一時佛在舍衛國祇樹精舍，與千二百五十比丘俱。",
        "from": "T17n0751b_001:0573c10_0",
        "context_with_next_sentence": true
    },
    {
        "source_sentence": "時有一梵志在羅閱祇國，聞舍衛人多慈孝順、奉經修道、供事三尊，便到舍衛國。",
        "from": "T17n0751b_001:0573c11_1",
        "context_with_next_sentence": true
    },
    {
        "source_sentence": "見父子二人耕地，毒蛇齧殺其子。",
        "from": "T17n0751b_001:0573c13_2",
        "context_with_next_sentence": true
    },
    {
        "source_sentence": "父故耕，不視其子亦不啼哭。",
        "from": "T17n0751b_001:0573c14_3",
        "context_with_next_sentence": true
    },
    {
        "source_sentence": "梵志問曰：「此兒誰子？」",
        "from": "T17n0751b_001:0573c14_4",
        "context_with_next_sentence": true
    },
    {
        "source_sentence": "耕者答言：「是我之子。」",
        "from": "T17n0751b_001:0573c15_5",
        "context_with_next_sentence": true
    },
    {
        "source_sentence": "梵志曰：「是卿子者，何不啼哭而耕如故？」",
        "from": "T17n0751b_001:0573c15_6",
        "context_with_next_sentence": true
    },
    {
        "source_sentence": "其人答曰：「人生有死，物成有敗，善者有報，惡者有對，愁憂啼哭何所追逮？",
        "from": "T17n0751b_001:0573c16_7",
        "context_with_next_sentence": true
    },
    {
        "source_sentence": "設不飲食，何益死者？",
        "from": "T17n0751b_001:0573c18_8",
        "context_with_next_sentence": true
    },
    {
        "source_sentence": "卿今入城，我家在某處，願過語之：『吾子已死。",
        "from": "T17n0751b_001:0573c19_9",
        "context_with_next_sentence": true
    },
    {
        "source_sentence": "不須持二人食來。』」",
        "from": "T17n0751b_001:0573c20_10",
        "context_with_next_sentence": true
    },
    {
        "source_sentence": "梵志自念：「此人無返復，兒死在地，情不愁憂而反索食。",
        "from": "T17n0751b_001:0573c20_11",
        "context_with_next_sentence": true
    },
    {
        "source_sentence": "此人不慈，無有比類。」",
        "from": "T17n0751b_001:0573c21_12",
        "context_with_next_sentence": true
    },
    {
        "source_sentence": "梵志便行入城，詣耕者家，見死兒母，即便語之：「卿兒已死。",
        "from": "T17n0751b_001:0573c22_13",
        "context_with_next_sentence": true
    },
    {
        "source_sentence": "父言：『但持一人食來。』",
        "from": "T17n0751b_001:0573c23_14",
        "context_with_next_sentence": true
    },
    {
        "source_sentence": "何以不念子耶？」",
        "from": "T17n0751b_001:0573c24_15",
        "context_with_next_sentence": true
    },
    {
        "source_sentence": "兒母逆為梵志說譬喻言：「子者如客，來依人止。",
        "from": "T17n0751b_001:0573c24_16",
        "context_with_next_sentence": true
    },
    {
        "source_sentence": "來亦不却，去亦不留。",
        "from": "T17n0751b_001:0573c25_17",
        "context_with_next_sentence": true
    },
    {
        "source_sentence": "此兒本我亦不喚來自來過我生，死亦自去。",
        "from": "T17n0751b_001:0573c26_18",
        "context_with_next_sentence": true
    },
    {
        "source_sentence": "非我力乃使進退，隨其本行追命所生。」",
        "from": "T17n0751b_001:0573c27_19",
        "context_with_next_sentence": true
    },
    {
        "source_sentence": "又語其姊：「卿弟已死，何不啼哭？」",
        "from": "T17n0751b_001:0573c28_20",
        "context_with_next_sentence": true
    },
    {
        "source_sentence": "姊即向梵志說喻言：「我等兄弟，譬如工師入山斫林縛作大筏，安置水中，卒逢大風吹破筏散，隨水流去，前後分張不相顧望。",
        "from": "T17n0751b_001:0573c29_0",
        "context_with_next_sentence": true
    },
    {
        "source_sentence": "我弟亦爾，如是宿命因緣，一時共合會在一家生。",
        "from": "T17n0751b_001:0574a03_1",
        "context_with_next_sentence": true
    },
    {
        "source_sentence": "隨命長短，生死無常，合會有離。",
        "from": "T17n0751b_001:0574a04_2",
        "context_with_next_sentence": true
    },
    {
        "source_sentence": "我弟命盡，各自隨行。",
        "from": "T17n0751b_001:0574a05_0",
        "context_with_next_sentence": true
    },
    {
        "source_sentence": "無常對至，隨其本行，不能相救。」",
        "from": "T17n0751b_001:0574a05_1",
        "context_with_next_sentence": true
    },
    {
        "source_sentence": "又語死者婦：「卿夫已死，何不啼哭？」",
        "from": "T17n0751b_001:0574a06_2",
        "context_with_next_sentence": true
    },
    {
        "source_sentence": "婦復為梵志說喻言：「我等夫婦，因緣共會須臾間已。",
        "from": "T17n0751b_001:0574a07_3",
        "context_with_next_sentence": true
    },
    {
        "source_sentence": "譬如飛鳥，暮栖高樹同共止宿，向明早起各自飛去行求飲食。",
        "from": "T17n0751b_001:0574a08_4",
        "context_with_next_sentence": true
    },
    {
        "source_sentence": "有緣則合，無緣則離。",
        "from": "T17n0751b_001:0574a09_5",
        "context_with_next_sentence": true
    },
    {
        "source_sentence": "我等夫婦亦復如是，去住進止非我之力。",
        "from": "T17n0751b_001:0574a10_6",
        "context_with_next_sentence": true
    },
    {
        "source_sentence": "無常對至，隨其本命，不能相救。」",
        "from": "T17n0751b_001:0574a11_7",
        "context_with_next_sentence": true
    },
    {
        "source_sentence": "又語其奴：「汝大家兒死，何不啼哭？」",
        "from": "T17n0751b_001:0574a12_8",
        "context_with_next_sentence": true
    },
    {
        "source_sentence": "奴復說喻：「我之大家，因緣合會。",
        "from": "T17n0751b_001:0574a12_9",
        "context_with_next_sentence": true
    },
    {
        "source_sentence": "我如犢子，隨逐大牛。",
        "from": "T17n0751b_001:0574a13_10",
        "context_with_next_sentence": true
    },
    {
        "source_sentence": "人殺大牛，犢子在邊，不能救大牛。",
        "from": "T17n0751b_001:0574a14_11",
        "context_with_next_sentence": true
    },
    {
        "source_sentence": "無常之命不可得救，奈何愁憂啼哭亦無所益。」",
        "from": "T17n0751b_001:0574a15_0",
        "context_with_next_sentence": true
    },
    {
        "source_sentence": "梵志聞之，心惑目瞑，不識東西：「我聞此國人孝順奉道、供事三尊，故從遠來欲得學問，未有善應，而見五無返復人。",
        "from": "T17n0751b_001:0574a16_1",
        "context_with_next_sentence": true
    },
    {
        "source_sentence": "勞身苦心遠來至此，了無所益。」",
        "from": "T17n0751b_001:0574a18_2",
        "context_with_next_sentence": true
    },
    {
        "source_sentence": "又問行人：「佛在何許？",
        "from": "T17n0751b_001:0574a19_3",
        "context_with_next_sentence": true
    },
    {
        "source_sentence": "欲往問之。」",
        "from": "T17n0751b_001:0574a20_4",
        "context_with_next_sentence": true
    },
    {
        "source_sentence": "行人答曰：「近在祇洹精舍。」",
        "from": "T17n0751b_001:0574a20_5",
        "context_with_next_sentence": true
    },
    {
        "source_sentence": "梵志即往到佛所，稽首佛足作禮，却坐一面，愁憂低頭默無所說。",
        "from": "T17n0751b_001:0574a21_0",
        "context_with_next_sentence": true
    },
    {
        "source_sentence": "佛知其意，謂梵志曰：「何為低頭。",
        "from": "T17n0751b_001:0574a22_1",
        "context_with_next_sentence": true
    },
    {
        "source_sentence": "愁憂不樂？」",
        "from": "T17n0751b_001:0574a23_2",
        "context_with_next_sentence": true
    },
    {
        "source_sentence": "梵志白佛言：「所願不果，違我本心，是故愁憂也。」",
        "from": "T17n0751b_001:0574a23_3",
        "context_with_next_sentence": true
    },
    {
        "source_sentence": "佛問曰：「有何所失，愁憂不樂？」",
        "from": "T17n0751b_001:0574a24_4",
        "context_with_next_sentence": true
    },
    {
        "source_sentence": "梵志白佛言：「我從羅閱祇國來，聞此國人孝順、奉敬三尊，故從遠來欲得學問。",
        "from": "T17n0751b_001:0574a25_5",
        "context_with_next_sentence": true
    },
    {
        "source_sentence": "既來到此，見五無返復人，是故愁憂不樂。」",
        "from": "T17n0751b_001:0574a27_6",
        "context_with_next_sentence": true
    },
    {
        "source_sentence": "佛言：「何謂無返復者？」",
        "from": "T17n0751b_001:0574a28_7",
        "context_with_next_sentence": true
    },
    {
        "source_sentence": "梵志白佛言：「我見父子二人耕地下種，子死在地，父亦不愁反更索食，而反向我說無常事。",
        "from": "T17n0751b_001:0574a28_8",
        "context_with_next_sentence": true
    },
    {
        "source_sentence": "母、婦及姊與奴，都無愁憂。",
        "from": "T17n0751b_001:0574b01_9",
        "context_with_next_sentence": true
    },
    {
        "source_sentence": "是為大逆無返復也。」",
        "from": "T17n0751b_001:0574b02_10",
        "context_with_next_sentence": true
    },
    {
        "source_sentence": "佛言：「不然，不如卿語。",
        "from": "T17n0751b_001:0574b03_11",
        "context_with_next_sentence": true
    },
    {
        "source_sentence": "此之五人最有返復，知命無常，非愁憂所逮。",
        "from": "T17n0751b_001:0574b03_12",
        "context_with_next_sentence": true
    },
    {
        "source_sentence": "往古聖不免斯患，況於凡夫，大啼小哭何益死者？",
        "from": "T17n0751b_001:0574b04_13",
        "context_with_next_sentence": true
    },
    {
        "source_sentence": "世間俗人無數劫來流轉生死，遷神不滅，死而復生，如車輪轉無有休息。",
        "from": "T17n0751b_001:0574b05_14",
        "context_with_next_sentence": true
    },
    {
        "source_sentence": "背死向生，非憂愁所逮。」",
        "from": "T17n0751b_001:0574b07_15",
        "context_with_next_sentence": true
    },
    {
        "source_sentence": "梵志聞之，心開意解，更無憂慼：「我聞佛說，如病得愈、如盲得視、如闇遇明。」",
        "from": "T17n0751b_001:0574b08_16",
        "context_with_next_sentence": true
    },
    {
        "source_sentence": "於是梵志即得道跡。",
        "from": "T17n0751b_001:0574b09_17",
        "context_with_next_sentence": true
    },
    {
        "source_sentence": "「一切死亡不足啼哭，欲為亡者請佛及僧，燒香供養、讀誦經典。",
        "from": "T17n0751b_001:0574b10_18",
        "context_with_next_sentence": true
    },
    {
        "source_sentence": "能日日作禮，復志心供養三寶，最是為要。」",
        "from": "T17n0751b_001:0574b11_19",
        "context_with_next_sentence": true
    },
    {
        "source_sentence": "於是梵志，稽首作禮，受教而去。",
        "from": "T17n0751b_001:0574b12_20",
        "context_with_next_sentence": true
    },
    {
        "source_sentence": "佛說五無返復經",
        "from": "T17n0751b_001:0574b14_0",
        "context_with_next_sentence": false
    }
]