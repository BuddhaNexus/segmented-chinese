[
    {
        "source_sentence": "十住經卷第一",
        "from": "T10n0286_001:0497c03_0",
        "context_with_next_sentence": true
    },
    {
        "source_sentence": "後秦龜茲國三藏鳩摩羅什譯",
        "from": "T10n0286_001:0497c05_0",
        "context_with_next_sentence": true
    },
    {
        "source_sentence": "歡喜地第一",
        "from": "T10n0286_001:0497c06_0",
        "context_with_next_sentence": true
    },
    {
        "source_sentence": "如是我聞：一時佛在他化自在天王宮摩尼寶殿上，與大菩薩眾俱，皆於阿耨多羅三藐三菩提不退轉，從他方界俱來集會。",
        "from": "T10n0286_001:0497c07_0",
        "context_with_next_sentence": true
    },
    {
        "source_sentence": "此諸菩薩一切菩薩智慧行處悉得自在，諸如來智慧入處悉皆得入，善能教化一切世間，隨時普示神通等事。",
        "from": "T10n0286_001:0497c09_1",
        "context_with_next_sentence": true
    },
    {
        "source_sentence": "於念念中皆能成辦具足一切菩薩所願，於一切世界、一切劫、一切國土常修諸菩薩行。",
        "from": "T10n0286_001:0497c12_2",
        "context_with_next_sentence": true
    },
    {
        "source_sentence": "具足一切菩薩所有福德智慧而無窮盡，能為一切而作饒益、能到一切菩薩智慧方便彼岸、能示眾生生死及涅槃門。",
        "from": "T10n0286_001:0497c14_3",
        "context_with_next_sentence": true
    },
    {
        "source_sentence": "不斷一切菩薩所行，善遊一切菩薩禪定解脫三昧、神通明慧，諸所施為善能示現，一切菩薩無作神足皆悉已得，於一念頃能至十方諸佛大會，勸發諮請受持法輪。",
        "from": "T10n0286_001:0497c17_4",
        "context_with_next_sentence": true
    },
    {
        "source_sentence": "常以大心供養諸佛，常能修習諸大菩薩所行事業。",
        "from": "T10n0286_001:0497c20_5",
        "context_with_next_sentence": true
    },
    {
        "source_sentence": "其身普現無量世界；其音遍聞，無所不至；其心通達，明見三世一切菩薩。",
        "from": "T10n0286_001:0497c22_6",
        "context_with_next_sentence": true
    },
    {
        "source_sentence": "所有功德具足修習。",
        "from": "T10n0286_001:0497c23_7",
        "context_with_next_sentence": true
    },
    {
        "source_sentence": "如是，諸菩薩摩訶薩功德無量無邊，於無數劫說不可盡。",
        "from": "T10n0286_001:0497c24_8",
        "context_with_next_sentence": true
    },
    {
        "source_sentence": "其名曰：金剛藏菩薩摩訶薩、寶藏菩薩、蓮華藏菩薩、德藏菩薩、蓮華德藏菩薩、日藏菩薩、月藏菩薩、淨月藏菩薩、照一切世間莊嚴藏菩薩、智慧照明藏菩薩、妙德藏菩薩、栴檀德藏菩薩、華德藏菩薩、優鉢羅華德藏菩薩、天德藏菩薩、福德藏菩薩、無閡清淨智德藏菩薩、功德藏菩薩、那羅延德藏菩薩、無垢藏菩薩、離垢藏菩薩、種種樂說莊嚴藏菩薩、大光明網藏菩薩、淨明威德王藏菩薩、大金山光明威德王藏菩薩、一切相莊嚴淨德藏菩薩、金剛焰德相莊嚴藏菩薩、焰熾藏菩薩、宿王光照藏菩薩、虛空無閡妙音藏菩薩、陀羅尼功德持一切世間願藏菩薩、海莊嚴藏菩薩、須彌德藏菩薩、淨一切功德藏菩薩、如來藏菩薩、佛德藏菩薩、解脫月菩薩。",
        "from": "T10n0286_001:0497c26_0",
        "context_with_next_sentence": true
    },
    {
        "source_sentence": "如是等菩薩摩訶薩，無量無邊、不可思議、不可稱說，金剛藏菩薩摩訶薩而為上首。",
        "from": "T10n0286_001:0498a11_1",
        "context_with_next_sentence": true
    },
    {
        "source_sentence": "爾時，金剛藏菩薩摩訶薩承佛威神，入菩薩大智慧光明三昧，即時十方世界於一方過十億佛土微塵數世界，乃有如來名金剛藏；如是次第，十億佛土微塵數諸佛皆現其身名金剛藏；十方世界皆亦如是。",
        "from": "T10n0286_001:0498a14_0",
        "context_with_next_sentence": true
    },
    {
        "source_sentence": "同聲讚言：「善哉善哉！",
        "from": "T10n0286_001:0498a18_1",
        "context_with_next_sentence": true
    },
    {
        "source_sentence": "金剛藏！",
        "from": "T10n0286_001:0498a19_2",
        "context_with_next_sentence": true
    },
    {
        "source_sentence": "乃能入是菩薩大智慧光明三昧。",
        "from": "T10n0286_001:0498a19_3",
        "context_with_next_sentence": true
    },
    {
        "source_sentence": "如是，十方世界微塵數等諸佛皆同一號，加汝威神，又盧舍那佛本願力故、又汝有大智慧故、又與一切菩薩不可思議諸佛法明——所謂令入智慧地故、攝一切善根故、善分別選擇一切佛法故、廣知諸法故、決定說諸法故、無分別智善分別故、一切世間法不能污故、出世間善根清淨故、得不可思議智力故、得一切智人智處故、又得菩薩十地故、如實說菩薩十地差別故、分別說無漏法不著故、大智慧光明善擇以自莊嚴故、令入具足智門故、隨所應住次第說故、得無閡樂說光明故、具足大無閡智地不忘失菩薩心故、教化成就一切眾生性故、得一切遍至決定智故。",
        "from": "T10n0286_001:0498a20_4",
        "context_with_next_sentence": true
    },
    {
        "source_sentence": "「又，金剛藏！",
        "from": "T10n0286_001:0498b04_5",
        "context_with_next_sentence": true
    },
    {
        "source_sentence": "汝當說此法門差別，所謂諸佛神力故、汝能堪受如來神力故、自善根清淨故、清淨法性性故、饒益眾生性故、令眾生得清淨法身智身故、於一切佛得受記故、得一切世間最高大身故、過一切世間道故、出世間善根清淨故。」",
        "from": "T10n0286_001:0498b04_6",
        "context_with_next_sentence": true
    },
    {
        "source_sentence": "即時十方諸佛示金剛藏真實無上佛身，與無障礙樂說之辯、與善分別清淨智慧、與善憶念不忘、與善決定意、與遍至一切智處、與諸佛無壞力、與諸佛無所畏不怯弱、與諸佛無礙智分別諸法善開法門、與一切諸佛上妙身口意所作。",
        "from": "T10n0286_001:0498b09_7",
        "context_with_next_sentence": true
    },
    {
        "source_sentence": "何以故？",
        "from": "T10n0286_001:0498b14_8",
        "context_with_next_sentence": true
    },
    {
        "source_sentence": "以得菩薩大智慧光明三昧法故，亦是菩薩本願力故、志心清淨故、智慧明白故、善集助道法故、善修本事故、能持無量念故、信解清淨光明法故、善得陀羅尼門無分別故、以智印善印法性故。",
        "from": "T10n0286_001:0498b15_9",
        "context_with_next_sentence": true
    },
    {
        "source_sentence": "爾時，十方諸佛皆伸右手摩金剛藏菩薩頂。",
        "from": "T10n0286_001:0498b19_10",
        "context_with_next_sentence": true
    },
    {
        "source_sentence": "金剛藏菩薩即從三昧起，起已，告諸菩薩言：「諸佛子！",
        "from": "T10n0286_001:0498b20_11",
        "context_with_next_sentence": true
    },
    {
        "source_sentence": "是諸菩薩事先皆善自決定，無有過、無分別，清淨明了，廣大如法性、究竟如虛空，遍覆一切十方諸佛世界眾生，為救度一切世間、為一切諸佛神力所護。",
        "from": "T10n0286_001:0498b21_12",
        "context_with_next_sentence": true
    },
    {
        "source_sentence": "何以故？",
        "from": "T10n0286_001:0498b25_13",
        "context_with_next_sentence": true
    },
    {
        "source_sentence": "諸菩薩摩訶薩入過去諸佛智地，亦入未來、現在諸佛智地。",
        "from": "T10n0286_001:0498b25_14",
        "context_with_next_sentence": true
    },
    {
        "source_sentence": "「諸佛子！",
        "from": "T10n0286_001:0498b26_15",
        "context_with_next_sentence": true
    },
    {
        "source_sentence": "何等是諸菩薩摩訶薩智地？",
        "from": "T10n0286_001:0498b26_16",
        "context_with_next_sentence": true
    },
    {
        "source_sentence": "諸佛子！",
        "from": "T10n0286_001:0498b27_17",
        "context_with_next_sentence": true
    },
    {
        "source_sentence": "菩薩摩訶薩智地有十。",
        "from": "T10n0286_001:0498b27_18",
        "context_with_next_sentence": true
    },
    {
        "source_sentence": "過去、未來、現在諸佛已說、今說、當說，為是地故，我如是說。",
        "from": "T10n0286_001:0498b28_19",
        "context_with_next_sentence": true
    },
    {
        "source_sentence": "何等為十？",
        "from": "T10n0286_001:0498b29_20",
        "context_with_next_sentence": true
    },
    {
        "source_sentence": "一名喜地，二名淨地，三名明地，四名焰地，五名難勝地，六名現前地，七名深遠地，八名不動地，九名善慧地，十名法雲地。",
        "from": "T10n0286_001:0498b29_21",
        "context_with_next_sentence": true
    },
    {
        "source_sentence": "諸佛子！",
        "from": "T10n0286_001:0498c03_22",
        "context_with_next_sentence": true
    },
    {
        "source_sentence": "是十地者，三世諸佛已說、今說、當說，我不見有諸佛國土不說是菩薩十地者。",
        "from": "T10n0286_001:0498c03_23",
        "context_with_next_sentence": true
    },
    {
        "source_sentence": "何以故？",
        "from": "T10n0286_001:0498c05_24",
        "context_with_next_sentence": true
    },
    {
        "source_sentence": "此十地是菩薩最上妙道、最上明淨法門，所謂分別十住事。",
        "from": "T10n0286_001:0498c05_25",
        "context_with_next_sentence": true
    },
    {
        "source_sentence": "「諸佛子！",
        "from": "T10n0286_001:0498c07_0",
        "context_with_next_sentence": true
    },
    {
        "source_sentence": "是事不可思議，所謂菩薩摩訶薩隨順諸地智慧。」",
        "from": "T10n0286_001:0498c07_1",
        "context_with_next_sentence": true
    },
    {
        "source_sentence": "是時金剛藏菩薩摩訶薩說諸菩薩十地名已，默然而住，不復分別義趣。",
        "from": "T10n0286_001:0498c08_2",
        "context_with_next_sentence": true
    },
    {
        "source_sentence": "爾時，一切菩薩眾聞說菩薩十地名已，咸皆渴仰，欲聞解釋，各作是念：「何因何緣金剛藏菩薩說菩薩十地名已默然而住，不更解釋？」",
        "from": "T10n0286_001:0498c09_3",
        "context_with_next_sentence": true
    },
    {
        "source_sentence": "時大菩薩眾中有菩薩摩訶薩名解脫月，知諸菩薩心之所念，以偈問金剛藏菩薩言：「淨智念慧人！",
        "from": "T10n0286_001:0498c12_4",
        "context_with_next_sentence": true
    },
    {
        "source_sentence": "　　何故說菩薩，　諸地名號已，　　默然不解釋？",
        "from": "T10n0286_001:0498c15_5",
        "context_with_next_sentence": true
    },
    {
        "source_sentence": "　今諸大菩薩，　　心皆懷猶豫：『何故說是名，　　而不演其義？』",
        "from": "T10n0286_001:0498c17_0",
        "context_with_next_sentence": true
    },
    {
        "source_sentence": "　大智諸菩薩，　　咸皆欲聽聞，　如是諸地義，　　願為分別說。",
        "from": "T10n0286_001:0498c19_0",
        "context_with_next_sentence": true
    },
    {
        "source_sentence": "　是諸菩薩眾，　　清淨無瑕穢、　安住堅實法、　　具足智功德，　皆以恭敬心，　　瞻仰於仁者，　願欲聞所說，　　如渴思甘露。」",
        "from": "T10n0286_001:0498c21_0",
        "context_with_next_sentence": true
    },
    {
        "source_sentence": "　金剛藏菩薩，　　聞說是事已，　欲令大眾悅，　　即時說頌言：「諸菩薩所行，　　第一難思議，　分別是諸地，　　諸佛之根本。",
        "from": "T10n0286_001:0498c25_0",
        "context_with_next_sentence": true
    },
    {
        "source_sentence": "　微妙甚難見，　　非心所能及，　從佛智慧出，　　若聞則迷沒。",
        "from": "T10n0286_001:0498c29_0",
        "context_with_next_sentence": true
    },
    {
        "source_sentence": "　持心如金剛，　　深信佛智慧，　以為第一妙，　　心無有疑難，　遠離計我心，　　及心所行地，　如是諸菩薩，　　爾乃能聽聞。",
        "from": "T10n0286_001:0499a02_0",
        "context_with_next_sentence": true
    },
    {
        "source_sentence": "　寂滅無漏智，　　分別說甚難，　如畫於虛空、　　如執空中風。",
        "from": "T10n0286_001:0499a06_0",
        "context_with_next_sentence": true
    },
    {
        "source_sentence": "　我念佛智慧，　　第一難思議，　眾生少能信，　　是故我默然。」",
        "from": "T10n0286_001:0499a08_0",
        "context_with_next_sentence": true
    },
    {
        "source_sentence": "解脫月菩薩聞說此已，語金剛藏菩薩言：「佛子！",
        "from": "T10n0286_001:0499a10_0",
        "context_with_next_sentence": true
    },
    {
        "source_sentence": "是大菩薩眾深心清淨，善行菩薩道、善集助道法、善能供養恭敬諸佛，於無量佛多種善根，成就無量深厚功德，離癡、疑、悔，無有貪著及諸結閡，深心信解，安住不動，於是法中不隨他教。",
        "from": "T10n0286_001:0499a11_1",
        "context_with_next_sentence": true
    },
    {
        "source_sentence": "是故，佛子！",
        "from": "T10n0286_001:0499a15_2",
        "context_with_next_sentence": true
    },
    {
        "source_sentence": "當承佛力敷演此義，是諸菩薩於是深法皆能證知。」",
        "from": "T10n0286_001:0499a15_3",
        "context_with_next_sentence": true
    },
    {
        "source_sentence": "時解脫月欲重宣此義而說偈言：「願說安隱法，　　菩薩無上行，　分別於諸地，　　令智慧清淨。",
        "from": "T10n0286_001:0499a16_4",
        "context_with_next_sentence": true
    },
    {
        "source_sentence": "　眾智淨無垢，　　安住深信解，　於諸無量佛，　　證知十地義。」",
        "from": "T10n0286_001:0499a20_0",
        "context_with_next_sentence": true
    },
    {
        "source_sentence": "爾時，金剛藏菩薩言：「佛子！",
        "from": "T10n0286_001:0499a22_0",
        "context_with_next_sentence": true
    },
    {
        "source_sentence": "是諸大眾雖皆清淨，離癡、疑、悔，於此事中不隨他教，其餘樂小法者，聞是甚深難思議事或生疑、悔，是人長夜受諸衰惱，我愍此等是故默然。」",
        "from": "T10n0286_001:0499a22_1",
        "context_with_next_sentence": true
    },
    {
        "source_sentence": "爾時，金剛藏菩薩欲明了此義而說偈言：「是眾雖清淨，　　深智離疑悔，　其心已決定，　　不復隨他教，　無動如須彌、　　不亂如大海。",
        "from": "T10n0286_001:0499a25_2",
        "context_with_next_sentence": true
    },
    {
        "source_sentence": "　其餘不久行，　　智慧未明了，　隨識不隨智，　　聞已生疑悔，　彼將墜惡趣，　　愍念故不說。」",
        "from": "T10n0286_001:0499b01_0",
        "context_with_next_sentence": true
    },
    {
        "source_sentence": "解脫月菩薩言：「佛子！",
        "from": "T10n0286_001:0499b04_0",
        "context_with_next_sentence": true
    },
    {
        "source_sentence": "願承佛力善分別此不可思議法、佛所護念事，令人易信解。",
        "from": "T10n0286_001:0499b04_1",
        "context_with_next_sentence": true
    },
    {
        "source_sentence": "所以者何？",
        "from": "T10n0286_001:0499b05_2",
        "context_with_next_sentence": true
    },
    {
        "source_sentence": "善說十地義，十方諸佛法應護念，一切菩薩護是事故，勤行精進。",
        "from": "T10n0286_001:0499b06_3",
        "context_with_next_sentence": true
    },
    {
        "source_sentence": "何以故？",
        "from": "T10n0286_001:0499b07_4",
        "context_with_next_sentence": true
    },
    {
        "source_sentence": "是菩薩最上所行，得至一切諸佛法故。",
        "from": "T10n0286_001:0499b07_5",
        "context_with_next_sentence": true
    },
    {
        "source_sentence": "譬如所有經書皆初章所攝，初章為本，無有一字不入初章者。",
        "from": "T10n0286_001:0499b08_6",
        "context_with_next_sentence": true
    },
    {
        "source_sentence": "如是，佛子！",
        "from": "T10n0286_001:0499b10_7",
        "context_with_next_sentence": true
    },
    {
        "source_sentence": "十地者，是一切佛法之根本，菩薩具足行是十地，能得一切智慧。",
        "from": "T10n0286_001:0499b10_8",
        "context_with_next_sentence": true
    },
    {
        "source_sentence": "是故，佛子！",
        "from": "T10n0286_001:0499b11_9",
        "context_with_next_sentence": true
    },
    {
        "source_sentence": "願說此義。",
        "from": "T10n0286_001:0499b12_10",
        "context_with_next_sentence": true
    },
    {
        "source_sentence": "諸佛護念，加以神力，令人信受，不可破壞。」",
        "from": "T10n0286_001:0499b12_11",
        "context_with_next_sentence": true
    },
    {
        "source_sentence": "爾時，解脫月菩薩欲顯此義而說偈言：「善哉智慧子！",
        "from": "T10n0286_001:0499b13_12",
        "context_with_next_sentence": true
    },
    {
        "source_sentence": "　　清淨行具足。",
        "from": "T10n0286_001:0499b15_13",
        "context_with_next_sentence": true
    },
    {
        "source_sentence": "　願說十地行，　　所入十地法，　具足於智慧，　　得以成菩提。",
        "from": "T10n0286_001:0499b16_0",
        "context_with_next_sentence": true
    },
    {
        "source_sentence": "　所有十方佛，　　最勝人中尊，　皆共護念汝，　　說是十地義。",
        "from": "T10n0286_001:0499b18_0",
        "context_with_next_sentence": true
    },
    {
        "source_sentence": "　十地為根本，　　是名智行處，　亦為究竟道，　　佛無量法聚。",
        "from": "T10n0286_001:0499b20_0",
        "context_with_next_sentence": true
    },
    {
        "source_sentence": "　譬如諸文字，　　皆攝在初章；　諸佛功德智，　　十地為根本。」",
        "from": "T10n0286_001:0499b22_0",
        "context_with_next_sentence": true
    },
    {
        "source_sentence": "爾時，諸菩薩一時同聲以偈請金剛藏菩薩言：「上妙智慧人！",
        "from": "T10n0286_001:0499b24_0",
        "context_with_next_sentence": true
    },
    {
        "source_sentence": "　　樂說無有量，　德重如山王，　　哀愍說十地。",
        "from": "T10n0286_001:0499b26_1",
        "context_with_next_sentence": true
    },
    {
        "source_sentence": "　戒念慧清淨，　　說是十地義，　十力之根本，　　無閡智本行。",
        "from": "T10n0286_001:0499b28_0",
        "context_with_next_sentence": true
    },
    {
        "source_sentence": "　戒定慧功德，　　集在仁者心，　憍慢諸邪見，　　皆悉已滅盡。",
        "from": "T10n0286_001:0499c01_0",
        "context_with_next_sentence": true
    },
    {
        "source_sentence": "　是眾無疑心，　　唯願聞善說，　譬如渴思水、　　如飢思美食、　如病思良醫、　　如蜂欲食蜜，　我等亦如是，　　聞甘露法味。",
        "from": "T10n0286_001:0499c03_0",
        "context_with_next_sentence": true
    },
    {
        "source_sentence": "　是故曠大意，　　願開初地門，　乃至第十地，　　次第為我說。」",
        "from": "T10n0286_001:0499c07_0",
        "context_with_next_sentence": true
    },
    {
        "source_sentence": "爾時，釋迦牟尼佛從眉間白毫相放菩薩力明光焰，百千阿僧祇光以為眷屬。",
        "from": "T10n0286_001:0499c09_0",
        "context_with_next_sentence": true
    },
    {
        "source_sentence": "放斯光已，普照十方諸佛世界靡不周遍，三惡道苦皆得休息，悉照十方諸佛大會說法之眾，顯現如來不思議力。",
        "from": "T10n0286_001:0499c10_1",
        "context_with_next_sentence": true
    },
    {
        "source_sentence": "是光明遍照十方諸佛大會諸菩薩身已，於上虛空中成大光明雲臺。",
        "from": "T10n0286_001:0499c13_2",
        "context_with_next_sentence": true
    },
    {
        "source_sentence": "十方諸佛亦復如是，從眉間白毫相俱放菩薩力明光焰，百千阿僧祇光以為眷屬，普現如來不思議力，悉照一切諸佛大會及照娑婆世界釋迦牟尼佛、大眾、并照金剛藏菩薩摩訶薩及師子座。",
        "from": "T10n0286_001:0499c14_3",
        "context_with_next_sentence": true
    },
    {
        "source_sentence": "照已，於上虛空中成大光明雲臺。",
        "from": "T10n0286_001:0499c19_4",
        "context_with_next_sentence": true
    },
    {
        "source_sentence": "時諸大光明雲臺中，諸佛神力故，而說偈言：「無等等諸佛，　　功德如虛空，　十力無畏等，　　最尊世間主。",
        "from": "T10n0286_001:0499c20_5",
        "context_with_next_sentence": true
    },
    {
        "source_sentence": "　於釋迦佛前，　　而現此神力，　以佛力開現，　　法王師子藏。",
        "from": "T10n0286_001:0499c24_0",
        "context_with_next_sentence": true
    },
    {
        "source_sentence": "　說諸地所行、　　諸地義差別，　承諸佛力說，　　無有能壞者。",
        "from": "T10n0286_001:0499c26_0",
        "context_with_next_sentence": true
    },
    {
        "source_sentence": "　若人聞法寶，　　則為諸佛護，　漸次具諸地，　　得以成佛道。",
        "from": "T10n0286_001:0499c28_0",
        "context_with_next_sentence": true
    },
    {
        "source_sentence": "　若人堪任聞，　　雖在於大海，　及劫盡火中，　　必得聞此經；　若人癡疑悔，　　終不能得聞。",
        "from": "T10n0286_001:0500a01_0",
        "context_with_next_sentence": true
    },
    {
        "source_sentence": "　是故今佛子，　　說諸地智道、　入勢力觀法，　　次第而修行，　得至於餘地，　　各得所利益。",
        "from": "T10n0286_001:0500a04_0",
        "context_with_next_sentence": true
    },
    {
        "source_sentence": "　利一切世間，　　願說勿令斷。」",
        "from": "T10n0286_001:0500a07_0",
        "context_with_next_sentence": true
    },
    {
        "source_sentence": "爾時，金剛藏菩薩觀察十方，欲令大眾增益信敬而說偈言：「諸佛聖主道，　　微妙甚難解，　非思量所得，　　唯智者行處。",
        "from": "T10n0286_001:0500a08_0",
        "context_with_next_sentence": true
    },
    {
        "source_sentence": "　其性從本來，　　寂然無生滅；　從本以來空，　　滅除諸苦惱；　遠離於諸趣，　　等同涅槃相。",
        "from": "T10n0286_001:0500a12_0",
        "context_with_next_sentence": true
    },
    {
        "source_sentence": "　無中亦無後，　　非言辭所說，　出過於三世，　　其相如虛空。",
        "from": "T10n0286_001:0500a15_0",
        "context_with_next_sentence": true
    },
    {
        "source_sentence": "　諸佛所行處，　　清淨深寂滅，　言說所難及；　　地行亦如是，　說之猶尚難，　　何況以示人？",
        "from": "T10n0286_001:0500a17_0",
        "context_with_next_sentence": true
    },
    {
        "source_sentence": "　諸佛之智慧，　　離諸心數道，　不可得思議，　　非有陰界入，　但以智可知，　　非識之所及。",
        "from": "T10n0286_001:0500a20_0",
        "context_with_next_sentence": true
    },
    {
        "source_sentence": "　如空迹難說，　　何可示其相？",
        "from": "T10n0286_001:0500a23_0",
        "context_with_next_sentence": true
    },
    {
        "source_sentence": "　十地義如是，　　非無邊心知。",
        "from": "T10n0286_001:0500a24_0",
        "context_with_next_sentence": true
    },
    {
        "source_sentence": "　是事雖為難，　　發願行慈悲，　漸次具諸地，　　非心所能及。",
        "from": "T10n0286_001:0500a25_0",
        "context_with_next_sentence": true
    },
    {
        "source_sentence": "　如是諸地行，　　微妙甚難見，　不可以心知，　　當承佛力說。",
        "from": "T10n0286_001:0500a27_0",
        "context_with_next_sentence": true
    },
    {
        "source_sentence": "　汝等當恭敬，　　咸共一心聽，　諸地相入行，　　修習出法門。",
        "from": "T10n0286_001:0500a29_0",
        "context_with_next_sentence": true
    },
    {
        "source_sentence": "　於無量億劫，　　說之不可盡，　今如實略說，　　其義無有餘。",
        "from": "T10n0286_001:0500b02_0",
        "context_with_next_sentence": true
    },
    {
        "source_sentence": "　一心恭敬待，　　今承佛力說，　大音唱因喻，　　義名不相違。",
        "from": "T10n0286_001:0500b04_0",
        "context_with_next_sentence": true
    },
    {
        "source_sentence": "　佛神力無量，　　今皆在我身，　我之所說者，　　如大海一渧。」",
        "from": "T10n0286_001:0500b06_0",
        "context_with_next_sentence": true
    },
    {
        "source_sentence": "金剛藏菩薩說此偈已，告於大眾：「諸佛子！",
        "from": "T10n0286_001:0500b08_0",
        "context_with_next_sentence": true
    },
    {
        "source_sentence": "若眾生厚集善根、修諸善行、善集助道法、供養諸佛、集諸清白法、為善知識所護、入深廣心、信樂大法心、多向慈悲、好求佛智慧，如是眾生乃能發阿耨多羅三藐三菩提心，為得一切種智故、為得十力故、為得大無畏故、為得具足佛法故、為救一切世間故、為淨大慈悲心故、為向十方無餘無閡智故、為淨一切佛國令無餘故、為於一念中知三世事故、為自在轉大法輪廣示現佛神力故，諸菩薩摩訶薩生如是心。",
        "from": "T10n0286_001:0500b08_1",
        "context_with_next_sentence": true
    },
    {
        "source_sentence": "「諸佛子！",
        "from": "T10n0286_001:0500b18_2",
        "context_with_next_sentence": true
    },
    {
        "source_sentence": "是心以大悲為首、智慧增上、方便所護、直心深心淳至，量同佛力，善籌量眾生力、佛力，趣向無閡智、隨順自然智，能受一切佛法，以智慧教化，廣大如法性、究竟如虛空，盡於後際。",
        "from": "T10n0286_001:0500b18_3",
        "context_with_next_sentence": true
    },
    {
        "source_sentence": "「諸佛子！",
        "from": "T10n0286_001:0500b22_4",
        "context_with_next_sentence": true
    },
    {
        "source_sentence": "菩薩生如是心，即時過凡夫地、入菩薩位、生在佛家、種姓無可譏嫌、過一切世間道、入出世間道、住菩薩法中、在諸菩薩數等、入三世如來種中，畢定究竟阿耨多羅三藐三菩提。",
        "from": "T10n0286_001:0500b22_5",
        "context_with_next_sentence": true
    },
    {
        "source_sentence": "菩薩住如是法，名住歡喜地，以不動法故。",
        "from": "T10n0286_001:0500b26_6",
        "context_with_next_sentence": true
    },
    {
        "source_sentence": "「諸佛子！",
        "from": "T10n0286_001:0500b27_7",
        "context_with_next_sentence": true
    },
    {
        "source_sentence": "菩薩摩訶薩住是歡喜地，多喜、多信、多清淨、多踊悅、多調柔、多堪受，不好鬪諍、不好惱亂眾生、不好瞋恨。",
        "from": "T10n0286_001:0500b27_8",
        "context_with_next_sentence": true
    },
    {
        "source_sentence": "「諸佛子！",
        "from": "T10n0286_001:0500c01_9",
        "context_with_next_sentence": true
    },
    {
        "source_sentence": "諸菩薩住是歡喜地，念諸佛故生歡喜心、念諸佛法故生歡喜心、念諸菩薩摩訶薩故生歡喜心、念諸菩薩所行故生歡喜心、念諸波羅蜜清淨相故生歡喜心、念諸菩薩與眾殊勝故生歡喜心、念諸菩薩力不可壞故生歡喜心、念諸如來教化法故生歡喜心、念能為利益眾生故生歡喜心、念一切佛一切菩薩所入智慧門方便故生歡喜心。",
        "from": "T10n0286_001:0500c01_10",
        "context_with_next_sentence": true
    },
    {
        "source_sentence": "「諸佛子！",
        "from": "T10n0286_001:0500c09_0",
        "context_with_next_sentence": true
    },
    {
        "source_sentence": "菩薩復作是念：『我轉離一切世間界生歡喜心、入一切佛平等中生歡喜心、遠離凡夫地生歡喜心、近到智慧地生歡喜心、斷一切惡道生歡喜心、與一切眾生作依止生歡喜心、近見一切諸佛生歡喜心、生諸佛境界生歡喜心、入一切諸菩薩數生歡喜心、我離一切驚怖毛竪等生歡喜心。』",
        "from": "T10n0286_001:0500c09_1",
        "context_with_next_sentence": true
    },
    {
        "source_sentence": "所以者何？",
        "from": "T10n0286_001:0500c15_2",
        "context_with_next_sentence": true
    },
    {
        "source_sentence": "是菩薩摩訶薩得歡喜地，所有諸怖畏即皆遠離，所謂不活畏、惡名畏、死畏、墮惡道畏、大眾威德畏，離如是等一切諸畏。",
        "from": "T10n0286_001:0500c16_0",
        "context_with_next_sentence": true
    },
    {
        "source_sentence": "何以故？",
        "from": "T10n0286_001:0500c18_1",
        "context_with_next_sentence": true
    },
    {
        "source_sentence": "是菩薩離我相故，尚不貪身，何況所用之事？",
        "from": "T10n0286_001:0500c18_2",
        "context_with_next_sentence": true
    },
    {
        "source_sentence": "是故，無有不活畏也。",
        "from": "T10n0286_001:0500c19_3",
        "context_with_next_sentence": true
    },
    {
        "source_sentence": "心不悕望供養恭敬——我應供養眾生、供給所須——是故無有惡名畏也。",
        "from": "T10n0286_001:0500c20_4",
        "context_with_next_sentence": true
    },
    {
        "source_sentence": "離我見、無我相故，無有死畏。",
        "from": "T10n0286_001:0500c21_5",
        "context_with_next_sentence": true
    },
    {
        "source_sentence": "又作是念：『我若死已，生必不離諸佛、菩薩。』",
        "from": "T10n0286_001:0500c22_6",
        "context_with_next_sentence": true
    },
    {
        "source_sentence": "是故無有墮惡道畏。",
        "from": "T10n0286_001:0500c23_7",
        "context_with_next_sentence": true
    },
    {
        "source_sentence": "『我所志樂無與等者，何況有勝？』",
        "from": "T10n0286_001:0500c24_0",
        "context_with_next_sentence": true
    },
    {
        "source_sentence": "是故無有大眾威德畏也。",
        "from": "T10n0286_001:0500c24_1",
        "context_with_next_sentence": true
    },
    {
        "source_sentence": "諸佛子！",
        "from": "T10n0286_001:0500c25_2",
        "context_with_next_sentence": true
    },
    {
        "source_sentence": "如是，菩薩離諸驚怖毛竪等事。",
        "from": "T10n0286_001:0500c25_3",
        "context_with_next_sentence": true
    },
    {
        "source_sentence": "「諸佛子！",
        "from": "T10n0286_001:0500c26_4",
        "context_with_next_sentence": true
    },
    {
        "source_sentence": "是菩薩以大悲為首，深大心堅固，轉復勤修一切善根，所謂：以信心增上多行淨心、解心清淨多以信心。",
        "from": "T10n0286_001:0500c26_5",
        "context_with_next_sentence": true
    },
    {
        "source_sentence": "分別起悲愍心成就大慈，心不疲懈，以慚愧莊嚴成就忍辱柔和。",
        "from": "T10n0286_001:0500c28_6",
        "context_with_next_sentence": true
    },
    {
        "source_sentence": "敬順諸佛教法，信重尊貴，日夜常修善根無厭；親近善知識，常愛樂法，求多聞無厭。",
        "from": "T10n0286_001:0501a01_7",
        "context_with_next_sentence": true
    },
    {
        "source_sentence": "如所觀法正觀，心不貪著，不求利養、名聞、恭敬，一切資生之物心無慳悋，常生實心無有厭足。",
        "from": "T10n0286_001:0501a03_8",
        "context_with_next_sentence": true
    },
    {
        "source_sentence": "貪樂一切智地，常欲得諸佛力、無畏、不共法，求助諸波羅蜜法，離諸諂曲。",
        "from": "T10n0286_001:0501a05_9",
        "context_with_next_sentence": true
    },
    {
        "source_sentence": "如說能行，常行實語，不污諸佛家，不捨菩薩學戒，生薩婆若。",
        "from": "T10n0286_001:0501a07_10",
        "context_with_next_sentence": true
    },
    {
        "source_sentence": "心不動如大山王，不樂一切世間諸事，成就出世間善根，集助菩提分法無有厭足，常求勝中勝道。",
        "from": "T10n0286_001:0501a08_11",
        "context_with_next_sentence": true
    },
    {
        "source_sentence": "諸佛子！",
        "from": "T10n0286_001:0501a10_12",
        "context_with_next_sentence": true
    },
    {
        "source_sentence": "菩薩摩訶薩成就如是淨治地法，名為安住菩薩歡喜地。",
        "from": "T10n0286_001:0501a10_13",
        "context_with_next_sentence": true
    },
    {
        "source_sentence": "「菩薩如是安住歡喜地，發諸大願，生如是決定心，所謂：我當供養一切諸佛，皆無有餘，一切供養之具隨意供養，心解清淨，發如是大願，廣大如法性、究竟如虛空，盡未來際、盡供養一切劫中所有諸佛，以大供養具無有休息。",
        "from": "T10n0286_001:0501a12_14",
        "context_with_next_sentence": true
    },
    {
        "source_sentence": "又，一切諸佛所說經法皆悉受持，攝一切諸佛阿耨多羅三藐三菩提故，一切諸佛所教化法悉皆隨順、一切諸佛法皆能守護，發如是大願，廣大如法性、究竟如虛空，盡未來際、盡皆守護一切劫中一切佛法，無有休息。",
        "from": "T10n0286_001:0501a17_15",
        "context_with_next_sentence": true
    },
    {
        "source_sentence": "「又，一切世界一切諸佛從兜率天來下入胎，及在胎中、初生時、出家時、成佛道時，悉當勸請轉大法輪、示入大涅槃。",
        "from": "T10n0286_001:0501a22_16",
        "context_with_next_sentence": true
    },
    {
        "source_sentence": "我於爾時盡往供養，攝法為首，三時轉故，發如是大願，廣大如法性、究竟如虛空，盡未來際、盡一切劫奉迎供養一切諸佛，無有休息。",
        "from": "T10n0286_001:0501a24_17",
        "context_with_next_sentence": true
    },
    {
        "source_sentence": "「又，一切諸菩薩所行，廣大高遠無量、不可壞、無有分別，諸波羅蜜所攝、諸地所淨，生諸助道法，有相、無相，道有成、有壞；一切菩薩所行、諸地道及諸波羅蜜本行教化，令其受行，心得增長，發如是大願，廣大如法性、究竟如虛空，盡未來際、盡一切劫中諸菩薩所行，以法教化成熟眾生，無有休息。",
        "from": "T10n0286_001:0501a27_18",
        "context_with_next_sentence": true
    },
    {
        "source_sentence": "「又，一切眾生，若有色、若無色，若有想、若無想，若非有想、非無想，若卵生、若胎生，若濕生、若化生，三界繫入於六道，在一切生處名色所攝，為教化成熟一切眾生、斷一切世間道、令住佛法、集一切智慧使無有餘，發如是大願，廣大如法性、究竟如虛空，盡未來際、盡一切劫，教化一切眾生，無有休息。",
        "from": "T10n0286_001:0501b05_19",
        "context_with_next_sentence": true
    },
    {
        "source_sentence": "「又，一切世間廣狹極高，無量不可分別、不可移動、不可說麁細，正住、倒住，首足相對、平坦圓方；隨入如是世間，智如帝網，經幻事差別，如是，十方世界差別皆現前知。",
        "from": "T10n0286_001:0501b12_20",
        "context_with_next_sentence": true
    },
    {
        "source_sentence": "發如是大願，廣大如法性、究竟如虛空，盡未來世、盡一切劫，如是世界皆現前淨知，無有休息。",
        "from": "T10n0286_001:0501b16_0",
        "context_with_next_sentence": true
    },
    {
        "source_sentence": "「又，以一切佛土入一佛土、一佛土入一切佛土，一一佛土無量光明莊嚴、離諸垢穢、具足清淨道，有無量智慧眾生悉滿其中，常有諸佛大神通力隨眾生心而為示現，發如是大願，廣大如法性、究竟如虛空，盡未來際、盡一切劫清淨如是國土，無有休息。",
        "from": "T10n0286_001:0501b18_1",
        "context_with_next_sentence": true
    },
    {
        "source_sentence": "「又，一切菩薩同心同學，共集諸善，無有怨嫉，俱緣一事，等心和合，常不相離。",
        "from": "T10n0286_001:0501b24_0",
        "context_with_next_sentence": true
    },
    {
        "source_sentence": "隨意能現佛身，自於心中悉能解知諸佛神力、智力。",
        "from": "T10n0286_001:0501b25_1",
        "context_with_next_sentence": true
    },
    {
        "source_sentence": "常得隨意神通，悉能遊行一切國土，一切佛會皆現身相、一切生處普生其中，有如是不可思議大智慧、具足菩薩行。",
        "from": "T10n0286_001:0501b26_2",
        "context_with_next_sentence": true
    },
    {
        "source_sentence": "發如是大願，廣大如法性、究竟如虛空，盡未來世、盡一切劫行如是大智慧道，無有休息。",
        "from": "T10n0286_001:0501b29_3",
        "context_with_next_sentence": true
    },
    {
        "source_sentence": "「又，乘不退輪行一切菩薩道，身、口、意業所作不空，眾生見者即必定佛法、聞我音聲即得真實智慧道、有見我者心即歡喜，離諸煩惱，如大藥樹王。",
        "from": "T10n0286_001:0501c02_4",
        "context_with_next_sentence": true
    },
    {
        "source_sentence": "為得如是心，行諸菩薩道，發如是大願，廣大如法性、究竟如虛空，盡未來世、盡一切劫行不退道，所作不空，無有休息。",
        "from": "T10n0286_001:0501c05_5",
        "context_with_next_sentence": true
    },
    {
        "source_sentence": "「又，於一切世界皆得阿耨多羅三藐三菩提，於一毛頭示身入胎、出家、坐道場、成佛道、轉法輪、度眾生、示大涅槃。",
        "from": "T10n0286_001:0501c08_6",
        "context_with_next_sentence": true
    },
    {
        "source_sentence": "現諸如來大神智力，隨一切眾生所應度者，念念中得佛道、度眾生、滅苦惱，知一切法如涅槃相。",
        "from": "T10n0286_001:0501c11_7",
        "context_with_next_sentence": true
    },
    {
        "source_sentence": "以一音聲令一切眾生皆使歡喜，示大涅槃而不斷菩薩所行，示眾生大智地，使知一切法皆是假偽。",
        "from": "T10n0286_001:0501c13_8",
        "context_with_next_sentence": true
    },
    {
        "source_sentence": "大智慧、大神通自在變化故，發如是大願，廣大如法性、究竟如虛空，盡未來際、盡一切劫得佛道事，求大智慧、大神通等，無有休息。",
        "from": "T10n0286_001:0501c15_9",
        "context_with_next_sentence": true
    },
    {
        "source_sentence": "「諸佛子！",
        "from": "T10n0286_001:0501c18_10",
        "context_with_next_sentence": true
    },
    {
        "source_sentence": "菩薩住歡喜地，以十願為首，生如是等百萬阿僧祇大願。",
        "from": "T10n0286_001:0501c18_11",
        "context_with_next_sentence": true
    },
    {
        "source_sentence": "以十不可盡法而生是願，為滿此願勤行精進。",
        "from": "T10n0286_001:0501c20_12",
        "context_with_next_sentence": true
    },
    {
        "source_sentence": "何等為十？",
        "from": "T10n0286_001:0501c21_13",
        "context_with_next_sentence": true
    },
    {
        "source_sentence": "一、眾生不可盡，二、世間不可盡，三、虛空不可盡，四、法性不可盡，五、涅槃不可盡，六、佛出世不可盡，七、諸佛智慧不可盡，八、心緣不可盡，九、起智不可盡，十、世間道種、法道種、智慧道種不可盡。",
        "from": "T10n0286_001:0501c21_14",
        "context_with_next_sentence": true
    },
    {
        "source_sentence": "如眾生盡，我願乃盡；如世間盡、如虛空盡、如法性盡、如涅槃盡、如佛出世盡、如諸佛智慧盡、如心緣盡、如起智慧盡、如道種盡，我願乃盡。",
        "from": "T10n0286_001:0501c25_15",
        "context_with_next_sentence": true
    },
    {
        "source_sentence": "而眾生實不可盡，世間、虛空、法性、涅槃、佛出世、諸佛智慧、心緣、起智、道種實不可盡，我是諸願福德亦不可盡。",
        "from": "T10n0286_001:0501c28_16",
        "context_with_next_sentence": true
    },
    {
        "source_sentence": "「諸佛子！",
        "from": "T10n0286_001:0502a02_17",
        "context_with_next_sentence": true
    },
    {
        "source_sentence": "菩薩決定發是大願，則得利安心、柔軟心、調順心、善心、寂滅心、和潤心、直心、不亂心、不嬈心、不濁心。",
        "from": "T10n0286_001:0502a02_18",
        "context_with_next_sentence": true
    },
    {
        "source_sentence": "如是則成信者，樂心信相，分別功德。",
        "from": "T10n0286_001:0502a04_19",
        "context_with_next_sentence": true
    },
    {
        "source_sentence": "信諸佛本所行道、信行諸波羅蜜而得增長、信善入諸地得殊勝功德、信得成佛十力、信具足四無所畏、信不共法不可壞、信諸佛法不可思議、信諸佛力無中無邊、信諸如來無量行門、信從因緣以成果報。",
        "from": "T10n0286_001:0502a05_20",
        "context_with_next_sentence": true
    },
    {
        "source_sentence": "舉要言之，信諸菩薩普行諸佛功德、智慧、威神力等。",
        "from": "T10n0286_001:0502a10_21",
        "context_with_next_sentence": true
    },
    {
        "source_sentence": "「諸佛子！",
        "from": "T10n0286_001:0502a11_22",
        "context_with_next_sentence": true
    },
    {
        "source_sentence": "菩薩作是念：『諸佛正法，如是甚深、如是離相、如是寂滅、如是空、如是無相、如是無作、如是無染、如是無量、如是廣大、如是難壞。",
        "from": "T10n0286_001:0502a11_23",
        "context_with_next_sentence": true
    },
    {
        "source_sentence": "而諸凡夫心墮邪見、為無明癡冥蔽其慧眼、常立憍慢幢、墮在渴愛網、隨順諂曲、常懷慳嫉，而作後身生處因緣。",
        "from": "T10n0286_001:0502a14_24",
        "context_with_next_sentence": true
    },
    {
        "source_sentence": "多集貪欲、瞋恚、愚癡，起諸重業，嫌恨猛風吹罪心火，常令熾盛，有所施作皆與顛倒相應。",
        "from": "T10n0286_001:0502a17_25",
        "context_with_next_sentence": true
    },
    {
        "source_sentence": "欲流、有流、無明流、見流相續，起心意識種，於三界地生苦惱牙，所謂：名色和合，增長六入；諸入外塵，相對生觸；觸因緣故，生諸受；深樂受故，生渴愛；渴愛增益故，生取；取增長故，復起後有；有因緣故，有生、老、死，憂、悲、苦惱。",
        "from": "T10n0286_001:0502a19_26",
        "context_with_next_sentence": true
    },
    {
        "source_sentence": "如是因緣集諸苦聚，眾生受諸苦惱，是中無我、無我所，無作者、無受者、無知者，如草木、瓦石、又亦如影。",
        "from": "T10n0286_001:0502a24_27",
        "context_with_next_sentence": true
    },
    {
        "source_sentence": "凡夫可愍，不知不覺而受苦惱。』",
        "from": "T10n0286_001:0502a26_28",
        "context_with_next_sentence": true
    },
    {
        "source_sentence": "「菩薩於此見諸眾生不免諸苦，即生大悲智慧：『是諸眾生，我等應救。』",
        "from": "T10n0286_001:0502a27_29",
        "context_with_next_sentence": true
    },
    {
        "source_sentence": "又欲令住畢竟佛道之樂，即生大慈智慧。",
        "from": "T10n0286_001:0502a29_30",
        "context_with_next_sentence": true
    },
    {
        "source_sentence": "菩薩摩訶薩隨順如是大慈悲法，以深妙心住在初地，於一切物無所貪惜。",
        "from": "T10n0286_001:0502b01_31",
        "context_with_next_sentence": true
    },
    {
        "source_sentence": "尊重諸佛大妙智故，學行大捨，即時所有可施之物盡能施與，所謂：穀麥、庫藏、金銀、摩尼珠、車璩、馬瑙、琉璃、珊瑚、琥珀、珂貝、瓔珞、嚴身之具、諸珍寶等，及象馬車乘、輦輿、人民、奴婢、眷屬、國土、城邑、聚落、廬舍、園林遊觀、妻子、男女、一切所愛，皆悉捨與，頭、目、耳、鼻、支節、手、足舉身皆與，深重佛智故而不貪惜，菩薩摩訶薩住於初地能行大捨。",
        "from": "T10n0286_001:0502b02_32",
        "context_with_next_sentence": true
    },
    {
        "source_sentence": "「是菩薩以大悲心、大捨心救一切眾生故，轉勤推求世間、出世間利益勝事，心無疲懈，是故，菩薩生無疲惓功德。",
        "from": "T10n0286_001:0502b10_33",
        "context_with_next_sentence": true
    },
    {
        "source_sentence": "於諸經書能自開解，是故生知經書功德。",
        "from": "T10n0286_001:0502b12_34",
        "context_with_next_sentence": true
    },
    {
        "source_sentence": "得如是知經書智慧，善能籌量應作、不應作，於上中下眾生隨宜而行，隨有依止來親近者隨力利益，是故，菩薩生世智功德。",
        "from": "T10n0286_001:0502b13_35",
        "context_with_next_sentence": true
    },
    {
        "source_sentence": "得世智功德則知時、知量，慚愧莊嚴，修習自利利彼之道，是故則生慚愧功德。",
        "from": "T10n0286_001:0502b16_36",
        "context_with_next_sentence": true
    },
    {
        "source_sentence": "如是功德行中精勤修行，心不懈退，是精進不退功德，即時得堪受力；得堪受力已，勤行供養諸佛，隨佛所說，如說而行。",
        "from": "T10n0286_001:0502b18_37",
        "context_with_next_sentence": true
    },
    {
        "source_sentence": "「諸佛子！",
        "from": "T10n0286_001:0502b21_38",
        "context_with_next_sentence": true
    },
    {
        "source_sentence": "是菩薩悉知生起如是清淨地法，所謂：信、慈、悲、捨、不疲惓、知諸經書、善解世法、慚愧、堪受力、供養諸佛、如所說行。",
        "from": "T10n0286_001:0502b21_39",
        "context_with_next_sentence": true
    },
    {
        "source_sentence": "「又，是菩薩住歡喜地，以發願故，廣見於諸佛，數百、數千、數萬億那由他佛。",
        "from": "T10n0286_001:0502b24_0",
        "context_with_next_sentence": true
    },
    {
        "source_sentence": "菩薩見諸佛時，心大歡喜，深心愛敬，以菩薩樂具供養諸佛及供養僧，以是福德皆迴向阿耨多羅三藐三菩提。",
        "from": "T10n0286_001:0502b25_1",
        "context_with_next_sentence": true
    },
    {
        "source_sentence": "是菩薩因供養諸佛故，生教化眾生法，多以二攝攝取眾生——所謂布施、愛語——後二攝法，但以信解力，行未善通達。",
        "from": "T10n0286_001:0502b28_2",
        "context_with_next_sentence": true
    },
    {
        "source_sentence": "「是菩薩隨所供養諸佛、教化眾生，皆能受行清淨地法，如是諸功德皆自然迴向薩婆若，轉益明顯，堪任有用。",
        "from": "T10n0286_001:0502c01_3",
        "context_with_next_sentence": true
    },
    {
        "source_sentence": "譬如，佛子！",
        "from": "T10n0286_001:0502c04_4",
        "context_with_next_sentence": true
    },
    {
        "source_sentence": "金師鍊金，隨以火力調柔可用，增益光色。",
        "from": "T10n0286_001:0502c04_5",
        "context_with_next_sentence": true
    },
    {
        "source_sentence": "如是，菩薩隨供養諸佛、教化眾生、受行清淨諸地之法，此諸功德皆自然迴向薩婆若，轉益明顯，隨意所用。",
        "from": "T10n0286_001:0502c05_6",
        "context_with_next_sentence": true
    },
    {
        "source_sentence": "「又，諸佛子！",
        "from": "T10n0286_001:0502c08_0",
        "context_with_next_sentence": true
    },
    {
        "source_sentence": "菩薩摩訶薩於初地中相貌、得果，應從諸佛、菩薩、善知識所諮受請問成地之法，不應厭廢。",
        "from": "T10n0286_001:0502c08_1",
        "context_with_next_sentence": true
    },
    {
        "source_sentence": "是菩薩住初地中，應於諸佛菩薩、善知識所諮受、請問第二地中相貌、得果，無有厭足；如是，第三、第四、第五、第六、第七、第八、第九、第十地中相貌、得果，應從諸佛、菩薩、善知識所諮受、請問成十地法，無有廢厭。",
        "from": "T10n0286_001:0502c10_2",
        "context_with_next_sentence": true
    },
    {
        "source_sentence": "「是菩薩悉應善知諸地逆順法、善知諸地成壞、善知諸地相貌因果、善知諸地得捨、善知諸地清淨行分、善知諸地從一地至一地行、善知諸地是處非是處、善知諸地轉所住處、善知諸地初事後事差別、善知諸地得不退轉相，乃至善知一切菩薩清淨地法、善知入如來智地。",
        "from": "T10n0286_001:0502c15_0",
        "context_with_next_sentence": true
    },
    {
        "source_sentence": "「諸佛子！",
        "from": "T10n0286_001:0502c21_1",
        "context_with_next_sentence": true
    },
    {
        "source_sentence": "如是，諸菩薩善知諸地相——未發、初地乃至十地——知無障閡，得諸地智慧光明故，能得諸佛智慧光明。",
        "from": "T10n0286_001:0502c21_2",
        "context_with_next_sentence": true
    },
    {
        "source_sentence": "「諸佛子！",
        "from": "T10n0286_001:0502c23_3",
        "context_with_next_sentence": true
    },
    {
        "source_sentence": "如大商主多將賈人欲至大城，應先問道路、退還過咎、在道利害。",
        "from": "T10n0286_001:0502c23_4",
        "context_with_next_sentence": true
    },
    {
        "source_sentence": "未發初處知道宿時，乃至善知到彼城事，能以智慧思惟籌量，具諸資用令無所乏，正導人眾得至大城，於險道中免諸患難，身及諸人皆無憂惱。",
        "from": "T10n0286_001:0502c25_5",
        "context_with_next_sentence": true
    },
    {
        "source_sentence": "「諸佛子！",
        "from": "T10n0286_001:0502c28_6",
        "context_with_next_sentence": true
    },
    {
        "source_sentence": "菩薩摩訶薩亦復如是，住初地而善知諸地逆順法，乃至善知淨一切菩薩清淨地法、善知入如來智地。",
        "from": "T10n0286_001:0502c29_7",
        "context_with_next_sentence": true
    },
    {
        "source_sentence": "「爾時，菩薩集大福德智慧資糧，為眾生商主隨宜教化，令出生死險難惡處，示安隱道，乃至令住薩婆若智慧大城，無諸衰惱。",
        "from": "T10n0286_001:0503a03_0",
        "context_with_next_sentence": true
    },
    {
        "source_sentence": "是故，諸佛子！",
        "from": "T10n0286_001:0503a05_1",
        "context_with_next_sentence": true
    },
    {
        "source_sentence": "菩薩摩訶薩常應心不疲惓，勤修諸地本行，乃至善知入如來智地。",
        "from": "T10n0286_001:0503a06_2",
        "context_with_next_sentence": true
    },
    {
        "source_sentence": "「諸佛子！",
        "from": "T10n0286_001:0503a07_3",
        "context_with_next_sentence": true
    },
    {
        "source_sentence": "是名『略說菩薩摩訶薩入歡喜地門』，廣說則有無量百千萬億阿僧祇事。",
        "from": "T10n0286_001:0503a07_4",
        "context_with_next_sentence": true
    },
    {
        "source_sentence": "「菩薩摩訶薩住在此地多作閻浮提王，豪貴自在，常護正法，能以布施攝取眾生，善除眾生慳貪之垢，常行大施而不窮匱。",
        "from": "T10n0286_001:0503a09_5",
        "context_with_next_sentence": true
    },
    {
        "source_sentence": "所作善業——若布施、若愛語、若利益、若同事——是諸福德皆不離念佛、不離念法、不離念諸菩薩摩訶薩伴、不離念諸菩薩所行道、不離念諸波羅蜜、不離念十地，不離念諸力、無畏、不共法，乃至不離念具足一切種智。",
        "from": "T10n0286_001:0503a12_6",
        "context_with_next_sentence": true
    },
    {
        "source_sentence": "常生是心：『我當於一切眾生之中為首、為勝、為大、為妙、為上、為無上、為導、為將、為師、為尊，乃至於一切眾生中為依止者。』",
        "from": "T10n0286_001:0503a17_7",
        "context_with_next_sentence": true
    },
    {
        "source_sentence": "「諸佛子！",
        "from": "T10n0286_001:0503a19_8",
        "context_with_next_sentence": true
    },
    {
        "source_sentence": "是菩薩摩訶薩若欲捨家勤行精進，須臾之間於佛法中便能捨家、妻子、五欲。",
        "from": "T10n0286_001:0503a20_0",
        "context_with_next_sentence": true
    },
    {
        "source_sentence": "得出家已，勤行精進，須臾之間得百三昧，得見百佛、知百佛神力、能動百佛世界、能飛過百佛世界、能照百佛世界、能教化百佛世界眾生、能住壽百劫、能知過去未來世各百劫事、能善入百法門、能變身為百，於一一身能示百菩薩以為眷屬——若以願力，自在示現過於此數，若干百千萬億那由他不可計知。」",
        "from": "T10n0286_001:0503a21_1",
        "context_with_next_sentence": true
    },
    {
        "source_sentence": "爾時，金剛藏菩薩摩訶薩欲重明此義而說偈言：「若有諸眾生，　　厚修集善根，　成就於白法，　　親近於諸佛，　清淨信力大，　　隨順慈悲心，　如是人能發，　　無量之佛智。",
        "from": "T10n0286_001:0503a28_2",
        "context_with_next_sentence": true
    },
    {
        "source_sentence": "　諸佛一切智，　　無量力清淨、　堪受力堅牢，　　成就諸佛法。",
        "from": "T10n0286_001:0503b05_0",
        "context_with_next_sentence": true
    },
    {
        "source_sentence": "　悲心救世間，　　淨修諸佛國，　敷演轉法輪，　　發此無上願。",
        "from": "T10n0286_001:0503b07_0",
        "context_with_next_sentence": true
    },
    {
        "source_sentence": "　一念知三世，　　而無有別異，　種種時差別，　　以示於世間。",
        "from": "T10n0286_001:0503b09_0",
        "context_with_next_sentence": true
    },
    {
        "source_sentence": "　略說則盡求，　　諸佛之功德，　發於廣大心，　　猶若如虛空。",
        "from": "T10n0286_001:0503b11_0",
        "context_with_next_sentence": true
    },
    {
        "source_sentence": "　悲心智慧首，　　方便合修行，　淨信深心故，　　其力無有量。",
        "from": "T10n0286_001:0503b13_0",
        "context_with_next_sentence": true
    },
    {
        "source_sentence": "　心向無障礙，　　而不隨他教，　同諸佛平等，　　而生於大心。",
        "from": "T10n0286_001:0503b15_0",
        "context_with_next_sentence": true
    },
    {
        "source_sentence": "　諸佛子當生，　　如是之實心，　即離凡夫行，　　入於佛所行；　即生如來家，　　無有可譏嫌；　則同於諸佛，　　必成無上道。",
        "from": "T10n0286_001:0503b17_0",
        "context_with_next_sentence": true
    },
    {
        "source_sentence": "　生如是心時，　　即便得初地，　其心不可動，　　猶若如山王。",
        "from": "T10n0286_001:0503b21_0",
        "context_with_next_sentence": true
    },
    {
        "source_sentence": "　是菩薩便有，　　大喜相顯現，　其心常清淨，　　堪受於大事。",
        "from": "T10n0286_001:0503b23_0",
        "context_with_next_sentence": true
    },
    {
        "source_sentence": "　心不樂鬪訟、　　不好惱眾生，　無有瞋恨心，　　樂慚愧恭敬。",
        "from": "T10n0286_001:0503b25_0",
        "context_with_next_sentence": true
    },
    {
        "source_sentence": "　又習行直心，　　守護於諸根，　常念救世間、　　念求諸佛智。",
        "from": "T10n0286_001:0503b27_0",
        "context_with_next_sentence": true
    },
    {
        "source_sentence": "　心生於歡喜，　　我當得此事，　得於歡喜地，　　即過五恐怖：　不活畏、死畏、　　及與惡名畏、　三惡道怖畏、　　大眾威德畏。",
        "from": "T10n0286_001:0503b29_0",
        "context_with_next_sentence": true
    },
    {
        "source_sentence": "　以不貪著我，　　及與我所故，　是諸佛子等，　　遠離諸怖畏。",
        "from": "T10n0286_001:0503c04_0",
        "context_with_next_sentence": true
    },
    {
        "source_sentence": "　常行慈悲心，　　恒有信恭敬，　慚愧功德備，　　晝夜增善法。",
        "from": "T10n0286_001:0503c06_0",
        "context_with_next_sentence": true
    },
    {
        "source_sentence": "　樂功德實利，　　不樂於諸欲，　如有所聞法，　　能常善思惟。",
        "from": "T10n0286_001:0503c08_0",
        "context_with_next_sentence": true
    },
    {
        "source_sentence": "　無有貪著行，　　斷諸利養心，　常樂於菩提，　　一心求佛智。",
        "from": "T10n0286_001:0503c10_0",
        "context_with_next_sentence": true
    },
    {
        "source_sentence": "　行諸波羅蜜，　　離於諂曲心，　隨說而能行，　　安住實語中。",
        "from": "T10n0286_001:0503c12_0",
        "context_with_next_sentence": true
    },
    {
        "source_sentence": "　不污諸佛家、　　不捨菩薩學，　遠世間事業，　　樂利於世間。",
        "from": "T10n0286_001:0503c14_0",
        "context_with_next_sentence": true
    },
    {
        "source_sentence": "　求善法無厭，　　精進轉增益，　諸菩薩如是，　　好樂諸功德，　而發於大願，　　求欲見諸佛、　護法至佛所、　　行菩薩妙行、　化一切眾生、　　淨一切佛土。",
        "from": "T10n0286_001:0503c16_0",
        "context_with_next_sentence": true
    },
    {
        "source_sentence": "　我佛國土中，　　滿諸大菩薩，　諸菩薩同心，　　見聞皆不空。",
        "from": "T10n0286_001:0503c21_0",
        "context_with_next_sentence": true
    },
    {
        "source_sentence": "　一切微塵中，　　諸佛成佛道，　發於如是等，　　無量無邊願，　是願無窮盡，　　如虛空、眾生、　法性、世、涅槃、　　諸佛出、智慧、　心緣、起智、種，　　我願如是住。",
        "from": "T10n0286_001:0503c23_0",
        "context_with_next_sentence": true
    },
    {
        "source_sentence": "　如是發大願，　　心柔軟調順，　能信佛功德，　　而觀於眾生。",
        "from": "T10n0286_001:0503c28_0",
        "context_with_next_sentence": true
    },
    {
        "source_sentence": "　知從因緣起，　　則生慈悲心，　即於苦眾生，　　我當救度之。",
        "from": "T10n0286_001:0504a01_0",
        "context_with_next_sentence": true
    },
    {
        "source_sentence": "　為是眾生故，　　而行種種施，　所謂妙國土、　　上妙諸珍寶、　象馬及車乘、　　眷屬與人民、　頭目及手足、　　肌肉施無悔。",
        "from": "T10n0286_001:0504a03_0",
        "context_with_next_sentence": true
    },
    {
        "source_sentence": "　求種種經書，　　心無有疲惓，　得解其義趣，　　能隨世而行。",
        "from": "T10n0286_001:0504a07_0",
        "context_with_next_sentence": true
    },
    {
        "source_sentence": "　慚愧堪受心，　　漸令得增長，　能以恭敬心，　　供養無量佛。",
        "from": "T10n0286_001:0504a09_0",
        "context_with_next_sentence": true
    },
    {
        "source_sentence": "　智者於日夜，　　如是常修行，　善根得明了，　　猶若成鍊金。",
        "from": "T10n0286_001:0504a11_0",
        "context_with_next_sentence": true
    },
    {
        "source_sentence": "　菩薩住是地，　　能了知十住，　展轉修行時，　　無有諸障礙。",
        "from": "T10n0286_001:0504a13_0",
        "context_with_next_sentence": true
    },
    {
        "source_sentence": "　譬如賈客主，　　欲利諸商人，　先問道路中，　　諸險艱難事。",
        "from": "T10n0286_001:0504a15_0",
        "context_with_next_sentence": true
    },
    {
        "source_sentence": "　菩薩住初地，　　應知諸地行，　而無有障礙，　　能至於佛地。",
        "from": "T10n0286_001:0504a17_0",
        "context_with_next_sentence": true
    },
    {
        "source_sentence": "　住是初地中，　　多作閻浮王，　善知於諸法，　　常行慈悲心。",
        "from": "T10n0286_001:0504a19_0",
        "context_with_next_sentence": true
    },
    {
        "source_sentence": "　如法而化導，　　一切皆信敬，　勸令行布施，　　以求佛智慧。",
        "from": "T10n0286_001:0504a21_0",
        "context_with_next_sentence": true
    },
    {
        "source_sentence": "　菩薩若捨國，　　佛法中出家，　勤行於精進，　　即得百三昧、　及見百諸佛、　　震動百國土、　光明照百國、　　飛行亦如是，　化百土眾生、　　入於百法門、　念知百劫事、　　示現百種身、　能以百菩薩，　　眷屬而示現，　若以其願力，　　過是數無量。",
        "from": "T10n0286_001:0504a23_0",
        "context_with_next_sentence": true
    },
    {
        "source_sentence": "　今明初地義，　　但以略解說，　若欲廣說者，　　億劫不能盡。",
        "from": "T10n0286_001:0504b02_0",
        "context_with_next_sentence": true
    },
    {
        "source_sentence": "　是初菩薩地，　　名之為歡喜，　利益眾生者，　　今已分別說。」",
        "from": "T10n0286_001:0504b04_0",
        "context_with_next_sentence": true
    },
    {
        "source_sentence": "◎◎離垢地第二　一切菩薩眾，　　聞說上地義，　其心皆清淨，　　歡喜無有量。",
        "from": "T10n0286_001:0504b05_1",
        "context_with_next_sentence": true
    },
    {
        "source_sentence": "　各於所坐處，　　踊住虛空中，　脫身上妙衣，　　以散金剛藏。",
        "from": "T10n0286_001:0504b09_0",
        "context_with_next_sentence": true
    },
    {
        "source_sentence": "　咸皆稱讚言：　　「善哉，金剛藏！",
        "from": "T10n0286_001:0504b11_0",
        "context_with_next_sentence": true
    },
    {
        "source_sentence": "　大智無所畏，　　善說菩薩地。」",
        "from": "T10n0286_001:0504b12_0",
        "context_with_next_sentence": true
    },
    {
        "source_sentence": "　解脫月大士，　　知眾心清淨，　欲聞第二地，　　相貌之所說，　即請金剛藏：　　「大智！",
        "from": "T10n0286_001:0504b13_0",
        "context_with_next_sentence": true
    },
    {
        "source_sentence": "願解說，　第二地相貌，　　一切皆欲聞。」",
        "from": "T10n0286_001:0504b15_1",
        "context_with_next_sentence": true
    },
    {
        "source_sentence": "爾時，金剛藏菩薩摩訶薩語解脫月菩薩言：「佛子！",
        "from": "T10n0286_001:0504b17_0",
        "context_with_next_sentence": true
    },
    {
        "source_sentence": "諸菩薩摩訶薩已具足初地、欲得第二地者，當生十心。",
        "from": "T10n0286_001:0504b18_1",
        "context_with_next_sentence": true
    },
    {
        "source_sentence": "何等為十？",
        "from": "T10n0286_001:0504b19_2",
        "context_with_next_sentence": true
    },
    {
        "source_sentence": "一、柔軟心，二、調和心，三、堪受心，四、善心，五、寂滅心，六、真心，七、不雜心，八、無貪悋心，九、快心，十、大心。",
        "from": "T10n0286_001:0504b19_3",
        "context_with_next_sentence": true
    },
    {
        "source_sentence": "若諸菩薩摩訶薩已具足初地、欲得二地者，先當生是十心。",
        "from": "T10n0286_001:0504b21_4",
        "context_with_next_sentence": true
    },
    {
        "source_sentence": "「諸佛子！",
        "from": "T10n0286_001:0504b23_5",
        "context_with_next_sentence": true
    },
    {
        "source_sentence": "菩薩欲住是離垢地，從本已來離一切殺生、捨棄刀杖、無瞋恨心、有慚有愧。",
        "from": "T10n0286_001:0504b23_6",
        "context_with_next_sentence": true
    },
    {
        "source_sentence": "於一切眾生起慈悲心、常求樂事，尚不惡心惱於眾生，何況麁惡？",
        "from": "T10n0286_001:0504b25_7",
        "context_with_next_sentence": true
    },
    {
        "source_sentence": "離諸劫盜，資生之物常自滿足，不壞他財。",
        "from": "T10n0286_001:0504b26_8",
        "context_with_next_sentence": true
    },
    {
        "source_sentence": "若物屬他、他所受用、他所攝者，於是物中，一草、一葉不與不取，何況過者？",
        "from": "T10n0286_001:0504b27_9",
        "context_with_next_sentence": true
    },
    {
        "source_sentence": "離於邪婬，自足妻色，不求外欲、屬他女人；尚不生心，何況從事？",
        "from": "T10n0286_001:0504b29_10",
        "context_with_next_sentence": true
    },
    {
        "source_sentence": "離於妄語，常真語、實語、諦語、隨語，不作憎惡妄語；乃至夢中尚不妄語，何況故作妄語？",
        "from": "T10n0286_001:0504c01_11",
        "context_with_next_sentence": true
    },
    {
        "source_sentence": "離於兩舌，無破壞心，此聞不向彼說、彼聞不向此說，於鬪諍離散人中常好和合。",
        "from": "T10n0286_001:0504c03_12",
        "context_with_next_sentence": true
    },
    {
        "source_sentence": "離於惡口，所有言語麁䵃、苦惡、令他瞋惱，又以瞋慢令他怖畏、惱熱、不愛、不喜，自壞其身亦壞於他，如是等語皆悉捨離。",
        "from": "T10n0286_001:0504c05_13",
        "context_with_next_sentence": true
    },
    {
        "source_sentence": "所有言語甚可喜樂、美妙悅耳、能化人心、和柔具足、多人愛念、能令他人歡喜悅樂，常出如是之語。",
        "from": "T10n0286_001:0504c08_14",
        "context_with_next_sentence": true
    },
    {
        "source_sentence": "離於綺語，常自守護，所可言說應作、不作，常知時語、實語、利益語、順法語、籌量語、不為戲樂語，乃至戲笑尚不綺語，何況故作？",
        "from": "T10n0286_001:0504c10_15",
        "context_with_next_sentence": true
    },
    {
        "source_sentence": "不貪他物，若有屬他、他所貪著、他所攝用，不作是念：『我當取之。』",
        "from": "T10n0286_001:0504c13_16",
        "context_with_next_sentence": true
    },
    {
        "source_sentence": "離瞋害心、嫌恨心、迫熱心等，常於眾生求好事心、愛潤心、利益心、慈悲心。",
        "from": "T10n0286_001:0504c15_17",
        "context_with_next_sentence": true
    },
    {
        "source_sentence": "離於占相，習行正見，決定深信罪福因緣，離於諂曲，誠信三寶，生決定心。",
        "from": "T10n0286_001:0504c16_18",
        "context_with_next_sentence": true
    },
    {
        "source_sentence": "「菩薩如是常護善道，作是思惟：『眾生墮諸惡道者皆由十不善道因緣。",
        "from": "T10n0286_001:0504c18_19",
        "context_with_next_sentence": true
    },
    {
        "source_sentence": "我今當自住十善法，亦當為人說諸善法、示正行處。",
        "from": "T10n0286_001:0504c20_20",
        "context_with_next_sentence": true
    },
    {
        "source_sentence": "何以故？",
        "from": "T10n0286_001:0504c21_21",
        "context_with_next_sentence": true
    },
    {
        "source_sentence": "若人自不行善，為他說法、令住善者，無有是處。』",
        "from": "T10n0286_001:0504c21_22",
        "context_with_next_sentence": true
    },
    {
        "source_sentence": "「又，是菩薩復深思惟：『行十不善道因緣故，則墮地獄、畜生、餓鬼；行十善道因緣故，則生人處，乃至有頂處生。』",
        "from": "T10n0286_001:0504c22_23",
        "context_with_next_sentence": true
    },
    {
        "source_sentence": "又，是十善道與智慧和合修行。",
        "from": "T10n0286_001:0504c25_0",
        "context_with_next_sentence": true
    },
    {
        "source_sentence": "心劣弱者，樂少功德、厭畏三界、大悲心薄，從他聞法至聲聞乘。",
        "from": "T10n0286_001:0504c25_1",
        "context_with_next_sentence": true
    },
    {
        "source_sentence": "復有人行是十善道，不從他聞、自然得知，不能具足大悲方便，而能深入眾因緣法至辟支佛乘。",
        "from": "T10n0286_001:0504c27_2",
        "context_with_next_sentence": true
    },
    {
        "source_sentence": "復有人行是十善道，清淨具足，其心廣大，無量無邊。",
        "from": "T10n0286_001:0504c29_3",
        "context_with_next_sentence": true
    },
    {
        "source_sentence": "於眾生中起大慈悲、有方便力，志願堅固——不捨一切眾生故、求佛大智慧故、清淨菩薩諸地故、能淨諸波羅蜜故——能入深廣大行。",
        "from": "T10n0286_001:0505a01_4",
        "context_with_next_sentence": true
    },
    {
        "source_sentence": "又，能清淨行是十善道乃至能得佛十力、四無所畏、四無礙智、大慈大悲、乃至具足一切種智、集諸佛法。",
        "from": "T10n0286_001:0505a04_5",
        "context_with_next_sentence": true
    },
    {
        "source_sentence": "是故，我等應行十善道，常求一切智慧。",
        "from": "T10n0286_001:0505a06_6",
        "context_with_next_sentence": true
    },
    {
        "source_sentence": "「是菩薩復作是思惟：『此十不善道，上者、地獄因緣，中者、畜生因緣，下者、餓鬼因緣。",
        "from": "T10n0286_001:0505a07_7",
        "context_with_next_sentence": true
    },
    {
        "source_sentence": "於中，殺生之罪能令眾生墮於地獄、畜生、餓鬼，若生人中得二種果報：一者、短命，二者、多病。",
        "from": "T10n0286_001:0505a09_8",
        "context_with_next_sentence": true
    },
    {
        "source_sentence": "劫盜之罪亦令眾生墮於地獄、畜生、餓鬼道，若生人中得二種果報：一者、貧窮，二者、共財不得自在。",
        "from": "T10n0286_001:0505a11_9",
        "context_with_next_sentence": true
    },
    {
        "source_sentence": "邪婬之罪亦令眾生墮於地獄、畜生、餓鬼道，若生人中得二種果報：一者、婦不貞良，二者、得不隨意眷屬。",
        "from": "T10n0286_001:0505a13_10",
        "context_with_next_sentence": true
    },
    {
        "source_sentence": "妄語之罪，亦令眾生墮三惡道，若生人中得二種果報：一者、多被誹謗，二者、恒為多人所誑。",
        "from": "T10n0286_001:0505a16_11",
        "context_with_next_sentence": true
    },
    {
        "source_sentence": "兩舌之罪亦令眾生墮三惡道，若生人中得二種果報：一者、得弊惡眷屬，二者、得不和眷屬。",
        "from": "T10n0286_001:0505a18_12",
        "context_with_next_sentence": true
    },
    {
        "source_sentence": "惡口之罪亦令眾生墮三惡道，若生人中得二種果報：一者、常聞惡音，二者、所可言說恒有諍訟。",
        "from": "T10n0286_001:0505a20_13",
        "context_with_next_sentence": true
    },
    {
        "source_sentence": "綺語之罪亦令眾生墮三惡道，若生人中得二種果報：一者、所有言語人不信受，二者、有所言說不能分了。",
        "from": "T10n0286_001:0505a22_14",
        "context_with_next_sentence": true
    },
    {
        "source_sentence": "貪欲之罪亦令眾生墮三惡道，若生人中得二種果報：一者、多欲，二者、無有厭足。",
        "from": "T10n0286_001:0505a25_0",
        "context_with_next_sentence": true
    },
    {
        "source_sentence": "瞋惱之罪亦令眾生墮三惡道，若生人中得二種果報：一者、常為他人求其長短，二者、常為他所惱害。",
        "from": "T10n0286_001:0505a26_1",
        "context_with_next_sentence": true
    },
    {
        "source_sentence": "邪見之罪亦令眾生墮三惡道，若生人中得二種果報：一者、常生邪見之家，二者、其心諂曲。』",
        "from": "T10n0286_001:0505a29_2",
        "context_with_next_sentence": true
    },
    {
        "source_sentence": "諸佛子！",
        "from": "T10n0286_001:0505b02_3",
        "context_with_next_sentence": true
    },
    {
        "source_sentence": "如是，十不善道皆是眾苦大聚因緣。",
        "from": "T10n0286_001:0505b02_4",
        "context_with_next_sentence": true
    },
    {
        "source_sentence": "「菩薩復作是念：『我等何故不遠離是十不善道、行十善道、亦令他人行此善道？』",
        "from": "T10n0286_001:0505b03_5",
        "context_with_next_sentence": true
    },
    {
        "source_sentence": "如是念已，即離十不善道、安住十善道，亦令他人發心住於善道。",
        "from": "T10n0286_001:0505b04_6",
        "context_with_next_sentence": true
    },
    {
        "source_sentence": "「是菩薩爾時於一切眾生中生安隱心、樂心、慈心、悲心、憐愍心、利益心、守護心、師心、大師心、我所有心，作是念：『是諸眾生墮於邪見、隨逐邪心、行邪險道，甚可憐愍，我等應令是眾生住正見道、如實法中。",
        "from": "T10n0286_001:0505b06_7",
        "context_with_next_sentence": true
    },
    {
        "source_sentence": "是諸眾生常共瞋恨鬪諍、分別彼我，我等應令是眾生住無上大慈中。",
        "from": "T10n0286_001:0505b11_8",
        "context_with_next_sentence": true
    },
    {
        "source_sentence": "是諸眾生無有厭足、常貪他人財物、恒以邪命自活，我等應令是眾生住於清淨身、口、意業。",
        "from": "T10n0286_001:0505b12_9",
        "context_with_next_sentence": true
    },
    {
        "source_sentence": "是諸眾生隨逐貪欲、瞋恚、愚癡因緣，常為種種煩惱大火之所燒然，不求得出方便。",
        "from": "T10n0286_001:0505b14_10",
        "context_with_next_sentence": true
    },
    {
        "source_sentence": "我等應令是眾生滅諸煩惱大火，安置清涼之處。",
        "from": "T10n0286_001:0505b16_11",
        "context_with_next_sentence": true
    },
    {
        "source_sentence": "是諸眾生常為無明黑闇所覆，入大黑闇遠離智慧光明、入於生死大險道中，隨逐種種邪見。",
        "from": "T10n0286_001:0505b17_12",
        "context_with_next_sentence": true
    },
    {
        "source_sentence": "我等應令是眾生使得無礙清淨慧眼，以是眼故，知一切法如實相，得不隨他教一切如實無障礙智。",
        "from": "T10n0286_001:0505b19_13",
        "context_with_next_sentence": true
    },
    {
        "source_sentence": "是諸眾生墮在生死險道中，將墮地獄、畜生、餓鬼深坑、入惡邪見網中、為種種愚癡叢林所覆、隨逐虛妄邪道逕路、常為愚癡之所盲冥、遠離有智導師、非是出道謂為出要，墮惡魔道、隨順魔意、遠離佛意。",
        "from": "T10n0286_001:0505b22_14",
        "context_with_next_sentence": true
    },
    {
        "source_sentence": "我等應令是眾生度於生死險道、艱難安處，令住一切智人無畏大城，無諸衰惱。",
        "from": "T10n0286_001:0505b26_15",
        "context_with_next_sentence": true
    },
    {
        "source_sentence": "是諸眾生為諸煩惱暴水所沒，常為欲流、有流、見流、無明流所漂；常隨生死相續不絕，入大愛河，為諸煩惱勢力所食，不能得求出要之道；常為欲覺、瞋覺、惱覺惡虫所害；又為身見水虫羅剎所執，入於五欲深流洄澓諸難之中；為喜愛淤泥之所染污、我慢陸地之所燋枯，無所歸趣；於十二入怨賊聚落不能得出，不遇導師、能正度者。",
        "from": "T10n0286_001:0505b28_16",
        "context_with_next_sentence": true
    },
    {
        "source_sentence": "我等應於是眾生生大慈悲，以大善根力而拔濟之，得安隱處，離諸驚怖隱沒，住一切智慧寶洲。",
        "from": "T10n0286_001:0505c07_17",
        "context_with_next_sentence": true
    },
    {
        "source_sentence": "是諸眾生深心貪著，多有憂、悲、苦惱患難，憎愛所縛、欲械所繫，入於三界無明稠林。",
        "from": "T10n0286_001:0505c09_18",
        "context_with_next_sentence": true
    },
    {
        "source_sentence": "我等應令是眾生遠離一切三界所著，令住離相無礙涅槃。",
        "from": "T10n0286_001:0505c11_19",
        "context_with_next_sentence": true
    },
    {
        "source_sentence": "是諸眾生深著我、我所，於五陰樔窟不能自出、常隨四倒、依六入空聚、為四大毒蛇之所侵害、為諸煩惱眾賊所殺。",
        "from": "T10n0286_001:0505c12_20",
        "context_with_next_sentence": true
    },
    {
        "source_sentence": "受此無量諸苦惱者，我等應令是眾生離一切貪著、令住空無我智道，所謂涅槃，斷一切障礙。",
        "from": "T10n0286_001:0505c15_21",
        "context_with_next_sentence": true
    },
    {
        "source_sentence": "是諸眾生其心狹劣，樂於小法，遠離無上一切智慧。",
        "from": "T10n0286_001:0505c17_22",
        "context_with_next_sentence": true
    },
    {
        "source_sentence": "以是貪著小乘心故，不求無底大乘出法。",
        "from": "T10n0286_001:0505c18_23",
        "context_with_next_sentence": true
    },
    {
        "source_sentence": "我等應令是眾生住廣大心無量無邊諸佛法中，所謂無上大乘。』",
        "from": "T10n0286_001:0505c19_24",
        "context_with_next_sentence": true
    },
    {
        "source_sentence": "「諸佛子！",
        "from": "T10n0286_001:0505c20_25",
        "context_with_next_sentence": true
    },
    {
        "source_sentence": "是菩薩如是隨順持戒力，善能廣生大慈悲心。",
        "from": "T10n0286_001:0505c21_26",
        "context_with_next_sentence": true
    },
    {
        "source_sentence": "「是菩薩住離垢地，得見數百佛、數千萬億那由他諸佛；見諸佛已，以衣被、飲食、臥具、醫藥、資生之物供養諸佛，於諸佛所生恭敬心，復受十善道；受已，乃至得阿耨多羅三藐三菩提，終不中失。",
        "from": "T10n0286_001:0505c22_27",
        "context_with_next_sentence": true
    },
    {
        "source_sentence": "是菩薩若干多百、多千、乃至多百千萬億劫，遠離慳、貪、破戒垢故，淨修布施、持戒。",
        "from": "T10n0286_001:0505c26_28",
        "context_with_next_sentence": true
    },
    {
        "source_sentence": "「諸佛子！",
        "from": "T10n0286_001:0505c28_29",
        "context_with_next_sentence": true
    },
    {
        "source_sentence": "譬如成鍊真金在礬石中，諸一切垢盡，轉復明淨；菩薩亦如是，住是離垢菩薩地中，多百、多千、乃至無量百千萬劫離慳、貪、破戒垢故，淨修布施、持戒。",
        "from": "T10n0286_001:0505c28_30",
        "context_with_next_sentence": true
    },
    {
        "source_sentence": "「菩薩爾時於四攝法中，愛語偏多；十波羅蜜中，戒波羅蜜偏勝——餘波羅蜜非不修集，但隨地增長。",
        "from": "T10n0286_001:0506a02_31",
        "context_with_next_sentence": true
    },
    {
        "source_sentence": "「諸佛子！",
        "from": "T10n0286_001:0506a05_32",
        "context_with_next_sentence": true
    },
    {
        "source_sentence": "是名菩薩摩訶薩第二離垢地。",
        "from": "T10n0286_001:0506a05_33",
        "context_with_next_sentence": true
    },
    {
        "source_sentence": "「菩薩住是地中，多作轉輪聖王，為大法王，廣得法力、七寶成就，有力自在，能除一切眾生慳、貪、破戒之垢，以善方便令眾生住於十善道中，為大布施而不窮盡。",
        "from": "T10n0286_001:0506a06_0",
        "context_with_next_sentence": true
    },
    {
        "source_sentence": "所作善業——若布施、若愛語、若利益、若同事——皆不離念佛、不離念法、不離念諸菩薩摩訶薩伴、不離念諸菩薩所行道、不離念諸波羅蜜、不離念十地，不離念諸力、無畏、不共法，乃至不離念具足一切種智。",
        "from": "T10n0286_001:0506a09_1",
        "context_with_next_sentence": true
    },
    {
        "source_sentence": "常生是心：『我當於一切眾生之中為首、為勝、為大、為妙、為上、為無上、為導、為將、為師、為尊，乃至於一切眾生中為依止者。』",
        "from": "T10n0286_001:0506a14_2",
        "context_with_next_sentence": true
    },
    {
        "source_sentence": "「諸佛子！",
        "from": "T10n0286_001:0506a16_3",
        "context_with_next_sentence": true
    },
    {
        "source_sentence": "是菩薩摩訶薩若欲捨家勤行精進，須臾之間於佛法中便能捨家、妻子、五欲。",
        "from": "T10n0286_001:0506a17_4",
        "context_with_next_sentence": true
    },
    {
        "source_sentence": "得出家已，勤行精進，須臾之間得千三昧、得見千佛、知千佛神力、能動千佛世界、能飛過千佛世界、能照千佛世界、能教化千世界眾生、能住壽千劫、能知過去未來世各千劫事、能善入千法門、能變身為千，於一一身能示千菩薩以為眷屬——若以願力，自在示現過於此數，若干百千萬億那由他不可計知。」",
        "from": "T10n0286_001:0506a18_5",
        "context_with_next_sentence": true
    },
    {
        "source_sentence": "爾時，金剛藏菩薩摩訶薩欲重明此義而說偈言：「菩薩柔軟心、　　調和、堪受心、　善心、寂滅心、　　真心、不雜心、　無有貪悋心、　　快心與大心，　得是十心已，　　入於第二地。",
        "from": "T10n0286_001:0506a25_6",
        "context_with_next_sentence": true
    },
    {
        "source_sentence": "　菩薩住是地，　　成就諸功德，　常離於殺生、　　不惱於一切、　常離於劫盜、　　不生邪婬心、　實語不兩舌、　　不惡口、綺語、　他人所有物，　　不生於貪心、　不惱於眾生、　　直心行正見、　無有憍慢心、　　亦無諂曲心，　柔軟不放逸，　　護持諸佛教。",
        "from": "T10n0286_001:0506b02_0",
        "context_with_next_sentence": true
    },
    {
        "source_sentence": "『所有劇苦惱，　　地獄與畜生、　餓鬼熾然身，　　皆從惡心有。",
        "from": "T10n0286_001:0506b10_0",
        "context_with_next_sentence": true
    },
    {
        "source_sentence": "　我今已永離，　　如是諸惡事，　行於真實理，　　寂滅之善法。",
        "from": "T10n0286_001:0506b12_0",
        "context_with_next_sentence": true
    },
    {
        "source_sentence": "　從人至有頂，　　所有受樂處、　禪樂、三乘樂，　　皆從十善生。』",
        "from": "T10n0286_001:0506b14_0",
        "context_with_next_sentence": true
    },
    {
        "source_sentence": "　如是思惟已，　　心常不放逸，　身自持淨戒，　　亦教人令持。",
        "from": "T10n0286_001:0506b16_0",
        "context_with_next_sentence": true
    },
    {
        "source_sentence": "　遍觀諸眾生，　　種種受苦惱，　如是愍念已，　　轉生深悲心。",
        "from": "T10n0286_001:0506b18_0",
        "context_with_next_sentence": true
    },
    {
        "source_sentence": "『凡夫甚可愍，　　墮在諸邪見、　心多懷瞋恨、　　常好起諍訟、　常樂於五欲、　　貪求無有厭、　起三毒因緣，　　我應度此等；　深覆愚癡闇、　　墜生死險道、　入大邪見網、　　墜於世籠檻、　常為諸魔賊、　　煩惱之所壞，　此等甚可愍，　　我應度脫之。",
        "from": "T10n0286_001:0506b20_0",
        "context_with_next_sentence": true
    },
    {
        "source_sentence": "　沒深煩惱水、　　四流所漂漫、　具受於三界，　　百種諸苦毒、　住五陰深樔、　　生我我所心，　我為度此苦，　　當勤修行道。』",
        "from": "T10n0286_001:0506b28_0",
        "context_with_next_sentence": true
    },
    {
        "source_sentence": "　捨無上佛慧，　　生於下劣心，　令住佛大智，　　發無量精進。",
        "from": "T10n0286_001:0506c03_0",
        "context_with_next_sentence": true
    },
    {
        "source_sentence": "　菩薩住此地，　　集無量功德，　得值遇諸佛，　　承事而供養。",
        "from": "T10n0286_001:0506c05_0",
        "context_with_next_sentence": true
    },
    {
        "source_sentence": "　以是因緣故，　　善根轉明淨，　猶如好真金，　　鍊之以礬石。",
        "from": "T10n0286_001:0506c07_0",
        "context_with_next_sentence": true
    },
    {
        "source_sentence": "　佛子住此地，　　常作轉輪王，　令諸眾生等，　　住於十善道。",
        "from": "T10n0286_001:0506c09_0",
        "context_with_next_sentence": true
    },
    {
        "source_sentence": "　從初發心來，　　所修集諸福，　願以救世間，　　令得佛十力。",
        "from": "T10n0286_001:0506c11_0",
        "context_with_next_sentence": true
    },
    {
        "source_sentence": "　若欲捨王位，　　出家行學道，　勤心行精進，　　得入千三昧、　得見數千佛，　　供養聽受法。",
        "from": "T10n0286_001:0506c13_0",
        "context_with_next_sentence": true
    },
    {
        "source_sentence": "　菩薩住此地，　　能示如是事，　若以其願力，　　示諸神通事，　度脫於眾生，　　過此數無量。",
        "from": "T10n0286_001:0506c16_0",
        "context_with_next_sentence": true
    },
    {
        "source_sentence": "　常為諸世間，　　勤求好事者，　具足解說此，　　第二地已竟。」",
        "from": "T10n0286_001:0506c19_0",
        "context_with_next_sentence": true
    },
    {
        "source_sentence": "◎十住經卷第一",
        "from": "T10n0286_001:0506c20_1",
        "context_with_next_sentence": false
    }
]