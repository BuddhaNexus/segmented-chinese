[
    {
        "source_sentence": "法句譬喻經卷第四",
        "from": "T04n0211_004:0601c25_0",
        "context_with_next_sentence": true
    },
    {
        "source_sentence": "晉世沙門法炬共法立譯",
        "from": "T04n0211_004:0601c27_0",
        "context_with_next_sentence": true
    },
    {
        "source_sentence": "喻愛欲品第三十二之二",
        "from": "T04n0211_004:0601c28_0",
        "context_with_next_sentence": true
    },
    {
        "source_sentence": "◎昔佛在舍衛國為天人說法，時城中有婆羅門長者，財富無數，為人慳貪不好布施，食常閉門不喜人客，若其食時輒勅門士堅閉門戶，勿令有人妄入門裏，乞丐求索、沙門梵志不能得與其相見。",
        "from": "T04n0211_004:0601c29_0",
        "context_with_next_sentence": true
    },
    {
        "source_sentence": "爾時長者欻思美食，便勅其妻令作飯食，教殺肥雞薑椒和調炙之令熟。",
        "from": "T04n0211_004:0602a04_1",
        "context_with_next_sentence": true
    },
    {
        "source_sentence": "飲食飣餖即時已辦，勅外閉門，夫婦二人坐，一小兒著聚中央便共飲食。",
        "from": "T04n0211_004:0602a06_2",
        "context_with_next_sentence": true
    },
    {
        "source_sentence": "父母取雞肉著兒口中，如是數過初不肯廢。",
        "from": "T04n0211_004:0602a07_3",
        "context_with_next_sentence": true
    },
    {
        "source_sentence": "佛知此長者宿福應度，化作沙門，伺其坐食現出坐前，呪願且言：「多少布施可得大富。」",
        "from": "T04n0211_004:0602a08_4",
        "context_with_next_sentence": true
    },
    {
        "source_sentence": "長者舉頭見化沙門，即罵之曰：「汝為道士而無羞恥，室家坐食何為搪揬？」",
        "from": "T04n0211_004:0602a10_5",
        "context_with_next_sentence": true
    },
    {
        "source_sentence": "沙門答曰：「卿自愚癡不知慚羞，今我乞士何為慚羞？」",
        "from": "T04n0211_004:0602a12_6",
        "context_with_next_sentence": true
    },
    {
        "source_sentence": "長者問曰：「吾及室家自相娛樂，何故慚羞？」",
        "from": "T04n0211_004:0602a13_7",
        "context_with_next_sentence": true
    },
    {
        "source_sentence": "沙門答曰：「卿殺父妻母供養怨家，不知慚羞，反謂乞士何不慚羞？」",
        "from": "T04n0211_004:0602a14_8",
        "context_with_next_sentence": true
    },
    {
        "source_sentence": "於是沙門即說偈言：「所生枝不絕，　　但用食貪欲，　養怨益丘塚，　　愚人常汲汲。",
        "from": "T04n0211_004:0602a16_9",
        "context_with_next_sentence": true
    },
    {
        "source_sentence": "　雖獄有鈎鍱，　　慧人不謂牢，　愚見妻子飾，　　染著愛甚牢。",
        "from": "T04n0211_004:0602a19_0",
        "context_with_next_sentence": true
    },
    {
        "source_sentence": "　慧說愛為獄，　　深固難得出，　是故當斷棄，　　不親欲為安。」",
        "from": "T04n0211_004:0602a21_0",
        "context_with_next_sentence": true
    },
    {
        "source_sentence": "長者聞偈驚而問之：「道人何故而說此語也？」",
        "from": "T04n0211_004:0602a23_0",
        "context_with_next_sentence": true
    },
    {
        "source_sentence": "道人答曰：「案上雞者是卿先世時父，以慳貪故常生雞中為卿所食。",
        "from": "T04n0211_004:0602a24_0",
        "context_with_next_sentence": true
    },
    {
        "source_sentence": "此小兒者，往昔作羅剎，卿作賈客大人乘船入海，每輒流墮羅剎國中，為羅剎所食。",
        "from": "T04n0211_004:0602a25_1",
        "context_with_next_sentence": true
    },
    {
        "source_sentence": "如是五百世壽盡，來生為卿作子，以卿餘罪未畢，故來欲相害耳。",
        "from": "T04n0211_004:0602a27_2",
        "context_with_next_sentence": true
    },
    {
        "source_sentence": "今是妻者，是卿先世時母，以恩愛深固，故今還與卿作婦。",
        "from": "T04n0211_004:0602a29_3",
        "context_with_next_sentence": true
    },
    {
        "source_sentence": "今卿愚癡不識宿命，殺父養怨、以母為妻，五道生死輪轉無際，周旋五道誰能知者？",
        "from": "T04n0211_004:0602b01_4",
        "context_with_next_sentence": true
    },
    {
        "source_sentence": "唯有道士見此覩彼，愚者不知，豈不慙羞？」",
        "from": "T04n0211_004:0602b03_5",
        "context_with_next_sentence": true
    },
    {
        "source_sentence": "於是長者懎然毛竪如畏怖狀，佛現威神令識宿命，長者見佛即識宿命，尋則懺悔謝佛，便受五戒，佛為說法，即得須陀洹道。",
        "from": "T04n0211_004:0602b04_6",
        "context_with_next_sentence": true
    },
    {
        "source_sentence": "昔佛在舍衛國，祇洹說法。",
        "from": "T04n0211_004:0602b08_0",
        "context_with_next_sentence": true
    },
    {
        "source_sentence": "時有年少比丘入城分衛，見一年少女人端正無比，心存色欲迷結不解，遂便成病食飲不下，顏色憔悴委臥不起。",
        "from": "T04n0211_004:0602b08_1",
        "context_with_next_sentence": true
    },
    {
        "source_sentence": "同學道人往問訊之：「何所患苦？」",
        "from": "T04n0211_004:0602b11_2",
        "context_with_next_sentence": true
    },
    {
        "source_sentence": "年少比丘具說其意，欲壞道心，從彼愛欲願不如意，愁結為病。",
        "from": "T04n0211_004:0602b11_3",
        "context_with_next_sentence": true
    },
    {
        "source_sentence": "同學諫喻不入其耳，便強扶持將至佛所，具以事狀啟白世尊。",
        "from": "T04n0211_004:0602b13_4",
        "context_with_next_sentence": true
    },
    {
        "source_sentence": "佛告年少比丘：「汝願易得耳不足愁結也，吾當為汝方便解之。",
        "from": "T04n0211_004:0602b14_5",
        "context_with_next_sentence": true
    },
    {
        "source_sentence": "且起食飲。」",
        "from": "T04n0211_004:0602b16_6",
        "context_with_next_sentence": true
    },
    {
        "source_sentence": "比丘聞之坦然意喜，氣結便通。",
        "from": "T04n0211_004:0602b16_7",
        "context_with_next_sentence": true
    },
    {
        "source_sentence": "於是世尊將此比丘并與大眾，入舍衛城到好女舍，好女已死停屍三日，室家悲號不忍埋藏，身體臭脹不淨流出。",
        "from": "T04n0211_004:0602b17_8",
        "context_with_next_sentence": true
    },
    {
        "source_sentence": "佛告比丘：「汝所貪惑好女人者今已如此，萬物無常變在呼吸，愚者觀外不見其惡，纏綿罪網以為快樂。」",
        "from": "T04n0211_004:0602b19_9",
        "context_with_next_sentence": true
    },
    {
        "source_sentence": "於是世尊即說偈言：「見色心迷惑，　　不惟觀無常，　愚以為美善，　　安知其非真。",
        "from": "T04n0211_004:0602b22_10",
        "context_with_next_sentence": true
    },
    {
        "source_sentence": "　以婬樂自裹，　　譬如蠶作繭，　智者能斷棄，　　不眄除眾苦。",
        "from": "T04n0211_004:0602b25_0",
        "context_with_next_sentence": true
    },
    {
        "source_sentence": "　心念放逸者，　　見婬以為淨，　恩愛意盛增，　　從是造牢獄。",
        "from": "T04n0211_004:0602b27_0",
        "context_with_next_sentence": true
    },
    {
        "source_sentence": "　覺意滅婬者，　　常念欲不淨，　從是出邪獄，　　能斷老死患。」",
        "from": "T04n0211_004:0602b29_0",
        "context_with_next_sentence": true
    },
    {
        "source_sentence": "於是年少比丘見此女人，死已三日面色膖爛其臭難近，又聞世尊清誨之偈，悵然意悟自知迷謬，為佛作禮叩頭悔過。",
        "from": "T04n0211_004:0602c02_0",
        "context_with_next_sentence": true
    },
    {
        "source_sentence": "佛授自歸將還祇洹，沒命精進得羅漢道。",
        "from": "T04n0211_004:0602c04_1",
        "context_with_next_sentence": true
    },
    {
        "source_sentence": "所將大眾無央數人，見色欲之穢信無常之證，貪愛望止亦得道迹。",
        "from": "T04n0211_004:0602c05_2",
        "context_with_next_sentence": true
    },
    {
        "source_sentence": "昔佛在舍衛精舍為天人龍鬼說法。",
        "from": "T04n0211_004:0602c08_0",
        "context_with_next_sentence": true
    },
    {
        "source_sentence": "時世有大長者，財富無數，有一息男年十二三。",
        "from": "T04n0211_004:0602c08_1",
        "context_with_next_sentence": true
    },
    {
        "source_sentence": "父母命終，其兒年小未知生活理家之事，泮散財物數年便盡，久後行乞由不自供。",
        "from": "T04n0211_004:0602c09_2",
        "context_with_next_sentence": true
    },
    {
        "source_sentence": "其父有親友長者大富無數，一日見之問其委曲，長者愍念將歸經紀，以女配之，給與奴婢車馬，資財無數，更作屋宅成立門戶。",
        "from": "T04n0211_004:0602c11_3",
        "context_with_next_sentence": true
    },
    {
        "source_sentence": "為人懶惰，無有計校不能生活，坐散財盡日更飢困。",
        "from": "T04n0211_004:0602c14_4",
        "context_with_next_sentence": true
    },
    {
        "source_sentence": "長者以其女故更與資財，故復如前遂至貧乏。",
        "from": "T04n0211_004:0602c15_5",
        "context_with_next_sentence": true
    },
    {
        "source_sentence": "長者數餉，用之無道，念叵成就，欲奪其婦更嫁與人，宗家共議。",
        "from": "T04n0211_004:0602c16_6",
        "context_with_next_sentence": true
    },
    {
        "source_sentence": "女竊聞之還語其夫：「我家群強勢能奪卿，以卿不能生活故，卿當云何欲作何計也？」",
        "from": "T04n0211_004:0602c18_7",
        "context_with_next_sentence": true
    },
    {
        "source_sentence": "其夫聞婦言慚愧自念：「是吾薄福生失覆蓋，不習家計生活之法，今當失婦乞匃如故。",
        "from": "T04n0211_004:0602c20_8",
        "context_with_next_sentence": true
    },
    {
        "source_sentence": "恩愛已行貪欲情著，今當生別情豈可勝？」",
        "from": "T04n0211_004:0602c22_9",
        "context_with_next_sentence": true
    },
    {
        "source_sentence": "思惟反覆便興惡念，將婦入房，今欲與汝共死一處，即便剌婦還自刺害，夫婦俱死。",
        "from": "T04n0211_004:0602c23_10",
        "context_with_next_sentence": true
    },
    {
        "source_sentence": "奴婢驚走往告長者，長者大小驚來看視，見其已然，棺殮遣送如國常法。",
        "from": "T04n0211_004:0603a01_11",
        "context_with_next_sentence": true
    },
    {
        "source_sentence": "長者大小憂愁念女不去，須臾聞佛在世教化說法，見者歡喜忘憂除患，將家大小往到佛所，為佛作禮却坐一面。",
        "from": "T04n0211_004:0603a02_12",
        "context_with_next_sentence": true
    },
    {
        "source_sentence": "佛問長者：「為所從來？",
        "from": "T04n0211_004:0603a05_13",
        "context_with_next_sentence": true
    },
    {
        "source_sentence": "何以不樂憂愁之色？」",
        "from": "T04n0211_004:0603a05_14",
        "context_with_next_sentence": true
    },
    {
        "source_sentence": "長者白言：「居門不德，前嫁一女，值遇愚夫不能生活，欲奪其婦便殺婦及身，共死如此。",
        "from": "T04n0211_004:0603a06_15",
        "context_with_next_sentence": true
    },
    {
        "source_sentence": "遣送適還過覲世尊。」",
        "from": "T04n0211_004:0603a08_16",
        "context_with_next_sentence": true
    },
    {
        "source_sentence": "佛告長者：「貪欲瞋恚世之常病，愚癡無智患害之門，三界五道由此墮淵，展轉生死無央數劫，受苦萬端由尚不悔，豈況愚人能得識此？",
        "from": "T04n0211_004:0603a08_17",
        "context_with_next_sentence": true
    },
    {
        "source_sentence": "貪欲之毒滅身滅族，害及眾生何況夫婦？」",
        "from": "T04n0211_004:0603a11_18",
        "context_with_next_sentence": true
    },
    {
        "source_sentence": "於是世尊即說偈言：「愚以貪自縛，　　不求度彼岸，　貪為財愛故，　　害人亦自害。",
        "from": "T04n0211_004:0603a12_19",
        "context_with_next_sentence": true
    },
    {
        "source_sentence": "　愛欲意為田，　　婬怒癡為種，　故施度世者，　　得福無有量。",
        "from": "T04n0211_004:0603a16_0",
        "context_with_next_sentence": true
    },
    {
        "source_sentence": "　伴少而貨多，　　商人怵惕懼，　嗜欲賊害命，　　故慧不貪欲。」",
        "from": "T04n0211_004:0603a18_0",
        "context_with_next_sentence": true
    },
    {
        "source_sentence": "爾時長者聞佛說偈，欣然歡喜忘憂除患，即於座上一切大小及諸聽者，破二十億惡，得須陀洹道。",
        "from": "T04n0211_004:0603a20_0",
        "context_with_next_sentence": true
    },
    {
        "source_sentence": "昔佛在舍衛精舍中，為天龍鬼神、帝王臣民說法。",
        "from": "T04n0211_004:0603a23_0",
        "context_with_next_sentence": true
    },
    {
        "source_sentence": "時有遊蕩子二人共為親友，常相追隨一體無異，二人共議欲作沙門，即便相將來至佛所，為佛作禮長跪叉手，白佛言：「願欲作沙門，唯見聽許。」",
        "from": "T04n0211_004:0603a24_1",
        "context_with_next_sentence": true
    },
    {
        "source_sentence": "佛便受之，即作沙門。",
        "from": "T04n0211_004:0603a27_2",
        "context_with_next_sentence": true
    },
    {
        "source_sentence": "佛令二人共止一房。",
        "from": "T04n0211_004:0603a27_3",
        "context_with_next_sentence": true
    },
    {
        "source_sentence": "二人共止，但念世間恩愛榮樂，更共咨嗟情欲形體，說其姿媚專著不捨念不止息，不計無常污露不淨，以此欝怫病生於內。",
        "from": "T04n0211_004:0603a28_4",
        "context_with_next_sentence": true
    },
    {
        "source_sentence": "佛以慧眼知其想亂，走意於欲放心不住，以是不度。",
        "from": "T04n0211_004:0603b02_5",
        "context_with_next_sentence": true
    },
    {
        "source_sentence": "佛令一人行，便自化作一人入房，問之言：「吾等所思意志不離，可共往觀，視其形體知為何如？",
        "from": "T04n0211_004:0603b03_6",
        "context_with_next_sentence": true
    },
    {
        "source_sentence": "但空想念，疲勞無益。」",
        "from": "T04n0211_004:0603b05_7",
        "context_with_next_sentence": true
    },
    {
        "source_sentence": "二人相隨至婬女村，佛於村內化作一婬女人，共入其舍而告之曰：「吾等道人受佛禁戒不犯身事，意欲觀女人形容，當顧直如法。」",
        "from": "T04n0211_004:0603b06_8",
        "context_with_next_sentence": true
    },
    {
        "source_sentence": "於是化女即解瓔珞香薰衣裳，倮形而立臭處難近，二人觀之具見污露，化沙門即謂一人言：「女人之好，但有脂粉芬薰眾華沐浴塗香，著眾雜色衣裳以覆污露，強薰以香欲以人觀，譬如革囊盛屎有何可貪？」",
        "from": "T04n0211_004:0603b09_9",
        "context_with_next_sentence": true
    },
    {
        "source_sentence": "於是化比丘即說偈言：「欲我知汝本，　　意以思想生，　我不思想汝，　　則汝而不有。",
        "from": "T04n0211_004:0603b13_10",
        "context_with_next_sentence": true
    },
    {
        "source_sentence": "　心可則為欲，　　何必獨五欲？",
        "from": "T04n0211_004:0603b17_0",
        "context_with_next_sentence": true
    },
    {
        "source_sentence": "　速可絕五欲，　　是乃為勇力。",
        "from": "T04n0211_004:0603b18_0",
        "context_with_next_sentence": true
    },
    {
        "source_sentence": "　無欲無所畏，　　恬惔無憂患，　欲除使結解，　　是為長出淵。」",
        "from": "T04n0211_004:0603b19_0",
        "context_with_next_sentence": true
    },
    {
        "source_sentence": "佛說偈已現其光相，比丘見之慚愧悔過，五體投地為佛作禮，重為說法，欣然得解便得羅漢。",
        "from": "T04n0211_004:0603b21_0",
        "context_with_next_sentence": true
    },
    {
        "source_sentence": "一人行還，見伴顏姿欣悅於常，即問其伴獨何如斯？",
        "from": "T04n0211_004:0603b23_1",
        "context_with_next_sentence": true
    },
    {
        "source_sentence": "即如事說佛之大慈愍度如此，蒙世尊恩得免眾苦。",
        "from": "T04n0211_004:0603b24_2",
        "context_with_next_sentence": true
    },
    {
        "source_sentence": "於是比丘重為說偈言：「晝夜念嗜欲，　　意走不念休，　見女欲污露，　　想滅則無憂。」",
        "from": "T04n0211_004:0603b25_3",
        "context_with_next_sentence": true
    },
    {
        "source_sentence": "其伴比丘聞此偈已便自思惟，斷欲滅想，即得法眼。",
        "from": "T04n0211_004:0603b28_0",
        "context_with_next_sentence": true
    },
    {
        "source_sentence": "法句譬喻經利養品第三十三",
        "from": "T04n0211_004:0603c01_0",
        "context_with_next_sentence": true
    },
    {
        "source_sentence": "昔佛將諸弟子至俱曇彌國美音精舍，為諸天人神龍說法。",
        "from": "T04n0211_004:0603c02_0",
        "context_with_next_sentence": true
    },
    {
        "source_sentence": "時彼國王名曰優填，有大夫人執行仁愛顯譽清潔，王珍其操每私恭敬。",
        "from": "T04n0211_004:0603c03_1",
        "context_with_next_sentence": true
    },
    {
        "source_sentence": "聞佛來化嚴駕共出，往至佛所為佛作禮却坐常位。",
        "from": "T04n0211_004:0603c05_2",
        "context_with_next_sentence": true
    },
    {
        "source_sentence": "佛為國王及夫人婇女說無常苦空，人所由生合會別離怨憎會苦，由福生天、由惡入淵。",
        "from": "T04n0211_004:0603c06_3",
        "context_with_next_sentence": true
    },
    {
        "source_sentence": "國王夫人歡欣信解，各受五戒為清信士女，禮佛辭退還入宮中。",
        "from": "T04n0211_004:0603c08_4",
        "context_with_next_sentence": true
    },
    {
        "source_sentence": "時有婆羅門，名曰吉星，生一好女世間少比，至年十六無能訶者，懸金千兩積九十日，募索智者：「有能訶此女為不端正者，以金與之。」",
        "from": "T04n0211_004:0603c09_5",
        "context_with_next_sentence": true
    },
    {
        "source_sentence": "無敢應者。",
        "from": "T04n0211_004:0603c12_6",
        "context_with_next_sentence": true
    },
    {
        "source_sentence": "女以長大應當嫁處，念：「當與誰？",
        "from": "T04n0211_004:0603c13_7",
        "context_with_next_sentence": true
    },
    {
        "source_sentence": "若有端正如我女者，以女與之。",
        "from": "T04n0211_004:0603c13_8",
        "context_with_next_sentence": true
    },
    {
        "source_sentence": "聽聞沙門瞿曇釋迦之種，姿容金色世所希有，當以此女往配與之。」",
        "from": "T04n0211_004:0603c14_9",
        "context_with_next_sentence": true
    },
    {
        "source_sentence": "即便將至佛所為佛作禮，白佛言：「我女好潔世間無雙，年大應嫁世無匹偶，瞿曇端正可以為雙，故遠將來以配世尊。」",
        "from": "T04n0211_004:0603c16_10",
        "context_with_next_sentence": true
    },
    {
        "source_sentence": "佛告吉星：「卿女端正是卿家好，如我之好是諸佛好，我之所好其道不同，卿自譽女端正姝好。",
        "from": "T04n0211_004:0603c18_11",
        "context_with_next_sentence": true
    },
    {
        "source_sentence": "譬如畫瓶中盛屎尿有何奇特？",
        "from": "T04n0211_004:0603c21_12",
        "context_with_next_sentence": true
    },
    {
        "source_sentence": "好為所在？",
        "from": "T04n0211_004:0603c21_13",
        "context_with_next_sentence": true
    },
    {
        "source_sentence": "著眼耳鼻口，身之大賊，面首端正，身之大患，破家滅族殺親害子，皆由女色。",
        "from": "T04n0211_004:0603c22_0",
        "context_with_next_sentence": true
    },
    {
        "source_sentence": "吾為沙門，一身獨立由尚恐危，況受禍災殘賊之貨也？",
        "from": "T04n0211_004:0603c23_1",
        "context_with_next_sentence": true
    },
    {
        "source_sentence": "卿自將去，吾不受之。」",
        "from": "T04n0211_004:0603c25_2",
        "context_with_next_sentence": true
    },
    {
        "source_sentence": "於是梵志瞋恚便去，到優填王所讚女姿媚具白王言：「此女應相當為王妃，今以年大故送與王。」",
        "from": "T04n0211_004:0603c25_3",
        "context_with_next_sentence": true
    },
    {
        "source_sentence": "王見歡喜即納受之，拜為第二左夫人，即以印綬金銀珍寶賜與吉星拜為輔臣。",
        "from": "T04n0211_004:0604a02_4",
        "context_with_next_sentence": true
    },
    {
        "source_sentence": "此女得敘，每協嫉妬妖蠱迷王，數譖大夫人如是非一。",
        "from": "T04n0211_004:0604a04_5",
        "context_with_next_sentence": true
    },
    {
        "source_sentence": "王返辱曰：「卿等妖媚言返不遜，彼人操行可貴而返譖之。」",
        "from": "T04n0211_004:0604a05_6",
        "context_with_next_sentence": true
    },
    {
        "source_sentence": "此女心忌猶欲害之，數譖不已，王頗惑之，前後心謀伺其齋時，因勸白王：「今日之樂宜請右夫人。」",
        "from": "T04n0211_004:0604a07_7",
        "context_with_next_sentence": true
    },
    {
        "source_sentence": "王便普召勅令皆會，大夫人持齋獨不應命，反覆三呼執齋不移，王怒隆盛遣人拽出，縛著殿前欲射殺之。",
        "from": "T04n0211_004:0604a09_8",
        "context_with_next_sentence": true
    },
    {
        "source_sentence": "夫人不怖一心歸佛，王自射之箭還向王後，射輒還，數箭亦爾。",
        "from": "T04n0211_004:0604a11_9",
        "context_with_next_sentence": true
    },
    {
        "source_sentence": "時王大怖，自解而問之曰：「汝有何術乃致如此？」",
        "from": "T04n0211_004:0604a13_10",
        "context_with_next_sentence": true
    },
    {
        "source_sentence": "夫人對曰：「唯事如來歸命三尊，朝奉佛齋過中不飡，加行八事飾不近身，必是世尊哀顧若茲。」",
        "from": "T04n0211_004:0604a14_11",
        "context_with_next_sentence": true
    },
    {
        "source_sentence": "王曰：「善哉！",
        "from": "T04n0211_004:0604a16_12",
        "context_with_next_sentence": true
    },
    {
        "source_sentence": "豈可言不？」",
        "from": "T04n0211_004:0604a16_13",
        "context_with_next_sentence": true
    },
    {
        "source_sentence": "即出吉星女還其父母，以大夫人正理宮內。",
        "from": "T04n0211_004:0604a17_14",
        "context_with_next_sentence": true
    },
    {
        "source_sentence": "王與大夫人後宮太子，嚴駕群臣往到佛所，作禮却坐叉手聽法。",
        "from": "T04n0211_004:0604a18_15",
        "context_with_next_sentence": true
    },
    {
        "source_sentence": "王即白佛，具以如事向佛陳之。",
        "from": "T04n0211_004:0604a19_16",
        "context_with_next_sentence": true
    },
    {
        "source_sentence": "佛告大王：「妖蠱女人有八十四態，大態有八，慧人所惡。",
        "from": "T04n0211_004:0604a20_17",
        "context_with_next_sentence": true
    },
    {
        "source_sentence": "何謂為八？",
        "from": "T04n0211_004:0604a21_18",
        "context_with_next_sentence": true
    },
    {
        "source_sentence": "一者嫉妬，二者妄瞋，三者罵詈，四者呪詛，五者鎮厭，六者慳貪，七者好飾，八者含毒，是為八大態。」",
        "from": "T04n0211_004:0604a21_19",
        "context_with_next_sentence": true
    },
    {
        "source_sentence": "於是世尊即說偈言：「天雨七寶欲猶無厭，　樂少苦多覺之為賢，　雖有天欲慧捨不貪，　樂離恩愛為佛弟子。」",
        "from": "T04n0211_004:0604a23_20",
        "context_with_next_sentence": true
    },
    {
        "source_sentence": "佛告大王：「人行罪福各有本性，所受影報萬倍不同，若行六德持齋福多，諸佛所譽，終生梵天福樂自然。」",
        "from": "T04n0211_004:0604a29_0",
        "context_with_next_sentence": true
    },
    {
        "source_sentence": "佛說是時，王及夫人婇女大臣，一切心解，皆得道迹。",
        "from": "T04n0211_004:0604b02_1",
        "context_with_next_sentence": true
    },
    {
        "source_sentence": "法句譬喻經沙門品第三十四",
        "from": "T04n0211_004:0604b04_0",
        "context_with_next_sentence": true
    },
    {
        "source_sentence": "昔佛在舍衛國精舍之中，為天龍鬼神、國王人民說法。",
        "from": "T04n0211_004:0604b05_0",
        "context_with_next_sentence": true
    },
    {
        "source_sentence": "時有一年少比丘，晨旦著衣服拄杖持鉢至大村中分衛。",
        "from": "T04n0211_004:0604b06_1",
        "context_with_next_sentence": true
    },
    {
        "source_sentence": "時大道邊有官菜園，外面種黍穄，其田外草中施張發箭，若有蟲獸盜賊來者，觸網箭發中箭則死。",
        "from": "T04n0211_004:0604b07_2",
        "context_with_next_sentence": true
    },
    {
        "source_sentence": "有一端正年少女子獨守此園，人欲往者遙喚示道乃得入園，不知道者必為發箭所殺。",
        "from": "T04n0211_004:0604b09_3",
        "context_with_next_sentence": true
    },
    {
        "source_sentence": "而此女子獨守悲歌，其聲妖亮，聽者莫不頓車止馬，迴旋蹀躡而欲趣之，盤桓不去皆坐聲響。",
        "from": "T04n0211_004:0604b11_4",
        "context_with_next_sentence": true
    },
    {
        "source_sentence": "時此比丘分衛行還，道聞歌聲，側耳聽音五情逸豫，心迷意亂貪著不捨，想是女人必大端正，思想欲見坐起言語，便旋往趣，未到中間意志怳惚，手失錫杖肩失衣鉢殊不自覺。",
        "from": "T04n0211_004:0604b13_5",
        "context_with_next_sentence": true
    },
    {
        "source_sentence": "佛以三達見此比丘，小復前行為箭所殺，福應得道，為愚所迷欲蓋所覆，憐愍其愚欲度脫之，自化作白衣往到其邊，以偈呵之曰：「沙門何行如意不禁，　步步著粘但隨思走，　袈裟被肩為惡不損，　行惡行者斯墮惡道。",
        "from": "T04n0211_004:0604b18_6",
        "context_with_next_sentence": true
    },
    {
        "source_sentence": "　截流自持折心却欲，　人不割欲一意猶走，　為之為之必強自制，　捨家而懈意猶復染。",
        "from": "T04n0211_004:0604b26_0",
        "context_with_next_sentence": true
    },
    {
        "source_sentence": "　行懈緩者誘意不除，　非淨梵行焉致大寶？",
        "from": "T04n0211_004:0604c01_0",
        "context_with_next_sentence": true
    },
    {
        "source_sentence": "　不調難誡如風枯樹，　自作為身曷不精進。」",
        "from": "T04n0211_004:0604c03_0",
        "context_with_next_sentence": true
    },
    {
        "source_sentence": "說此偈已即自復形，相好炳然光照天地，若有見者迷解亂止各得其所。",
        "from": "T04n0211_004:0604c05_0",
        "context_with_next_sentence": true
    },
    {
        "source_sentence": "比丘見佛心意[火*霍]開如冥[門@視]明，即五體投地為佛作禮，叩頭悔過懺悔謝佛，內解止觀即得羅漢，隨佛還精舍。",
        "from": "T04n0211_004:0604c06_1",
        "context_with_next_sentence": true
    },
    {
        "source_sentence": "聽者無數皆得法眼。",
        "from": "T04n0211_004:0604c09_2",
        "context_with_next_sentence": true
    },
    {
        "source_sentence": "法句譬喻經梵志品第三十五",
        "from": "T04n0211_004:0604c10_0",
        "context_with_next_sentence": true
    },
    {
        "source_sentence": "昔私訶牒國中有大山，名私休遮他，山中有梵志五百餘人，各達神通，自相謂曰：「吾等所得正是涅槃。」",
        "from": "T04n0211_004:0604c11_0",
        "context_with_next_sentence": true
    },
    {
        "source_sentence": "佛始出世初建法鼓開甘露門，此等梵志聞而不就，宿福應度，佛往就之獨行無侶。",
        "from": "T04n0211_004:0604c13_1",
        "context_with_next_sentence": true
    },
    {
        "source_sentence": "到其路口坐一樹下，三昧定意放身光明照一山中，狀如失火山中盡燃。",
        "from": "T04n0211_004:0604c15_2",
        "context_with_next_sentence": true
    },
    {
        "source_sentence": "梵志怖懼呪水滅之，盡其神力不能使滅，怪而捨走從路出山，遙見世尊樹下坐禪，譬如日出金山之側，相好炳然如月星中。",
        "from": "T04n0211_004:0604c16_3",
        "context_with_next_sentence": true
    },
    {
        "source_sentence": "怪是何神就而觀之。",
        "from": "T04n0211_004:0604c19_4",
        "context_with_next_sentence": true
    },
    {
        "source_sentence": "佛命令坐，問所從來？",
        "from": "T04n0211_004:0604c20_5",
        "context_with_next_sentence": true
    },
    {
        "source_sentence": "梵志對曰：「止此山中修道來久，旦欻火起燒山樹木怖而走出。」",
        "from": "T04n0211_004:0604c20_6",
        "context_with_next_sentence": true
    },
    {
        "source_sentence": "佛告梵志：「此是福火不傷損人，欲滅卿等癡結之垢。」",
        "from": "T04n0211_004:0604c22_7",
        "context_with_next_sentence": true
    },
    {
        "source_sentence": "梵志師徒顧相謂曰：「是何道士也？",
        "from": "T04n0211_004:0604c23_8",
        "context_with_next_sentence": true
    },
    {
        "source_sentence": "九十六種未曾有此。」",
        "from": "T04n0211_004:0604c24_9",
        "context_with_next_sentence": true
    },
    {
        "source_sentence": "師曰：「曾聞白淨王子名曰悉達，不樂聖位出家求佛。",
        "from": "T04n0211_004:0604c24_10",
        "context_with_next_sentence": true
    },
    {
        "source_sentence": "將無是也？」",
        "from": "T04n0211_004:0604c25_11",
        "context_with_next_sentence": true
    },
    {
        "source_sentence": "徒等啟師：「可共問佛，梵志所行事為如法不也？」",
        "from": "T04n0211_004:0605a01_0",
        "context_with_next_sentence": true
    },
    {
        "source_sentence": "師徒之等共起白佛：「梵志經法名四無礙，天文地理，王者治國領民之法，并九十六種道術所應行法，此經為是涅槃法不？",
        "from": "T04n0211_004:0605a02_1",
        "context_with_next_sentence": true
    },
    {
        "source_sentence": "願佛解說開化未聞。」",
        "from": "T04n0211_004:0605a04_2",
        "context_with_next_sentence": true
    },
    {
        "source_sentence": "佛告梵志：「善聽思之。",
        "from": "T04n0211_004:0605a05_3",
        "context_with_next_sentence": true
    },
    {
        "source_sentence": "吾從宿命無數劫來常行此經，亦得五通移山住流，更歷生死不可計數，既不得涅槃，亦復不聞有得道者。",
        "from": "T04n0211_004:0605a05_4",
        "context_with_next_sentence": true
    },
    {
        "source_sentence": "如汝等行，非名梵志。」",
        "from": "T04n0211_004:0605a08_5",
        "context_with_next_sentence": true
    },
    {
        "source_sentence": "於是世尊以偈報曰：「截流如渡無欲如梵，　知行已盡是謂梵志。",
        "from": "T04n0211_004:0605a08_6",
        "context_with_next_sentence": true
    },
    {
        "source_sentence": "　以無二法清淨渡淵，　諸欲結解是謂梵志。",
        "from": "T04n0211_004:0605a12_0",
        "context_with_next_sentence": true
    },
    {
        "source_sentence": "　非蔟結髮名為梵志，　誠行法行清白則賢。",
        "from": "T04n0211_004:0605a14_0",
        "context_with_next_sentence": true
    },
    {
        "source_sentence": "　飾髮無慧草衣何施？",
        "from": "T04n0211_004:0605a16_0",
        "context_with_next_sentence": true
    },
    {
        "source_sentence": "　內不離著外捨何益？",
        "from": "T04n0211_004:0605a17_0",
        "context_with_next_sentence": true
    },
    {
        "source_sentence": "　去婬怒癡憍慢諸惡，　如蛇脫皮是謂梵志。",
        "from": "T04n0211_004:0605a18_0",
        "context_with_next_sentence": true
    },
    {
        "source_sentence": "　斷絕世事口無麤言，　八道審諦是謂梵志。",
        "from": "T04n0211_004:0605a20_0",
        "context_with_next_sentence": true
    },
    {
        "source_sentence": "　已斷恩愛離家無欲，　愛著已盡是謂梵志。",
        "from": "T04n0211_004:0605a22_0",
        "context_with_next_sentence": true
    },
    {
        "source_sentence": "　離人聚處不墮天聚，　諸聚不歸是為梵志。",
        "from": "T04n0211_004:0605a24_0",
        "context_with_next_sentence": true
    },
    {
        "source_sentence": "　自識宿命本所更來，　生死得盡叡通道玄，　明如能嘿是謂梵志。」",
        "from": "T04n0211_004:0605a26_0",
        "context_with_next_sentence": true
    },
    {
        "source_sentence": "佛說偈已告諸梵志：「汝等所修自謂已達涅槃，如少水魚豈有長樂？",
        "from": "T04n0211_004:0605a29_0",
        "context_with_next_sentence": true
    },
    {
        "source_sentence": "合本無者也。」",
        "from": "T04n0211_004:0605b01_1",
        "context_with_next_sentence": true
    },
    {
        "source_sentence": "梵志聞經五情內發喜悅，長跪白佛：「願為弟子。」",
        "from": "T04n0211_004:0605b02_0",
        "context_with_next_sentence": true
    },
    {
        "source_sentence": "頭髮自墮即作沙門，本行清淨因而得道為阿羅漢，天龍鬼神皆得道迹。",
        "from": "T04n0211_004:0605b03_1",
        "context_with_next_sentence": true
    },
    {
        "source_sentence": "法句譬喻經泥洹品第三十六",
        "from": "T04n0211_004:0605b05_0",
        "context_with_next_sentence": true
    },
    {
        "source_sentence": "昔佛在王舍城靈鷲山中，時與諸比丘千二百五十人俱。",
        "from": "T04n0211_004:0605b06_0",
        "context_with_next_sentence": true
    },
    {
        "source_sentence": "時摩竭國王號名阿闍世，所領五百國各有姓名，近有一國，名曰越祇，不順王命欲往伐之，即召群臣講宣議曰：「越祇國人，富樂熾盛，多出珍寶，不首伏於我。",
        "from": "T04n0211_004:0605b07_1",
        "context_with_next_sentence": true
    },
    {
        "source_sentence": "寧可起兵往伐之不？」",
        "from": "T04n0211_004:0605b10_2",
        "context_with_next_sentence": true
    },
    {
        "source_sentence": "國有賢公承相名曰雨舍，對曰：「唯然。」",
        "from": "T04n0211_004:0605b11_3",
        "context_with_next_sentence": true
    },
    {
        "source_sentence": "王告雨舍：「佛去是不遠，聖哲三達靡事不貫，汝持吾聲往至佛所，如卿意智委悉問之，欲往伐彼寧得勝不？」",
        "from": "T04n0211_004:0605b12_4",
        "context_with_next_sentence": true
    },
    {
        "source_sentence": "承相受教，即嚴車馬往至精舍，前到佛所頭面著地為佛作禮。",
        "from": "T04n0211_004:0605b14_5",
        "context_with_next_sentence": true
    },
    {
        "source_sentence": "佛命令坐，公即就坐，佛問國承相：「從何所來？」",
        "from": "T04n0211_004:0605b16_6",
        "context_with_next_sentence": true
    },
    {
        "source_sentence": "公言：「王使臣來。",
        "from": "T04n0211_004:0605b17_7",
        "context_with_next_sentence": true
    },
    {
        "source_sentence": "稽首佛足，問訊起居飡食如常？」",
        "from": "T04n0211_004:0605b17_8",
        "context_with_next_sentence": true
    },
    {
        "source_sentence": "佛即問公：「王及國土人民臣下皆自平安不？」",
        "from": "T04n0211_004:0605b18_9",
        "context_with_next_sentence": true
    },
    {
        "source_sentence": "公言：「國主及民皆蒙佛恩。」",
        "from": "T04n0211_004:0605b19_10",
        "context_with_next_sentence": true
    },
    {
        "source_sentence": "公白佛言：「王與越祇國有嫌，欲往伐之，於佛聖意為可得勝不？」",
        "from": "T04n0211_004:0605b20_0",
        "context_with_next_sentence": true
    },
    {
        "source_sentence": "佛告承相：「是越祇國人民奉行七法不可勝之。",
        "from": "T04n0211_004:0605b21_1",
        "context_with_next_sentence": true
    },
    {
        "source_sentence": "王可諦思，勿妄舉動。」",
        "from": "T04n0211_004:0605b22_2",
        "context_with_next_sentence": true
    },
    {
        "source_sentence": "公即問佛：「何等七法？」",
        "from": "T04n0211_004:0605b23_0",
        "context_with_next_sentence": true
    },
    {
        "source_sentence": "佛言：「越祇國人數相聚會，講議正法修福自守，以此為常，是謂為一。",
        "from": "T04n0211_004:0605b23_1",
        "context_with_next_sentence": true
    },
    {
        "source_sentence": "越祇國人君臣常和，所任忠良教諫承用不相違戾，是謂為二。",
        "from": "T04n0211_004:0605b25_2",
        "context_with_next_sentence": true
    },
    {
        "source_sentence": "越祇國人奉法相率無取無捨，不敢犯過上下循常，是謂為三。",
        "from": "T04n0211_004:0605b26_3",
        "context_with_next_sentence": true
    },
    {
        "source_sentence": "越祇國人禮化謹敬，男女有別長幼相承不失儀法，是謂為四。",
        "from": "T04n0211_004:0605b28_0",
        "context_with_next_sentence": true
    },
    {
        "source_sentence": "越祇國人孝養父母遜悌師長，受誡教誨以為國則，是謂為五。",
        "from": "T04n0211_004:0605b29_1",
        "context_with_next_sentence": true
    },
    {
        "source_sentence": "越祇國人承天則地，敬畏社稷奉順四時民農不廢，是謂為六。",
        "from": "T04n0211_004:0605c01_2",
        "context_with_next_sentence": true
    },
    {
        "source_sentence": "越祇國人尊道敬德，國有沙門得道應真方遠來者，供養衣被床臥醫藥，是謂為七。",
        "from": "T04n0211_004:0605c03_3",
        "context_with_next_sentence": true
    },
    {
        "source_sentence": "夫為國主行此七法難可得危，極天下兵共往攻之不能得勝。」",
        "from": "T04n0211_004:0605c05_4",
        "context_with_next_sentence": true
    },
    {
        "source_sentence": "佛告承相：「若使越祇國人持一法者尚不可攻，何況盡持如是七法？」",
        "from": "T04n0211_004:0605c06_5",
        "context_with_next_sentence": true
    },
    {
        "source_sentence": "於是世尊即說偈言：「利勝不足恃，　　雖勝猶復苦，　當自求勝法，　　已勝無所生。」",
        "from": "T04n0211_004:0605c08_6",
        "context_with_next_sentence": true
    },
    {
        "source_sentence": "雨舍承相聞佛說偈即得道迹，時會大小皆得須陀洹道。",
        "from": "T04n0211_004:0605c11_0",
        "context_with_next_sentence": true
    },
    {
        "source_sentence": "公即從坐起，白佛言：「國事煩多欲還請辭。」",
        "from": "T04n0211_004:0605c12_1",
        "context_with_next_sentence": true
    },
    {
        "source_sentence": "佛言：「可，宜知是時。」",
        "from": "T04n0211_004:0605c13_2",
        "context_with_next_sentence": true
    },
    {
        "source_sentence": "即從坐起禮佛而去，還至具事白王，即止不攻，持佛嚴教以化國內。",
        "from": "T04n0211_004:0605c13_3",
        "context_with_next_sentence": true
    },
    {
        "source_sentence": "越祇國人即來順命，上下相奉國遂興隆。",
        "from": "T04n0211_004:0605c15_4",
        "context_with_next_sentence": true
    },
    {
        "source_sentence": "法句譬喻經生死品第三十七",
        "from": "T04n0211_004:0605c17_0",
        "context_with_next_sentence": true
    },
    {
        "source_sentence": "昔佛在舍衛國祇洹精舍，為天人國王大臣廣說妙法。",
        "from": "T04n0211_004:0605c18_0",
        "context_with_next_sentence": true
    },
    {
        "source_sentence": "有一梵志長者居在路側，財富無數，正有一子其年二十，新為娶婦未滿七日，夫婦相敬言語相順，婦語其夫：「欲至後園中看戲，為得爾不？」",
        "from": "T04n0211_004:0605c19_1",
        "context_with_next_sentence": true
    },
    {
        "source_sentence": "上春三月夫婦相將至後園中，有一[木*奈]樹高大華好，婦欲得華無人與取，夫知婦意欲得[木*奈]華，即便上樹正取一華，復欲得一展轉上樹乃至細枝，枝折墮地傷中即死。",
        "from": "T04n0211_004:0605c22_2",
        "context_with_next_sentence": true
    },
    {
        "source_sentence": "居家大小奔波跳走往趣兒所，呼天傷哭斷絕復甦，中外宗族來者無數，皆甚悲痛，聞者莫不傷心，見者莫不痛哀，父母妻息怨咎天地謂為不護，棺殮衣被如法遣送，還家啼泣不能自止。",
        "from": "T04n0211_004:0606a01_3",
        "context_with_next_sentence": true
    },
    {
        "source_sentence": "於是世尊愍傷其愚往問訊之，長者室家大小見佛悲感作禮具陳辛苦。",
        "from": "T04n0211_004:0606a05_4",
        "context_with_next_sentence": true
    },
    {
        "source_sentence": "佛語長者：「止息聽法，萬物無常不可久保，生則有死罪福相追，此兒三處為其哭泣，懊惱斷絕亦復難勝。",
        "from": "T04n0211_004:0606a07_5",
        "context_with_next_sentence": true
    },
    {
        "source_sentence": "竟為誰兒？",
        "from": "T04n0211_004:0606a09_6",
        "context_with_next_sentence": true
    },
    {
        "source_sentence": "何者為親？」",
        "from": "T04n0211_004:0606a09_7",
        "context_with_next_sentence": true
    },
    {
        "source_sentence": "於是世尊即說偈言：「命如華菓熟，　　常恐會零落，　已生皆有苦，　　孰能致不死？",
        "from": "T04n0211_004:0606a10_8",
        "context_with_next_sentence": true
    },
    {
        "source_sentence": "　從初樂愛欲，　　可婬入胞影，　受形命如電，　　晝夜流難止。",
        "from": "T04n0211_004:0606a13_0",
        "context_with_next_sentence": true
    },
    {
        "source_sentence": "　是身為死物，　　精神無形法，　假令死復生，　　罪福不敗亡。",
        "from": "T04n0211_004:0606a15_0",
        "context_with_next_sentence": true
    },
    {
        "source_sentence": "　終始非一世，　　從愛癡久長，　自作受苦樂，　　身死神不喪。」",
        "from": "T04n0211_004:0606a17_0",
        "context_with_next_sentence": true
    },
    {
        "source_sentence": "長者聞偈意解忘憂，長跪白佛：「此兒宿命作何罪舋，盛美之壽而便中夭？",
        "from": "T04n0211_004:0606a19_0",
        "context_with_next_sentence": true
    },
    {
        "source_sentence": "唯願解說本所行罪。」",
        "from": "T04n0211_004:0606a20_1",
        "context_with_next_sentence": true
    },
    {
        "source_sentence": "佛告長者：「乃往昔時有一小兒，持弓箭入神樹中戲，邊有三人亦在中看。",
        "from": "T04n0211_004:0606a21_2",
        "context_with_next_sentence": true
    },
    {
        "source_sentence": "樹上有雀，小兒欲射，三人勸言：『若能中雀者世稱健兒。』",
        "from": "T04n0211_004:0606a22_3",
        "context_with_next_sentence": true
    },
    {
        "source_sentence": "小兒意美引弓射之，中雀即死墮地，三人共笑，助之歡喜而各自去。",
        "from": "T04n0211_004:0606a24_4",
        "context_with_next_sentence": true
    },
    {
        "source_sentence": "經歷生死無數劫中，所在相遭共會受罪，其三人者，一人有福今在天上，一人生海中為化生龍王，一人今日長者身是。",
        "from": "T04n0211_004:0606a25_5",
        "context_with_next_sentence": true
    },
    {
        "source_sentence": "此小兒者，前生天上為天作子，命終來下為長者作子，墮樹命絕即生海中，為化生龍王作子，即以生日化生金翅鳥王取而食之。」",
        "from": "T04n0211_004:0606a28_6",
        "context_with_next_sentence": true
    },
    {
        "source_sentence": "「今日三處懊惱涕哭，寧可言也？",
        "from": "T04n0211_004:0606b03_0",
        "context_with_next_sentence": true
    },
    {
        "source_sentence": "以其前世助其喜故，此三人者報以涕哭。」",
        "from": "T04n0211_004:0606b03_1",
        "context_with_next_sentence": true
    },
    {
        "source_sentence": "於是世尊即說偈言：「識神造三界，　　善不善五處，　陰行而默至，　　所往如響應。",
        "from": "T04n0211_004:0606b04_2",
        "context_with_next_sentence": true
    },
    {
        "source_sentence": "　色欲不色有，　　一切因宿行，　如種隨本像，　　自然報如影。」",
        "from": "T04n0211_004:0606b08_0",
        "context_with_next_sentence": true
    },
    {
        "source_sentence": "佛說偈已，欲使長者意解，即以道力視其宿命，皆見天上、龍中之事。",
        "from": "T04n0211_004:0606b10_0",
        "context_with_next_sentence": true
    },
    {
        "source_sentence": "長者意解欣然即起，長跪叉手，白佛言：「願及大小為佛弟子，奉受五戒為優婆塞。」",
        "from": "T04n0211_004:0606b11_1",
        "context_with_next_sentence": true
    },
    {
        "source_sentence": "佛即授戒，重為說法無常之義，大小歡欣皆得須陀洹道。",
        "from": "T04n0211_004:0606b13_2",
        "context_with_next_sentence": true
    },
    {
        "source_sentence": "法句譬喻經道利品第三十八",
        "from": "T04n0211_004:0606b15_0",
        "context_with_next_sentence": true
    },
    {
        "source_sentence": "昔有國王治行正法民慕其化，無有太子以為愁憂。",
        "from": "T04n0211_004:0606b16_0",
        "context_with_next_sentence": true
    },
    {
        "source_sentence": "佛來入國便出覲尊，聽經歡欣即受五戒，一心奉敬唯願有子，晝夜精進三時不懈。",
        "from": "T04n0211_004:0606b17_1",
        "context_with_next_sentence": true
    },
    {
        "source_sentence": "有一給使其年十一常為王使，忠信奉法不失威儀，謙卑忍辱精進一心學誦經偈，知時先起已辦香火，數年之中精進如是不以為勞，卒得重病遂致無常。",
        "from": "T04n0211_004:0606b19_2",
        "context_with_next_sentence": true
    },
    {
        "source_sentence": "其神來還為王作子，乳餔長大至年十五立為太子。",
        "from": "T04n0211_004:0606b22_3",
        "context_with_next_sentence": true
    },
    {
        "source_sentence": "父王命終襲代為王，憍慢自恣婬泆欲樂，晝夜躭荒不理國事，臣僚廢朝民被其患。",
        "from": "T04n0211_004:0606b23_4",
        "context_with_next_sentence": true
    },
    {
        "source_sentence": "佛知其行不會本識，將諸弟子往到其國。",
        "from": "T04n0211_004:0606b25_5",
        "context_with_next_sentence": true
    },
    {
        "source_sentence": "王聞佛來，如先王法，大眾奉迎稽首于地却坐王位，佛告王曰：「國土人民群僚百官，悉自如常不？」",
        "from": "T04n0211_004:0606b26_6",
        "context_with_next_sentence": true
    },
    {
        "source_sentence": "王曰：「為人年幼未能綏化，皆蒙聖恩國土無他。」",
        "from": "T04n0211_004:0606b28_7",
        "context_with_next_sentence": true
    },
    {
        "source_sentence": "佛告王曰：「王今自知本所從來，作何功德得此王位？」",
        "from": "T04n0211_004:0606c01_0",
        "context_with_next_sentence": true
    },
    {
        "source_sentence": "王曰：「不審。",
        "from": "T04n0211_004:0606c02_1",
        "context_with_next_sentence": true
    },
    {
        "source_sentence": "頑愚不達，不知先世所從來也。」",
        "from": "T04n0211_004:0606c02_2",
        "context_with_next_sentence": true
    },
    {
        "source_sentence": "佛告大王：「本以五事得為國王。",
        "from": "T04n0211_004:0606c03_3",
        "context_with_next_sentence": true
    },
    {
        "source_sentence": "何等為五？",
        "from": "T04n0211_004:0606c03_4",
        "context_with_next_sentence": true
    },
    {
        "source_sentence": "一者布施得為國王，萬民奉獻宮觀殿堂資財無極。",
        "from": "T04n0211_004:0606c04_5",
        "context_with_next_sentence": true
    },
    {
        "source_sentence": "二者興立寺廟供養三尊床[木*翕]幃帳以是為王，在於正殿御座理國。",
        "from": "T04n0211_004:0606c05_6",
        "context_with_next_sentence": true
    },
    {
        "source_sentence": "三者親身禮敬三尊及諸長德以是為王，一切萬民莫不為之作禮。",
        "from": "T04n0211_004:0606c06_7",
        "context_with_next_sentence": true
    },
    {
        "source_sentence": "四者忍辱身三口四及意無惡以是為王，一切見者莫不歡欣。",
        "from": "T04n0211_004:0606c08_8",
        "context_with_next_sentence": true
    },
    {
        "source_sentence": "五者學問常求智慧以是為王，決斷國事莫不奉用。",
        "from": "T04n0211_004:0606c09_9",
        "context_with_next_sentence": true
    },
    {
        "source_sentence": "行此五事世世為王。」",
        "from": "T04n0211_004:0606c11_10",
        "context_with_next_sentence": true
    },
    {
        "source_sentence": "於是世尊以偈頌曰：「人知奉其上，　　君父師道士，　信戒施聞慧，　　終吉所生安。",
        "from": "T04n0211_004:0606c11_11",
        "context_with_next_sentence": true
    },
    {
        "source_sentence": "　宿命有福慶，　　生世為人尊，　以道安天下，　　奉法莫不從。",
        "from": "T04n0211_004:0606c14_0",
        "context_with_next_sentence": true
    },
    {
        "source_sentence": "　王為臣民主，　　常以慈愛下，　身率以法戒，　　示之以休咎。",
        "from": "T04n0211_004:0606c16_0",
        "context_with_next_sentence": true
    },
    {
        "source_sentence": "　處安不忘危，　　慮明福轉厚，　福德之反報，　　不問尊以卑。」",
        "from": "T04n0211_004:0606c18_0",
        "context_with_next_sentence": true
    },
    {
        "source_sentence": "佛告王曰：「王前世時為大王給使，奉佛以信、奉法以淨、奉僧以敬、奉親以孝、奉君以忠，常行一心精進布施，勞身苦體初不懈惓。",
        "from": "T04n0211_004:0606c20_0",
        "context_with_next_sentence": true
    },
    {
        "source_sentence": "是福追身，得為王子補王之榮。",
        "from": "T04n0211_004:0606c22_1",
        "context_with_next_sentence": true
    },
    {
        "source_sentence": "今者富貴而反懈怠。",
        "from": "T04n0211_004:0606c23_2",
        "context_with_next_sentence": true
    },
    {
        "source_sentence": "夫為國王當行五事。",
        "from": "T04n0211_004:0606c24_3",
        "context_with_next_sentence": true
    },
    {
        "source_sentence": "何謂為五事？",
        "from": "T04n0211_004:0606c24_4",
        "context_with_next_sentence": true
    },
    {
        "source_sentence": "一者領理萬民無有枉濫。",
        "from": "T04n0211_004:0606c24_5",
        "context_with_next_sentence": true
    },
    {
        "source_sentence": "二者養育將士隨時廩與。",
        "from": "T04n0211_004:0607a01_6",
        "context_with_next_sentence": true
    },
    {
        "source_sentence": "三者念修本業福德無絕。",
        "from": "T04n0211_004:0607a02_7",
        "context_with_next_sentence": true
    },
    {
        "source_sentence": "四者當信忠臣正直之諫，無受讒言以傷正直。",
        "from": "T04n0211_004:0607a02_8",
        "context_with_next_sentence": true
    },
    {
        "source_sentence": "五者節欲貪樂心不放逸。",
        "from": "T04n0211_004:0607a03_9",
        "context_with_next_sentence": true
    },
    {
        "source_sentence": "行此五事，名聞四海福祿自來。",
        "from": "T04n0211_004:0607a04_10",
        "context_with_next_sentence": true
    },
    {
        "source_sentence": "捨此五事，眾綱不舉，民困則思亂，士勞則勢不舉；無福，鬼神不助；自用失大理，忠臣不敢諫；心逸國不理臣，[卄/(阿可+辛)/女]民則怨。",
        "from": "T04n0211_004:0607a05_0",
        "context_with_next_sentence": true
    },
    {
        "source_sentence": "若如是者，身失令名，後則無福。」",
        "from": "T04n0211_004:0607a07_1",
        "context_with_next_sentence": true
    },
    {
        "source_sentence": "於是世尊重說偈言：「夫為世間將，　　修正不阿枉，　調心勝諸惡，　　如是為法王。",
        "from": "T04n0211_004:0607a08_2",
        "context_with_next_sentence": true
    },
    {
        "source_sentence": "　見正能施惠，　　仁愛好利人，　既利以平均，　　如是眾附親。」",
        "from": "T04n0211_004:0607a11_0",
        "context_with_next_sentence": true
    },
    {
        "source_sentence": "佛說偈已，是時王大歡喜，起住佛前，五體投地懺悔謝佛，即受五戒，佛重說法，得須陀洹道。",
        "from": "T04n0211_004:0607a13_0",
        "context_with_next_sentence": true
    },
    {
        "source_sentence": "昔佛在舍衛國祇樹精舍為諸天人、國王大臣、四輩弟子說無上大法。",
        "from": "T04n0211_004:0607a16_0",
        "context_with_next_sentence": true
    },
    {
        "source_sentence": "時舍衛國南有深山，其中常出野象，象有三色，白、青、黑者。",
        "from": "T04n0211_004:0607a17_1",
        "context_with_next_sentence": true
    },
    {
        "source_sentence": "國王欲得好名鬪大象，輒遣人往捕取將來，付調象師，三年之中便可乘騎亦可令鬪。",
        "from": "T04n0211_004:0607a18_2",
        "context_with_next_sentence": true
    },
    {
        "source_sentence": "時有一神象，龍之所生，身白如雪尾赤如丹，兩牙如金色，獵師見此非常好象，還白國王：「有此大象，其形如是，宜大王乘。」",
        "from": "T04n0211_004:0607a20_3",
        "context_with_next_sentence": true
    },
    {
        "source_sentence": "王即募捕象師三十餘人，遣令捕此象。",
        "from": "T04n0211_004:0607a23_4",
        "context_with_next_sentence": true
    },
    {
        "source_sentence": "人眾往到象所，張羂欲捕象，而此神象知諸人意，即便來前而墮羂中，眾人皆來而欲捕之，象便瞋恚逆蹸跳之，近者即死遠者得走，象逐不置。",
        "from": "T04n0211_004:0607a24_5",
        "context_with_next_sentence": true
    },
    {
        "source_sentence": "時山脇有諸年少道人，多力勇健，山中學道大久未得定意，遙見此象追逐殺人，道人憐愍人故，自恃勇健欲往救之。",
        "from": "T04n0211_004:0607a28_0",
        "context_with_next_sentence": true
    },
    {
        "source_sentence": "佛已遙見，恐此比丘為神象所殺，佛即到邊放大光明，象見佛光怒止恚解，不復追逐殺人。",
        "from": "T04n0211_004:0607b01_1",
        "context_with_next_sentence": true
    },
    {
        "source_sentence": "比丘見佛，迎為作禮。",
        "from": "T04n0211_004:0607b03_2",
        "context_with_next_sentence": true
    },
    {
        "source_sentence": "佛為比丘即說偈言：「勿妄嬈神象，　　以招苦痛患，　惡意為自殺，　　終不至善方。」",
        "from": "T04n0211_004:0607b04_3",
        "context_with_next_sentence": true
    },
    {
        "source_sentence": "比丘聞偈，即便稽首懺悔謝過，內自篤責深惟為非，即於佛前逮得應真。",
        "from": "T04n0211_004:0607b07_0",
        "context_with_next_sentence": true
    },
    {
        "source_sentence": "時捕象人即皆還，穌走者尋還，皆得道迹。",
        "from": "T04n0211_004:0607b08_1",
        "context_with_next_sentence": true
    },
    {
        "source_sentence": "昔佛在羅閱祇耆闍崛山中。",
        "from": "T04n0211_004:0607b10_0",
        "context_with_next_sentence": true
    },
    {
        "source_sentence": "時國王瓶沙有一大臣，犯事免退徙著南山中，去國千里外。",
        "from": "T04n0211_004:0607b10_1",
        "context_with_next_sentence": true
    },
    {
        "source_sentence": "由來無人不熟五穀，大臣到中，泉水流溢五穀大熟，四方諸國有飢寒者，皆來至此山中，數年之中便有三四千家，來者給與田地令得生活。",
        "from": "T04n0211_004:0607b12_2",
        "context_with_next_sentence": true
    },
    {
        "source_sentence": "其中三老諸長宿年共議：「國之無君猶身之無首。」",
        "from": "T04n0211_004:0607b15_3",
        "context_with_next_sentence": true
    },
    {
        "source_sentence": "相將至大臣所，舉大臣為國王。",
        "from": "T04n0211_004:0607b16_4",
        "context_with_next_sentence": true
    },
    {
        "source_sentence": "大臣答長老曰：「若以我為王者，當如諸國王之法，左右大臣文武將士，上下朝直發女闐宮，租稅穀帛當如民法。」",
        "from": "T04n0211_004:0607b17_5",
        "context_with_next_sentence": true
    },
    {
        "source_sentence": "諸國老曰：「唯然奉命一隨王法。」",
        "from": "T04n0211_004:0607b19_6",
        "context_with_next_sentence": true
    },
    {
        "source_sentence": "即立為王，處置群臣文武上下，發調人民築城作舍，宮殿樓觀，民被苦毒不復堪諧，皆發想念欲謀圖王。",
        "from": "T04n0211_004:0607b20_7",
        "context_with_next_sentence": true
    },
    {
        "source_sentence": "諸姦臣輩將王出獵，去城三四十里，於曠野澤中，牽王欲殺。",
        "from": "T04n0211_004:0607b22_8",
        "context_with_next_sentence": true
    },
    {
        "source_sentence": "王問左右：「何緣殺我？」",
        "from": "T04n0211_004:0607b24_9",
        "context_with_next_sentence": true
    },
    {
        "source_sentence": "答曰：「民慕豐樂奉王以禮，民困思亂破家圖國。」",
        "from": "T04n0211_004:0607b24_10",
        "context_with_next_sentence": true
    },
    {
        "source_sentence": "王告之言：「卿等自為非我本造，枉殺我者神祇知之。",
        "from": "T04n0211_004:0607b25_11",
        "context_with_next_sentence": true
    },
    {
        "source_sentence": "聽我發一願，死不有恨。」",
        "from": "T04n0211_004:0607b26_12",
        "context_with_next_sentence": true
    },
    {
        "source_sentence": "即願曰：「我本開荒出穀養民，來者皆活，富樂無極，自共舉我立為國王，依案諸國自共作此，今反殺我。",
        "from": "T04n0211_004:0607b27_13",
        "context_with_next_sentence": true
    },
    {
        "source_sentence": "我實無惡於此人民，若我死者，願作羅剎，還入故身中，當報此怨。」",
        "from": "T04n0211_004:0607b29_14",
        "context_with_next_sentence": true
    },
    {
        "source_sentence": "於是絞殺棄屍而去。",
        "from": "T04n0211_004:0607c02_15",
        "context_with_next_sentence": true
    },
    {
        "source_sentence": "三日之後，王神即作羅剎還入故身中，自名阿羅婆，即起入宮絞殺新王，并及後宮婇女左右姦臣，即皆殺之。",
        "from": "T04n0211_004:0607c02_16",
        "context_with_next_sentence": true
    },
    {
        "source_sentence": "羅剎瞋恚出宮，盡欲殺人。",
        "from": "T04n0211_004:0607c05_17",
        "context_with_next_sentence": true
    },
    {
        "source_sentence": "國中三老草索自縛，來向羅剎自首：「此是姦臣所為，非是細民所可能知，乞匃原恕願還治國。」",
        "from": "T04n0211_004:0607c06_18",
        "context_with_next_sentence": true
    },
    {
        "source_sentence": "曰：「我是羅剎，何與人等共從事也？",
        "from": "T04n0211_004:0607c08_19",
        "context_with_next_sentence": true
    },
    {
        "source_sentence": "食飲當得人肉，羅剎急性忿不思難。」",
        "from": "T04n0211_004:0607c09_20",
        "context_with_next_sentence": true
    },
    {
        "source_sentence": "三老曰：「國是王許，故當如前，食飲所須當相差次。」",
        "from": "T04n0211_004:0607c09_21",
        "context_with_next_sentence": true
    },
    {
        "source_sentence": "國老共出，宣令人民皆共探籌，以此為次家出一小兒，生用作食食羅剎王。",
        "from": "T04n0211_004:0607c11_22",
        "context_with_next_sentence": true
    },
    {
        "source_sentence": "三四千家正有一戶，為佛弟子，居門精進五戒不犯，隨民探籌，得第一籌。",
        "from": "T04n0211_004:0607c12_23",
        "context_with_next_sentence": true
    },
    {
        "source_sentence": "有一小兒，當先食鬼王。",
        "from": "T04n0211_004:0607c14_24",
        "context_with_next_sentence": true
    },
    {
        "source_sentence": "賢者大小懊惱啼哭，遙向崛山，為佛作禮悔過自責，佛以道眼見其辛苦，便自說言：「因是小兒當度無數人。」",
        "from": "T04n0211_004:0607c15_25",
        "context_with_next_sentence": true
    },
    {
        "source_sentence": "便獨飛往至羅剎門，現變光相照其宮內。",
        "from": "T04n0211_004:0607c17_26",
        "context_with_next_sentence": true
    },
    {
        "source_sentence": "羅剎見光疑是異人，即出見佛，便起毒心欲前噏佛，光刺其目，擔山吐火皆化為塵，至久疲頓然後降化，請佛入坐頭面作禮。",
        "from": "T04n0211_004:0607c18_27",
        "context_with_next_sentence": true
    },
    {
        "source_sentence": "佛為說經，一心聽法，即受五戒為優婆塞。",
        "from": "T04n0211_004:0607c21_28",
        "context_with_next_sentence": true
    },
    {
        "source_sentence": "里吏催食奪兒將來，室家嘷哭隨道而來，觀者無數為之悲哀。",
        "from": "T04n0211_004:0607c22_29",
        "context_with_next_sentence": true
    },
    {
        "source_sentence": "吏抱兒擏食著羅剎前，羅剎即持此小兒擎食至佛前，長跪白佛言：「國人相差次以小兒為食，我今受佛五戒，不復得食此小兒，請以小兒布施佛，為佛作給使。」",
        "from": "T04n0211_004:0608a01_30",
        "context_with_next_sentence": true
    },
    {
        "source_sentence": "佛為受之，即說呪願，羅剎歡喜得須陀洹道。",
        "from": "T04n0211_004:0608a05_31",
        "context_with_next_sentence": true
    },
    {
        "source_sentence": "佛以小兒著鉢中，擏出宮門，還其父母而告之曰：「快養小兒勿復愁憂。」",
        "from": "T04n0211_004:0608a06_32",
        "context_with_next_sentence": true
    },
    {
        "source_sentence": "眾人見佛莫不驚愕，怪是何神？",
        "from": "T04n0211_004:0608a08_33",
        "context_with_next_sentence": true
    },
    {
        "source_sentence": "此兒何福而獨救之？",
        "from": "T04n0211_004:0608a08_34",
        "context_with_next_sentence": true
    },
    {
        "source_sentence": "羅剎所食奪還父母。",
        "from": "T04n0211_004:0608a09_35",
        "context_with_next_sentence": true
    },
    {
        "source_sentence": "於是世尊在於大眾中央而說偈言：「戒德可恃怙，　　福報常隨己，　見法為人長，　　終遠三惡道。",
        "from": "T04n0211_004:0608a09_36",
        "context_with_next_sentence": true
    },
    {
        "source_sentence": "　戒慎除苦畏，　　福德三界尊，　鬼龍邪毒害，　　不犯有戒人。」",
        "from": "T04n0211_004:0608a13_0",
        "context_with_next_sentence": true
    },
    {
        "source_sentence": "佛說偈已，無央數人見佛光像，乃知至尊三界無比，便皆歸化為佛弟子，聞偈歡欣皆得道迹。",
        "from": "T04n0211_004:0608a15_0",
        "context_with_next_sentence": true
    },
    {
        "source_sentence": "昔佛在波羅奈國鹿野場上，為天人龍鬼、國王臣民、不可計眾而為說法。",
        "from": "T04n0211_004:0608a18_0",
        "context_with_next_sentence": true
    },
    {
        "source_sentence": "時大國王太子將從小國王世子五百餘人，往到佛所為佛作禮，却坐一面而聽法。",
        "from": "T04n0211_004:0608a19_1",
        "context_with_next_sentence": true
    },
    {
        "source_sentence": "諸太子等，即白佛言：「佛道清妙玄遠難及，自古以來頗有國王太子大臣長者之子，捨國吏民恩愛榮樂行作沙門者不？」",
        "from": "T04n0211_004:0608a21_2",
        "context_with_next_sentence": true
    },
    {
        "source_sentence": "佛告諸太子：「世間國土榮樂恩愛，如幻如化如夢如響，卒來卒去不可常保。",
        "from": "T04n0211_004:0608a24_3",
        "context_with_next_sentence": true
    },
    {
        "source_sentence": "又國王太子以三事故不能得道。",
        "from": "T04n0211_004:0608a26_4",
        "context_with_next_sentence": true
    },
    {
        "source_sentence": "何謂三事？",
        "from": "T04n0211_004:0608a26_5",
        "context_with_next_sentence": true
    },
    {
        "source_sentence": "一者憍恣，不念學問佛經妙義以濟神本。",
        "from": "T04n0211_004:0608a27_6",
        "context_with_next_sentence": true
    },
    {
        "source_sentence": "二者貪取，不念布施下貧困厄，群臣將士所有財寶，不與民共以修財本。",
        "from": "T04n0211_004:0608a28_0",
        "context_with_next_sentence": true
    },
    {
        "source_sentence": "三者不能遠離色欲愛樂之事、捨棄牢獄憂煩之惱，行作沙門滅眾苦難，以修身本。",
        "from": "T04n0211_004:0608a29_1",
        "context_with_next_sentence": true
    },
    {
        "source_sentence": "是以菩薩所生為王，除此三事，自致得佛。",
        "from": "T04n0211_004:0608b02_2",
        "context_with_next_sentence": true
    },
    {
        "source_sentence": "又有三事。",
        "from": "T04n0211_004:0608b03_3",
        "context_with_next_sentence": true
    },
    {
        "source_sentence": "何謂為三？",
        "from": "T04n0211_004:0608b03_4",
        "context_with_next_sentence": true
    },
    {
        "source_sentence": "一者少壯學問，領理國土，率化民庶，使行十善。",
        "from": "T04n0211_004:0608b04_0",
        "context_with_next_sentence": true
    },
    {
        "source_sentence": "二者中以財施貧窮孤寡，群臣將士與民同歡。",
        "from": "T04n0211_004:0608b05_1",
        "context_with_next_sentence": true
    },
    {
        "source_sentence": "三者每計無常命不久留，宜當出家行作沙門，斷苦因緣，勿更生死。",
        "from": "T04n0211_004:0608b06_2",
        "context_with_next_sentence": true
    },
    {
        "source_sentence": "三事不施獨無所得。」",
        "from": "T04n0211_004:0608b07_3",
        "context_with_next_sentence": true
    },
    {
        "source_sentence": "於是世尊而自陳曰：「昔我前世作轉輪聖王，名曰南王皇帝，七寶導從，宮觀浴池，行宮戲園，及群臣太子夫人婇女象馬厨宰，各八萬四千。",
        "from": "T04n0211_004:0608b08_4",
        "context_with_next_sentence": true
    },
    {
        "source_sentence": "有子千人，勇猛精銳，一人當千，飛行虛空，周遊四方，自在所為無當前者。",
        "from": "T04n0211_004:0608b11_5",
        "context_with_next_sentence": true
    },
    {
        "source_sentence": "其壽八萬四千歲，以法治政，不枉人民。",
        "from": "T04n0211_004:0608b13_6",
        "context_with_next_sentence": true
    },
    {
        "source_sentence": "爾時聖王欻自念言：『人命短促無常難保，但當作福以求道真。",
        "from": "T04n0211_004:0608b14_7",
        "context_with_next_sentence": true
    },
    {
        "source_sentence": "念常布施世間人民，所有財物與民共之，已種福德，唯當出家行作沙門，斷絕貪欲乃得滅苦。』",
        "from": "T04n0211_004:0608b15_8",
        "context_with_next_sentence": true
    },
    {
        "source_sentence": "王即勅梳頭人：『若見頭髮白，便當啟我。』",
        "from": "T04n0211_004:0608b17_9",
        "context_with_next_sentence": true
    },
    {
        "source_sentence": "至久數萬歲，梳頭人啟言：『白髮已生。』",
        "from": "T04n0211_004:0608b18_10",
        "context_with_next_sentence": true
    },
    {
        "source_sentence": "勅令拔之舉著案上。",
        "from": "T04n0211_004:0608b19_11",
        "context_with_next_sentence": true
    },
    {
        "source_sentence": "王見白髮，涕泣命曰：『第一使者忽然復至，今頭已白，宜當出家行作沙門，求自然道。』",
        "from": "T04n0211_004:0608b19_12",
        "context_with_next_sentence": true
    },
    {
        "source_sentence": "擎髮掌中自說偈言：「『今我上體首，　　白生為被盜，　　已有天使召，　　時正宜出家。』",
        "from": "T04n0211_004:0608b21_13",
        "context_with_next_sentence": true
    },
    {
        "source_sentence": "「即召群臣立太子為王，行作沙門入山修道，畢人之壽，即生第二天上為天帝釋太子。",
        "from": "T04n0211_004:0608b25_0",
        "context_with_next_sentence": true
    },
    {
        "source_sentence": "於後領理天下亦如大王，復勅梳頭人：『若見白髮，便當啟我。』",
        "from": "T04n0211_004:0608b26_1",
        "context_with_next_sentence": true
    },
    {
        "source_sentence": "至久復啟：『白髮已生。』",
        "from": "T04n0211_004:0608b28_2",
        "context_with_next_sentence": true
    },
    {
        "source_sentence": "敕令拔之，擎著掌中而說偈言：「『今我上體首，　　白生為被盜，　　已有天使召，　　時正宜出家。』",
        "from": "T04n0211_004:0608b28_3",
        "context_with_next_sentence": true
    },
    {
        "source_sentence": "「復召群臣立太子為王，即行作沙門入山修道，畢人之壽，復生天上為天帝釋。",
        "from": "T04n0211_004:0608c03_0",
        "context_with_next_sentence": true
    },
    {
        "source_sentence": "前天帝釋，畢天之壽，下生世間，為聖王作太子，此三聖主更為父子，上為天帝，下為聖主，中為太子，各各三十六反，數千萬歲，終而復始，行此三事，自致得佛。",
        "from": "T04n0211_004:0608c04_1",
        "context_with_next_sentence": true
    },
    {
        "source_sentence": "爾時父者，今我身是也；太子者，舍利弗是也；王孫者，阿難是也。",
        "from": "T04n0211_004:0608c08_2",
        "context_with_next_sentence": true
    },
    {
        "source_sentence": "更相從生展轉為王以化天下，是以特尊三界無比。」",
        "from": "T04n0211_004:0608c10_0",
        "context_with_next_sentence": true
    },
    {
        "source_sentence": "佛說是時，國王太子并諸太子，皆大歡喜受佛五戒，為優婆塞得須陀洹道。",
        "from": "T04n0211_004:0608c11_1",
        "context_with_next_sentence": true
    },
    {
        "source_sentence": "法句譬喻經吉祥品第三十九",
        "from": "T04n0211_004:0608c13_0",
        "context_with_next_sentence": true
    },
    {
        "source_sentence": "昔佛在羅閱祇耆闍崛山中為天人龍鬼轉三乘法輪。",
        "from": "T04n0211_004:0608c14_0",
        "context_with_next_sentence": true
    },
    {
        "source_sentence": "時山南恒水岸邊有尼揵梵志，先出耆舊博達多知，德向五通明識古今，所養門徒有五百人，教化指授，皆悉通達天文地理星宿人情，無不瞻察，觀略內外，吉凶禍福豐儉出沒，皆包知之。",
        "from": "T04n0211_004:0608c15_1",
        "context_with_next_sentence": true
    },
    {
        "source_sentence": "梵志弟子先佛所行應當得道，欻自相將至水岸邊，屏坐論語自共相問：「世間諸國人民所行，以何等事為世吉祥？」",
        "from": "T04n0211_004:0608c19_2",
        "context_with_next_sentence": true
    },
    {
        "source_sentence": "徒等不了，往到師所為師作禮，叉手白言：「弟子等學久所學已達，不聞諸國以何為吉祥？」",
        "from": "T04n0211_004:0608c22_3",
        "context_with_next_sentence": true
    },
    {
        "source_sentence": "尼揵告曰：「善哉問也！",
        "from": "T04n0211_004:0608c24_4",
        "context_with_next_sentence": true
    },
    {
        "source_sentence": "閻浮利地有十六大國，八萬四千小國，諸國各有吉祥，或金或銀，水精琉璃、明月神珠、象馬車輿、玉女珊瑚、珂貝妓樂、鳳凰孔雀，或以日月星辰、寶瓶四華、梵志道士，此是諸國之所好喜吉祥瑞應，若當見是稱善無量，此是瑞應國之吉祥。」",
        "from": "T04n0211_004:0608c24_5",
        "context_with_next_sentence": true
    },
    {
        "source_sentence": "諸弟子曰：「寧可更有殊特吉祥，於身有益、終生天上？」",
        "from": "T04n0211_004:0609a01_6",
        "context_with_next_sentence": true
    },
    {
        "source_sentence": "尼揵答曰：「先師以來未有過此，書籍不載。」",
        "from": "T04n0211_004:0609a02_7",
        "context_with_next_sentence": true
    },
    {
        "source_sentence": "諸弟子曰：「近聞釋種出家為道，端坐六年降魔得佛，三達無礙，試共往問，所知博採何如大師？」",
        "from": "T04n0211_004:0609a03_8",
        "context_with_next_sentence": true
    },
    {
        "source_sentence": "師徒弟子五百餘人，經涉山路往到佛所，為佛作禮坐梵志位，叉手長跪，白佛世尊曰：「諸國吉祥所好如此，不審更有勝是者不？」",
        "from": "T04n0211_004:0609a05_9",
        "context_with_next_sentence": true
    },
    {
        "source_sentence": "佛告梵志：「如卿所論世間之事，順則吉祥反則凶禍，不能令人濟神度苦。",
        "from": "T04n0211_004:0609a08_10",
        "context_with_next_sentence": true
    },
    {
        "source_sentence": "如我所聞吉祥之法，行者得福永離三界，自致泥洹。」",
        "from": "T04n0211_004:0609a10_11",
        "context_with_next_sentence": true
    },
    {
        "source_sentence": "於是世尊而作頌曰：「佛尊過諸天，　　如來常現義，　有梵志道士，　　來問何吉祥？",
        "from": "T04n0211_004:0609a11_12",
        "context_with_next_sentence": true
    },
    {
        "source_sentence": "　於是佛愍傷，　　為說真有要，　已信樂正法，　　是為最吉祥。",
        "from": "T04n0211_004:0609a14_0",
        "context_with_next_sentence": true
    },
    {
        "source_sentence": "　亦不從天人，　　希望求僥倖，　亦不禱神祠，　　是為最吉祥。",
        "from": "T04n0211_004:0609a16_0",
        "context_with_next_sentence": true
    },
    {
        "source_sentence": "　友賢擇善居，　　常先為福德，　勅身承貞正，　　是為最吉祥。",
        "from": "T04n0211_004:0609a18_0",
        "context_with_next_sentence": true
    },
    {
        "source_sentence": "　去惡從就善，　　避酒知自節，　不婬於女色，　　是為最吉祥。",
        "from": "T04n0211_004:0609a20_0",
        "context_with_next_sentence": true
    },
    {
        "source_sentence": "　多聞如戒行，　　法律精進學，　修己無所爭，　　是為最吉祥。",
        "from": "T04n0211_004:0609a22_0",
        "context_with_next_sentence": true
    },
    {
        "source_sentence": "　居孝事父母，　　治家養妻子，　不為空乏行，　　是為最吉祥。",
        "from": "T04n0211_004:0609a24_0",
        "context_with_next_sentence": true
    },
    {
        "source_sentence": "　不慢不自大，　　知足念反覆，　以時誦習經，　　是為最吉祥。",
        "from": "T04n0211_004:0609a26_0",
        "context_with_next_sentence": true
    },
    {
        "source_sentence": "　所聞常欲忍，　　樂欲見沙門，　每講輒聽受，　　是為最吉祥。",
        "from": "T04n0211_004:0609a28_0",
        "context_with_next_sentence": true
    },
    {
        "source_sentence": "　持齋修梵行，　　常欲見賢明，　依附明智者，　　是為最吉祥。",
        "from": "T04n0211_004:0609b01_0",
        "context_with_next_sentence": true
    },
    {
        "source_sentence": "　已信有道德，　　正意向無疑，　欲脫三惡道，　　是為最吉祥。",
        "from": "T04n0211_004:0609b03_0",
        "context_with_next_sentence": true
    },
    {
        "source_sentence": "　等心行布施，　　奉諸得道者，　亦敬諸天人，　　是為最吉祥。",
        "from": "T04n0211_004:0609b05_0",
        "context_with_next_sentence": true
    },
    {
        "source_sentence": "　常欲離貪婬，　　愚癡瞋恚意，　能習成道見，　　是為最吉祥。",
        "from": "T04n0211_004:0609b07_0",
        "context_with_next_sentence": true
    },
    {
        "source_sentence": "　若以棄非務，　　能勤修道用，　常事於可事，　　是為最吉祥。",
        "from": "T04n0211_004:0609b09_0",
        "context_with_next_sentence": true
    },
    {
        "source_sentence": "　一切為天下，　　建立大慈意，　修人安眾生，　　是為最吉祥。",
        "from": "T04n0211_004:0609b11_0",
        "context_with_next_sentence": true
    },
    {
        "source_sentence": "　智者居世間，　　常習吉祥行，　自致成慧見，　　是為最吉祥。」",
        "from": "T04n0211_004:0609b13_0",
        "context_with_next_sentence": true
    },
    {
        "source_sentence": "梵志師徒聞佛說偈，欣然意解，甚大歡喜，前白佛言：「甚妙世尊！",
        "from": "T04n0211_004:0609b15_0",
        "context_with_next_sentence": true
    },
    {
        "source_sentence": "世所希有，由來迷惑未及[門@視]明。",
        "from": "T04n0211_004:0609b16_1",
        "context_with_next_sentence": true
    },
    {
        "source_sentence": "唯願世尊！",
        "from": "T04n0211_004:0609b17_2",
        "context_with_next_sentence": true
    },
    {
        "source_sentence": "矜愍濟度，願身自歸佛法三尊，得作沙門冀在下行。」",
        "from": "T04n0211_004:0609b17_3",
        "context_with_next_sentence": true
    },
    {
        "source_sentence": "佛言：「大善！",
        "from": "T04n0211_004:0609b18_4",
        "context_with_next_sentence": true
    },
    {
        "source_sentence": "善來比丘！」",
        "from": "T04n0211_004:0609b18_5",
        "context_with_next_sentence": true
    },
    {
        "source_sentence": "即成沙門，內思安般逮得應真。",
        "from": "T04n0211_004:0609b19_6",
        "context_with_next_sentence": true
    },
    {
        "source_sentence": "聽者無數，皆得法眼。",
        "from": "T04n0211_004:0609b19_7",
        "context_with_next_sentence": true
    },
    {
        "source_sentence": "法句譬喻經卷第四",
        "from": "T04n0211_004:0609b21_0",
        "context_with_next_sentence": false
    }
]