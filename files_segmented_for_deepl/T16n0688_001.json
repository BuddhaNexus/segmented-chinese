[
    {
        "source_sentence": "佛說未曾有經",
        "from": "T16n0688_001:0781a10_0",
        "context_with_next_sentence": true
    },
    {
        "source_sentence": "後漢失譯人名出古舊錄",
        "from": "T16n0688_001:0781a12_0",
        "context_with_next_sentence": true
    },
    {
        "source_sentence": "如是我聞：一時，佛住王舍城耆闍崛山，與大比丘眾千二百五十人俱。",
        "from": "T16n0688_001:0781a13_0",
        "context_with_next_sentence": true
    },
    {
        "source_sentence": "爾時，尊者阿難晨朝著衣持鉢，入王舍城，正念乞食。",
        "from": "T16n0688_001:0781a14_1",
        "context_with_next_sentence": true
    },
    {
        "source_sentence": "見有一處新作大舍，重閣高顯、戶牖彫飾、牆壁嚴整，無有風塵障隔寒暑。",
        "from": "T16n0688_001:0781a15_2",
        "context_with_next_sentence": true
    },
    {
        "source_sentence": "尊者阿難見已，即作是念：「若有善男子、善女人作如是嚴麗之舍，布施四方眾僧；若如來般涅槃後，復有善男子、善女人以如芥子舍利，起塔大如菴摩勒果，其剎如針，上施槃蓋如酸棗葉，若作佛像乃至如&#;麥。",
        "from": "T16n0688_001:0781a17_3",
        "context_with_next_sentence": true
    },
    {
        "source_sentence": "是二功德，何者為多？」",
        "from": "T16n0688_001:0781a22_4",
        "context_with_next_sentence": true
    },
    {
        "source_sentence": "爾時，尊者阿難乞食訖，還本處飯食竟，舉衣鉢，洗足已，往詣佛所。",
        "from": "T16n0688_001:0781a23_0",
        "context_with_next_sentence": true
    },
    {
        "source_sentence": "一心恭敬，頭面作禮，於一面坐已，白佛言：「世尊！",
        "from": "T16n0688_001:0781a24_1",
        "context_with_next_sentence": true
    },
    {
        "source_sentence": "我於彼處晨朝著衣，持鉢入王舍城乞食。",
        "from": "T16n0688_001:0781a25_2",
        "context_with_next_sentence": true
    },
    {
        "source_sentence": "見有一處新作大舍，重閣高顯、戶牖彫飾、牆壁嚴整，無有風塵障隔寒暑，便作是念：『若有善男子、善女人能作如是妙麗之舍，布施四方眾僧；若佛般涅槃後，復有善男子、善女人以如芥子舍利起塔，大如菴摩勒果，其剎如針，上施槃蓋如酸棗葉，若作佛像乃至如&#;麥。",
        "from": "T16n0688_001:0781a26_3",
        "context_with_next_sentence": true
    },
    {
        "source_sentence": "是二功德，何者為多？』」",
        "from": "T16n0688_001:0781b03_4",
        "context_with_next_sentence": true
    },
    {
        "source_sentence": "爾時，世尊告阿難言：「善哉，善哉！",
        "from": "T16n0688_001:0781b04_0",
        "context_with_next_sentence": true
    },
    {
        "source_sentence": "阿難！",
        "from": "T16n0688_001:0781b04_1",
        "context_with_next_sentence": true
    },
    {
        "source_sentence": "汝為多人故、為安樂眾生故、為哀愍世間故、為大眾故、為多饒益天人故，乃以是義問於如來。",
        "from": "T16n0688_001:0781b04_2",
        "context_with_next_sentence": true
    },
    {
        "source_sentence": "阿難！",
        "from": "T16n0688_001:0781b06_3",
        "context_with_next_sentence": true
    },
    {
        "source_sentence": "諦聽，善思念之！",
        "from": "T16n0688_001:0781b07_4",
        "context_with_next_sentence": true
    },
    {
        "source_sentence": "閻浮提地廣七千由延，北闊南狹，其中人面似如車形，如是地上滿中甘蔗、竹葦、稻麻、叢林，無空缺處猶如一體。",
        "from": "T16n0688_001:0781b07_5",
        "context_with_next_sentence": true
    },
    {
        "source_sentence": "阿難！",
        "from": "T16n0688_001:0781b09_6",
        "context_with_next_sentence": true
    },
    {
        "source_sentence": "是諸草木皆悉為人，得須陀洹、斯陀含、阿那含、阿羅漢、辟支佛。",
        "from": "T16n0688_001:0781b10_7",
        "context_with_next_sentence": true
    },
    {
        "source_sentence": "若有一人，盡壽供養衣鉢、飲食、床座、醫藥、房舍所須，具足供給，至滅度後一一起塔，各起塔已，供養恭敬，香華、伎樂、燒香、塗香、末香、幢幡、寶蓋如是具足。",
        "from": "T16n0688_001:0781b11_8",
        "context_with_next_sentence": true
    },
    {
        "source_sentence": "於汝意云何？",
        "from": "T16n0688_001:0781b14_9",
        "context_with_next_sentence": true
    },
    {
        "source_sentence": "如此功德寧為多不？」",
        "from": "T16n0688_001:0781b15_10",
        "context_with_next_sentence": true
    },
    {
        "source_sentence": "阿難白佛言：「甚多。",
        "from": "T16n0688_001:0781b15_11",
        "context_with_next_sentence": true
    },
    {
        "source_sentence": "世尊！",
        "from": "T16n0688_001:0781b16_12",
        "context_with_next_sentence": true
    },
    {
        "source_sentence": "甚多。",
        "from": "T16n0688_001:0781b16_13",
        "context_with_next_sentence": true
    },
    {
        "source_sentence": "善逝！",
        "from": "T16n0688_001:0781b16_14",
        "context_with_next_sentence": true
    },
    {
        "source_sentence": "是善男子、善女人得大功德。」",
        "from": "T16n0688_001:0781b16_15",
        "context_with_next_sentence": true
    },
    {
        "source_sentence": "佛告阿難：「置是閻浮提，復有瞿耶尼，廣八千由延，人面如半月，於彼中人亦復如是作大功德。",
        "from": "T16n0688_001:0781b17_16",
        "context_with_next_sentence": true
    },
    {
        "source_sentence": "「復次，阿難！",
        "from": "T16n0688_001:0781b19_17",
        "context_with_next_sentence": true
    },
    {
        "source_sentence": "置是瞿耶尼，復有弗于逮，廣九千由延，人面圓滿，於彼人中悉亦如是作大功德。",
        "from": "T16n0688_001:0781b19_18",
        "context_with_next_sentence": true
    },
    {
        "source_sentence": "「復次，阿難！",
        "from": "T16n0688_001:0781b21_19",
        "context_with_next_sentence": true
    },
    {
        "source_sentence": "置是弗于逮，復有欝單越，廣萬由延，人面正方，於彼中人悉亦如是作大功德。」",
        "from": "T16n0688_001:0781b21_20",
        "context_with_next_sentence": true
    },
    {
        "source_sentence": "佛告阿難：「釋提桓因大莊嚴殿，彫文刻鏤、微妙奇特，有八萬四千寶柱，以天青琉璃間廁黃金，以為羅網彌覆其上，金沙布地，奇妙栴檀以為欄楯。",
        "from": "T16n0688_001:0781b23_21",
        "context_with_next_sentence": true
    },
    {
        "source_sentence": "「復次，阿難！",
        "from": "T16n0688_001:0781b26_22",
        "context_with_next_sentence": true
    },
    {
        "source_sentence": "是天帝釋大莊嚴殿，復有八萬四千寶窓，亦以天青琉璃間廁黃金，以為羅網彌覆其上，布以金沙，栴檀欄楯。",
        "from": "T16n0688_001:0781b26_23",
        "context_with_next_sentence": true
    },
    {
        "source_sentence": "「復次，阿難！",
        "from": "T16n0688_001:0781b29_24",
        "context_with_next_sentence": true
    },
    {
        "source_sentence": "是天帝釋大莊嚴殿，復有八萬四千天紺寶窓，微妙嚴麗挍飾如上。",
        "from": "T16n0688_001:0781b29_25",
        "context_with_next_sentence": true
    },
    {
        "source_sentence": "「復次，阿難！",
        "from": "T16n0688_001:0781c02_26",
        "context_with_next_sentence": true
    },
    {
        "source_sentence": "是天帝釋大莊嚴殿，復有八萬四千樓櫓，館閣四出圍繞眾寶，挍飾亦復如上。」",
        "from": "T16n0688_001:0781c02_27",
        "context_with_next_sentence": true
    },
    {
        "source_sentence": "佛告阿難：「若有善男子、善女人作是天帝釋大莊嚴殿，施四方眾僧。",
        "from": "T16n0688_001:0781c04_28",
        "context_with_next_sentence": true
    },
    {
        "source_sentence": "於汝意云何？",
        "from": "T16n0688_001:0781c05_29",
        "context_with_next_sentence": true
    },
    {
        "source_sentence": "是善男子、善女人以此因緣得大功德不？」",
        "from": "T16n0688_001:0781c06_0",
        "context_with_next_sentence": true
    },
    {
        "source_sentence": "阿難白佛言：「甚多。",
        "from": "T16n0688_001:0781c06_1",
        "context_with_next_sentence": true
    },
    {
        "source_sentence": "世尊！",
        "from": "T16n0688_001:0781c07_2",
        "context_with_next_sentence": true
    },
    {
        "source_sentence": "甚多。",
        "from": "T16n0688_001:0781c07_3",
        "context_with_next_sentence": true
    },
    {
        "source_sentence": "善逝！",
        "from": "T16n0688_001:0781c07_4",
        "context_with_next_sentence": true
    },
    {
        "source_sentence": "此善男子、善女人得大功德。」",
        "from": "T16n0688_001:0781c07_5",
        "context_with_next_sentence": true
    },
    {
        "source_sentence": "佛告阿難：「置此四天下功德，復置釋提桓因大莊嚴殿功德。",
        "from": "T16n0688_001:0781c09_0",
        "context_with_next_sentence": true
    },
    {
        "source_sentence": "若有善男子、善女人作百千億釋提桓因大莊嚴殿，施四方僧；復有善男子、善女人於佛般涅槃後，以如芥子舍利起塔，大如菴摩勒果，其剎如針，上施槃蓋如酸棗葉，若造佛形像乃至如&#;麥，此功德滿足，百倍不及，千倍、萬倍、百千萬億倍所不能及，不可稱量。",
        "from": "T16n0688_001:0781c10_1",
        "context_with_next_sentence": true
    },
    {
        "source_sentence": "阿難當知，是如來無量功德，戒分、定分、智慧分、解脫分、知見解脫分。",
        "from": "T16n0688_001:0781c16_2",
        "context_with_next_sentence": true
    },
    {
        "source_sentence": "「復次，阿難！",
        "from": "T16n0688_001:0781c17_3",
        "context_with_next_sentence": true
    },
    {
        "source_sentence": "如來無量功德，有大神通神足變化，及檀波羅蜜、尸波羅蜜、羼提波羅蜜、毘梨耶波羅蜜、禪波羅蜜、般若波羅蜜如是等無量功德。」",
        "from": "T16n0688_001:0781c18_0",
        "context_with_next_sentence": true
    },
    {
        "source_sentence": "爾時，佛告尊者阿難：「汝諦受持此經。」",
        "from": "T16n0688_001:0781c21_0",
        "context_with_next_sentence": true
    },
    {
        "source_sentence": "阿難白佛言：「受教。",
        "from": "T16n0688_001:0781c21_1",
        "context_with_next_sentence": true
    },
    {
        "source_sentence": "世尊！",
        "from": "T16n0688_001:0781c22_2",
        "context_with_next_sentence": true
    },
    {
        "source_sentence": "此名何法？",
        "from": "T16n0688_001:0781c22_3",
        "context_with_next_sentence": true
    },
    {
        "source_sentence": "我等如來法中當云何受持？」",
        "from": "T16n0688_001:0781c22_4",
        "context_with_next_sentence": true
    },
    {
        "source_sentence": "佛告阿難：「此名『未曾有法』，是一切清淨妙法方便。",
        "from": "T16n0688_001:0781c23_5",
        "context_with_next_sentence": true
    },
    {
        "source_sentence": "我以是故慇懃囑汝，當數數廣為諸天、人、阿修羅、龍、夜叉、乾闥婆、伽留羅、緊那羅、摩睺羅伽、人非人等，分別說之，當作如來善根功德種子，一切眾生聞者，得入如來善根功德。",
        "from": "T16n0688_001:0781c24_6",
        "context_with_next_sentence": true
    },
    {
        "source_sentence": "以是因緣故，離諸煩惱，悉皆成佛。」",
        "from": "T16n0688_001:0781c28_7",
        "context_with_next_sentence": true
    },
    {
        "source_sentence": "諸比丘聞已，歡喜作禮。",
        "from": "T16n0688_001:0781c29_8",
        "context_with_next_sentence": true
    },
    {
        "source_sentence": "藥王佛　藥王菩薩　藥上菩薩　最上天王佛佛說未曾有經",
        "from": "T16n0688_001:0782a01_0",
        "context_with_next_sentence": false
    }
]