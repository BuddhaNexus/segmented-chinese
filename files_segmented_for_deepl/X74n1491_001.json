[
    {
        "source_sentence": "禮舍利塔儀式",
        "from": "X74n1491_001:0627a06_0",
        "context_with_next_sentence": true
    },
    {
        "source_sentence": "粵東鼎湖山沙門釋　弘贊在犙　編",
        "from": "X74n1491_001:0627a08_0",
        "context_with_next_sentence": true
    },
    {
        "source_sentence": "梵語舍利。",
        "from": "X74n1491_001:0627a09_0",
        "context_with_next_sentence": true
    },
    {
        "source_sentence": "亦云室利羅。",
        "from": "X74n1491_001:0627a09_1",
        "context_with_next_sentence": true
    },
    {
        "source_sentence": "又云設利羅。",
        "from": "X74n1491_001:0627a09_2",
        "context_with_next_sentence": true
    },
    {
        "source_sentence": "乃梵音輕重之詳略。",
        "from": "X74n1491_001:0627a09_3",
        "context_with_next_sentence": true
    },
    {
        "source_sentence": "華言靈骨。",
        "from": "X74n1491_001:0627a10_4",
        "context_with_next_sentence": true
    },
    {
        "source_sentence": "是釋迦如來遺身。",
        "from": "X74n1491_001:0627a10_5",
        "context_with_next_sentence": true
    },
    {
        "source_sentence": "大如麻豆粟粒。",
        "from": "X74n1491_001:0627a10_6",
        "context_with_next_sentence": true
    },
    {
        "source_sentence": "瑩粹絕倫。",
        "from": "X74n1491_001:0627a11_7",
        "context_with_next_sentence": true
    },
    {
        "source_sentence": "色具三種。",
        "from": "X74n1491_001:0627a11_8",
        "context_with_next_sentence": true
    },
    {
        "source_sentence": "於一色中。",
        "from": "X74n1491_001:0627a11_9",
        "context_with_next_sentence": true
    },
    {
        "source_sentence": "能現種種光明。",
        "from": "X74n1491_001:0627a11_10",
        "context_with_next_sentence": true
    },
    {
        "source_sentence": "其骨者色白。",
        "from": "X74n1491_001:0627a12_0",
        "context_with_next_sentence": true
    },
    {
        "source_sentence": "髮者色黑。",
        "from": "X74n1491_001:0627a12_1",
        "context_with_next_sentence": true
    },
    {
        "source_sentence": "肉者色赤。",
        "from": "X74n1491_001:0627a12_2",
        "context_with_next_sentence": true
    },
    {
        "source_sentence": "菩薩羅漢。",
        "from": "X74n1491_001:0627a12_3",
        "context_with_next_sentence": true
    },
    {
        "source_sentence": "皆有三種。",
        "from": "X74n1491_001:0627a12_4",
        "context_with_next_sentence": true
    },
    {
        "source_sentence": "若佛舍利。",
        "from": "X74n1491_001:0627a13_5",
        "context_with_next_sentence": true
    },
    {
        "source_sentence": "槌擊不破。",
        "from": "X74n1491_001:0627a13_6",
        "context_with_next_sentence": true
    },
    {
        "source_sentence": "弟子舍利。",
        "from": "X74n1491_001:0627a13_7",
        "context_with_next_sentence": true
    },
    {
        "source_sentence": "槌試即碎。",
        "from": "X74n1491_001:0627a13_8",
        "context_with_next_sentence": true
    },
    {
        "source_sentence": "良由如來於無量劫中。",
        "from": "X74n1491_001:0627a13_9",
        "context_with_next_sentence": true
    },
    {
        "source_sentence": "戒定慧熏修所成。",
        "from": "X74n1491_001:0627a14_10",
        "context_with_next_sentence": true
    },
    {
        "source_sentence": "甚為難得。",
        "from": "X74n1491_001:0627a14_11",
        "context_with_next_sentence": true
    },
    {
        "source_sentence": "百劫千生。",
        "from": "X74n1491_001:0627a15_0",
        "context_with_next_sentence": true
    },
    {
        "source_sentence": "難可值遇。",
        "from": "X74n1491_001:0627a15_1",
        "context_with_next_sentence": true
    },
    {
        "source_sentence": "昔者如來示般涅槃。",
        "from": "X74n1491_001:0627a15_2",
        "context_with_next_sentence": true
    },
    {
        "source_sentence": "以大悲力。",
        "from": "X74n1491_001:0627a15_3",
        "context_with_next_sentence": true
    },
    {
        "source_sentence": "自湧三昧之火。",
        "from": "X74n1491_001:0627a16_4",
        "context_with_next_sentence": true
    },
    {
        "source_sentence": "碎金剛體。",
        "from": "X74n1491_001:0627a16_5",
        "context_with_next_sentence": true
    },
    {
        "source_sentence": "為末舍利。",
        "from": "X74n1491_001:0627a16_6",
        "context_with_next_sentence": true
    },
    {
        "source_sentence": "施諸眾生而作最上福田。",
        "from": "X74n1491_001:0627a16_7",
        "context_with_next_sentence": true
    },
    {
        "source_sentence": "一瞻一禮。",
        "from": "X74n1491_001:0627a17_8",
        "context_with_next_sentence": true
    },
    {
        "source_sentence": "滅無量罪。",
        "from": "X74n1491_001:0627a17_9",
        "context_with_next_sentence": true
    },
    {
        "source_sentence": "生無量福。",
        "from": "X74n1491_001:0627a17_10",
        "context_with_next_sentence": true
    },
    {
        "source_sentence": "一香一華。",
        "from": "X74n1491_001:0627a17_11",
        "context_with_next_sentence": true
    },
    {
        "source_sentence": "永作三乘道因。",
        "from": "X74n1491_001:0627a18_12",
        "context_with_next_sentence": true
    },
    {
        "source_sentence": "但今時禮敬。",
        "from": "X74n1491_001:0627a18_13",
        "context_with_next_sentence": true
    },
    {
        "source_sentence": "罔諳教法。",
        "from": "X74n1491_001:0627a18_14",
        "context_with_next_sentence": true
    },
    {
        "source_sentence": "多乖儀則。",
        "from": "X74n1491_001:0627a18_15",
        "context_with_next_sentence": true
    },
    {
        "source_sentence": "唯知稱名。",
        "from": "X74n1491_001:0627a19_16",
        "context_with_next_sentence": true
    },
    {
        "source_sentence": "不曉讚德。",
        "from": "X74n1491_001:0627a19_17",
        "context_with_next_sentence": true
    },
    {
        "source_sentence": "然稱名。",
        "from": "X74n1491_001:0627a19_18",
        "context_with_next_sentence": true
    },
    {
        "source_sentence": "但聽其名。",
        "from": "X74n1491_001:0627a19_19",
        "context_with_next_sentence": true
    },
    {
        "source_sentence": "寧識其智之高下。",
        "from": "X74n1491_001:0627a19_20",
        "context_with_next_sentence": true
    },
    {
        "source_sentence": "讚歎。",
        "from": "X74n1491_001:0627a20_21",
        "context_with_next_sentence": true
    },
    {
        "source_sentence": "即具陳其德。",
        "from": "X74n1491_001:0627a20_22",
        "context_with_next_sentence": true
    },
    {
        "source_sentence": "名乃體德之弘深。",
        "from": "X74n1491_001:0627a20_23",
        "context_with_next_sentence": true
    },
    {
        "source_sentence": "德本顯名之所實。",
        "from": "X74n1491_001:0627a21_24",
        "context_with_next_sentence": true
    },
    {
        "source_sentence": "本行經云。",
        "from": "X74n1491_001:0627a21_25",
        "context_with_next_sentence": true
    },
    {
        "source_sentence": "正使化無數億人。",
        "from": "X74n1491_001:0627a21_26",
        "context_with_next_sentence": true
    },
    {
        "source_sentence": "皆成辟支佛。",
        "from": "X74n1491_001:0627a22_0",
        "context_with_next_sentence": true
    },
    {
        "source_sentence": "若人百歲。",
        "from": "X74n1491_001:0627a22_1",
        "context_with_next_sentence": true
    },
    {
        "source_sentence": "四事供養。",
        "from": "X74n1491_001:0627a22_2",
        "context_with_next_sentence": true
    },
    {
        "source_sentence": "功德甚多。",
        "from": "X74n1491_001:0627a22_3",
        "context_with_next_sentence": true
    },
    {
        "source_sentence": "不如有人。",
        "from": "X74n1491_001:0627a22_4",
        "context_with_next_sentence": true
    },
    {
        "source_sentence": "以歡喜心。",
        "from": "X74n1491_001:0627a23_5",
        "context_with_next_sentence": true
    },
    {
        "source_sentence": "一四句偈讚歎。",
        "from": "X74n1491_001:0627a23_6",
        "context_with_next_sentence": true
    },
    {
        "source_sentence": "功德無量。",
        "from": "X74n1491_001:0627a23_7",
        "context_with_next_sentence": true
    },
    {
        "source_sentence": "又善戒經云。",
        "from": "X74n1491_001:0627a23_8",
        "context_with_next_sentence": true
    },
    {
        "source_sentence": "以四天下七寶。",
        "from": "X74n1491_001:0627a24_9",
        "context_with_next_sentence": true
    },
    {
        "source_sentence": "供養於佛。",
        "from": "X74n1491_001:0627a24_10",
        "context_with_next_sentence": true
    },
    {
        "source_sentence": "復有以欣重心。",
        "from": "X74n1491_001:0627a24_11",
        "context_with_next_sentence": true
    },
    {
        "source_sentence": "讚歎如來。",
        "from": "X74n1491_001:0627a24_12",
        "context_with_next_sentence": true
    },
    {
        "source_sentence": "是二福德。",
        "from": "X74n1491_001:0627b01_13",
        "context_with_next_sentence": true
    },
    {
        "source_sentence": "等無差別。",
        "from": "X74n1491_001:0627b01_14",
        "context_with_next_sentence": true
    },
    {
        "source_sentence": "文殊菩薩說偈歎佛云。",
        "from": "X74n1491_001:0627b01_15",
        "context_with_next_sentence": true
    },
    {
        "source_sentence": "我禮一切佛。",
        "from": "X74n1491_001:0627b02_16",
        "context_with_next_sentence": true
    },
    {
        "source_sentence": "調御無等雙。",
        "from": "X74n1491_001:0627b02_17",
        "context_with_next_sentence": true
    },
    {
        "source_sentence": "丈六真法身。",
        "from": "X74n1491_001:0627b02_18",
        "context_with_next_sentence": true
    },
    {
        "source_sentence": "亦禮於佛塔。",
        "from": "X74n1491_001:0627b02_19",
        "context_with_next_sentence": true
    },
    {
        "source_sentence": "生處得道處。",
        "from": "X74n1491_001:0627b03_20",
        "context_with_next_sentence": true
    },
    {
        "source_sentence": "法輪涅槃處。",
        "from": "X74n1491_001:0627b03_21",
        "context_with_next_sentence": true
    },
    {
        "source_sentence": "行住坐臥處。",
        "from": "X74n1491_001:0627b03_22",
        "context_with_next_sentence": true
    },
    {
        "source_sentence": "一切皆悉禮。",
        "from": "X74n1491_001:0627b03_23",
        "context_with_next_sentence": true
    },
    {
        "source_sentence": "諸佛不思議。",
        "from": "X74n1491_001:0627b04_24",
        "context_with_next_sentence": true
    },
    {
        "source_sentence": "妙法亦如是。",
        "from": "X74n1491_001:0627b04_25",
        "context_with_next_sentence": true
    },
    {
        "source_sentence": "能信及果報。",
        "from": "X74n1491_001:0627b04_26",
        "context_with_next_sentence": true
    },
    {
        "source_sentence": "亦不可思議。",
        "from": "X74n1491_001:0627b04_27",
        "context_with_next_sentence": true
    },
    {
        "source_sentence": "能以此伽陀。",
        "from": "X74n1491_001:0627b05_28",
        "context_with_next_sentence": true
    },
    {
        "source_sentence": "讚歎如來者。",
        "from": "X74n1491_001:0627b05_29",
        "context_with_next_sentence": true
    },
    {
        "source_sentence": "於千萬億劫。",
        "from": "X74n1491_001:0627b05_30",
        "context_with_next_sentence": true
    },
    {
        "source_sentence": "不墮諸惡趣。",
        "from": "X74n1491_001:0627b06_0",
        "context_with_next_sentence": true
    },
    {
        "source_sentence": "是故西天凡所禮敬。",
        "from": "X74n1491_001:0627b06_1",
        "context_with_next_sentence": true
    },
    {
        "source_sentence": "盛興讚頌。",
        "from": "X74n1491_001:0627b06_2",
        "context_with_next_sentence": true
    },
    {
        "source_sentence": "然經論中。",
        "from": "X74n1491_001:0627b06_3",
        "context_with_next_sentence": true
    },
    {
        "source_sentence": "教用諸佛菩薩。",
        "from": "X74n1491_001:0627b07_4",
        "context_with_next_sentence": true
    },
    {
        "source_sentence": "所說之偈。",
        "from": "X74n1491_001:0627b07_5",
        "context_with_next_sentence": true
    },
    {
        "source_sentence": "以為讚歎。",
        "from": "X74n1491_001:0627b07_6",
        "context_with_next_sentence": true
    },
    {
        "source_sentence": "恐自智識未充。",
        "from": "X74n1491_001:0627b07_7",
        "context_with_next_sentence": true
    },
    {
        "source_sentence": "見聞不廣。",
        "from": "X74n1491_001:0627b08_8",
        "context_with_next_sentence": true
    },
    {
        "source_sentence": "詞義失旨。",
        "from": "X74n1491_001:0627b08_9",
        "context_with_next_sentence": true
    },
    {
        "source_sentence": "至於事理有違。",
        "from": "X74n1491_001:0627b08_10",
        "context_with_next_sentence": true
    },
    {
        "source_sentence": "今此特及經論中偈頌讚禮。",
        "from": "X74n1491_001:0627b08_11",
        "context_with_next_sentence": true
    },
    {
        "source_sentence": "其所未備者。",
        "from": "X74n1491_001:0627b09_12",
        "context_with_next_sentence": true
    },
    {
        "source_sentence": "謹述諸經之義。",
        "from": "X74n1491_001:0627b09_13",
        "context_with_next_sentence": true
    },
    {
        "source_sentence": "結而為頌。",
        "from": "X74n1491_001:0627b10_14",
        "context_with_next_sentence": true
    },
    {
        "source_sentence": "以伸讚詠也。",
        "from": "X74n1491_001:0627b10_15",
        "context_with_next_sentence": true
    },
    {
        "source_sentence": "條列六法。",
        "from": "X74n1491_001:0627b10_16",
        "context_with_next_sentence": true
    },
    {
        "source_sentence": "初香讚。",
        "from": "X74n1491_001:0627b10_17",
        "context_with_next_sentence": true
    },
    {
        "source_sentence": "二持呪。",
        "from": "X74n1491_001:0627b10_18",
        "context_with_next_sentence": true
    },
    {
        "source_sentence": "三修供養。",
        "from": "X74n1491_001:0627b11_19",
        "context_with_next_sentence": true
    },
    {
        "source_sentence": "四讚禮。",
        "from": "X74n1491_001:0627b11_20",
        "context_with_next_sentence": true
    },
    {
        "source_sentence": "五讚歎旋繞。",
        "from": "X74n1491_001:0627b11_21",
        "context_with_next_sentence": true
    },
    {
        "source_sentence": "六發願回向。",
        "from": "X74n1491_001:0627b11_22",
        "context_with_next_sentence": true
    },
    {
        "source_sentence": "○香讚(如常可知)。",
        "from": "X74n1491_001:0627b12_0",
        "context_with_next_sentence": true
    },
    {
        "source_sentence": "○持呪(大悲呪心經。",
        "from": "X74n1491_001:0627b13_0",
        "context_with_next_sentence": true
    },
    {
        "source_sentence": "或兼十呪。",
        "from": "X74n1491_001:0627b13_1",
        "context_with_next_sentence": true
    },
    {
        "source_sentence": "若祝延。",
        "from": "X74n1491_001:0627b13_2",
        "context_with_next_sentence": true
    },
    {
        "source_sentence": "隨時當作)。",
        "from": "X74n1491_001:0627b13_3",
        "context_with_next_sentence": true
    },
    {
        "source_sentence": "○修供養(若眾同禮。",
        "from": "X74n1491_001:0627b14_0",
        "context_with_next_sentence": true
    },
    {
        "source_sentence": "首者唱言)。",
        "from": "X74n1491_001:0627b14_1",
        "context_with_next_sentence": true
    },
    {
        "source_sentence": "一切恭謹(一者普及之詞。",
        "from": "X74n1491_001:0627b15_0",
        "context_with_next_sentence": true
    },
    {
        "source_sentence": "切者盡際為語。",
        "from": "X74n1491_001:0627b15_1",
        "context_with_next_sentence": true
    },
    {
        "source_sentence": "在身為恭。",
        "from": "X74n1491_001:0627b15_2",
        "context_with_next_sentence": true
    },
    {
        "source_sentence": "在心為謹。",
        "from": "X74n1491_001:0627b15_3",
        "context_with_next_sentence": true
    },
    {
        "source_sentence": "即束身翹仰。",
        "from": "X74n1491_001:0627b15_4",
        "context_with_next_sentence": true
    },
    {
        "source_sentence": "尊賢重德曰恭。",
        "from": "X74n1491_001:0627b15_5",
        "context_with_next_sentence": true
    },
    {
        "source_sentence": "肅心虔敬信念專注日謹。",
        "from": "X74n1491_001:0627b16_6",
        "context_with_next_sentence": true
    },
    {
        "source_sentence": "唱已。",
        "from": "X74n1491_001:0627b16_7",
        "context_with_next_sentence": true
    },
    {
        "source_sentence": "禮三寶。",
        "from": "X74n1491_001:0627b16_8",
        "context_with_next_sentence": true
    },
    {
        "source_sentence": "稱云)。",
        "from": "X74n1491_001:0627b16_9",
        "context_with_next_sentence": true
    },
    {
        "source_sentence": "一心頂禮十方常住三寶(如是一禮已。",
        "from": "X74n1491_001:0627b17_0",
        "context_with_next_sentence": true
    },
    {
        "source_sentence": "燒首獻眾名華。",
        "from": "X74n1491_001:0627b17_1",
        "context_with_next_sentence": true
    },
    {
        "source_sentence": "首者唱言)是諸眾等。",
        "from": "X74n1491_001:0627b17_2",
        "context_with_next_sentence": true
    },
    {
        "source_sentence": "各各胡跪。",
        "from": "X74n1491_001:0627b18_3",
        "context_with_next_sentence": true
    },
    {
        "source_sentence": "嚴持香華。",
        "from": "X74n1491_001:0627b18_4",
        "context_with_next_sentence": true
    },
    {
        "source_sentence": "如法供養。",
        "from": "X74n1491_001:0627b18_5",
        "context_with_next_sentence": true
    },
    {
        "source_sentence": "　願此香華雲　　徧滿十方界　　一一諸佛土　無量香莊嚴　　具足菩薩道　　成就如來香(唱已。",
        "from": "X74n1491_001:0627b19_0",
        "context_with_next_sentence": true
    },
    {
        "source_sentence": "能觀想五塵供養大善。",
        "from": "X74n1491_001:0627b21_1",
        "context_with_next_sentence": true
    },
    {
        "source_sentence": "若自禮。",
        "from": "X74n1491_001:0627b21_2",
        "context_with_next_sentence": true
    },
    {
        "source_sentence": "不誦上香讚呪。",
        "from": "X74n1491_001:0627b21_3",
        "context_with_next_sentence": true
    },
    {
        "source_sentence": "亦得。",
        "from": "X74n1491_001:0627b21_4",
        "context_with_next_sentence": true
    },
    {
        "source_sentence": "即從此香偈起。",
        "from": "X74n1491_001:0627b21_5",
        "context_with_next_sentence": true
    },
    {
        "source_sentence": "或眾同禮時。",
        "from": "X74n1491_001:0627b21_6",
        "context_with_next_sentence": true
    },
    {
        "source_sentence": "誦如常香偈隨意。",
        "from": "X74n1491_001:0627b21_7",
        "context_with_next_sentence": true
    },
    {
        "source_sentence": "但改天仙為諸獨覺仙。",
        "from": "X74n1491_001:0627b22_0",
        "context_with_next_sentence": true
    },
    {
        "source_sentence": "或諸持明。",
        "from": "X74n1491_001:0627b22_1",
        "context_with_next_sentence": true
    },
    {
        "source_sentence": "皆可也)供養已。",
        "from": "X74n1491_001:0627b22_2",
        "context_with_next_sentence": true
    },
    {
        "source_sentence": "一切恭謹。",
        "from": "X74n1491_001:0627b22_3",
        "context_with_next_sentence": true
    },
    {
        "source_sentence": "○讚禮(先申讚歎。",
        "from": "X74n1491_001:0627b23_0",
        "context_with_next_sentence": true
    },
    {
        "source_sentence": "次稱德號)。",
        "from": "X74n1491_001:0627b23_1",
        "context_with_next_sentence": true
    },
    {
        "source_sentence": "　稽首一切出世間　　三界最尊功德海　智者能燒煩惱垢　　正覺我今歸命禮一心頂禮十方盡虗空界一切諸佛　稽首能拔生死險　　普竭憂惱貪癡海　破彼塵勞罪業山　　我今歸禮妙法寶一心頂禮十方盡空虗界一切尊法　稽首一切佛稱讚　　八正萬行作莊嚴　無為定慧漸圓明　　我今歸禮聖眾寶一心頂禮十方盡虗空界一切賢聖僧　我今稽首法身佛　　無喻難思普徧智　充滿法界無障礙　　湛然寂靜無等等　非有非無性真實　　亦非多少離數量　平等無相若虗空　　福利自他亦如是一心頂禮清淨法身毗盧遮那佛　我今稽首報身佛　　湛然安住大牟尼　哀愍化度菩薩眾　　處會如日而普照　三祇積集諸功德　　始能圓滿寂靜道　以大音聲談妙法　　普令獲得平等果一心頂禮圓滿報身盧舍那佛　我今稽首化身佛　　菩提樹下成正覺　或起變現或寂靜　　或復往化於十方　或轉法輪於鹿苑　　或現大光如火聚　三途苦果悉能除　　三界無比大牟尼一心頂禮千百億化身釋迦牟尼世尊　百劫熏修功已滿　　三祇樹德體中圓　藍毗尼園降聖質　　九龍敬浴吐香泉一心頂禮藍毗尼園中示現降生釋迦牟尼世尊　菩提樹下跏趺坐　　身意寂然安不動　深入那伽金剛定　　忽覩明星成正覺一心頂禮菩提樹下初成正覺釋迦牟尼世尊　梵釋諸天三致請　　鹿園初轉頻伽聲　陳如首證甘露法　　十千天子悟無生一心頂禮鹿野苑中初轉法輪釋迦牟尼世尊　毗盧體性非生滅　　為顯真常示涅槃　慧日慈光纔罷照　　娑羅雙樹覆金顏一心頂禮娑羅雙樹間示大涅槃釋迦牟尼世尊　白[疊*毛]千重周聖體　　眾香樓上炳金棺　寶瓶瀉乳光燦爛　　妙德莊嚴身逾堅一心頂禮天冠塔邊闍維金身釋迦牟尼世尊　如來悲願碎金體　　舍利流光照大千　八斛四斗非數量　　一瞻一禮福慧圓一心頂禮分身粟粒舍利釋迦牟尼世尊　諸王競集諍舍利　　梵志善為八國分　各歸本土建浮圖　　永作三乘出世因一心頂禮閻浮提中八國浮圖釋迦牟尼世尊　如來滅度百年後　　育王出世悟前緣　遍滿閻浮建寶塔　　普與人間作敬田一心頂禮阿育王所建八萬四千制底釋迦牟尼世尊　子夜踰城辭愛網　　跋伽林下斷青螺　天帝接歸眾車苑　　寶建千層窣堵波一心頂禮忉利天上眾車苑中如來髮舍利釋迦牟尼世尊　歡喜園中妙寶塔　　中供調御世尊牙　諸天時共瞻敬仰　　衰相滅時福慧加一心頂禮忉利天上歡喜園中如來牙舍利釋迦牟尼世尊　諸佛舍利盈海藏　　釋師子者復難思　娑竭龍王集眾寶　　與諸眷屬立支提一心頂禮娑竭羅龍王宮中窣堵波釋迦牟尼世尊　僧會法師奉吳命　　三七晝夜禮殷誠　感佛舍利從空降　　五色祥光湧自瓶一心頂禮金陵報恩窣堵波釋迦牟尼世尊　耶舍定中見匡嶽　　一峰光湧是金輪　親捧舍利來於此　　建立浮圖作寶津一心頂禮匡山金輪蜂上窣堵波釋迦牟尼世尊　大地眾山奇勝處　　鼎湖秀出寶蓮峰　雲駢樹舞浮圖現　　萬古舒光福粵中一心頂禮天湖山中青鐵浮圖釋迦牟尼世尊　象林福地銀河繞　　紫氣騰光湧瑞蓮　靈石飛來成寶塔　　人天從此建津梁一心頂禮寶象林中瑞石浮圖釋迦牟尼世尊(若後有建立如來舍利塔者。",
        "from": "X74n1491_001:0627b24_0",
        "context_with_next_sentence": true
    },
    {
        "source_sentence": "當入此間禮拜。",
        "from": "X74n1491_001:0628b24_1",
        "context_with_next_sentence": true
    },
    {
        "source_sentence": "惟論建立之前後。",
        "from": "X74n1491_001:0628b24_2",
        "context_with_next_sentence": true
    },
    {
        "source_sentence": "勿論塔之優劣勝負。",
        "from": "X74n1491_001:0628b24_3",
        "context_with_next_sentence": true
    },
    {
        "source_sentence": "皆同一如來舍利故也)　如來大誓運無窮　　德相巍巍寶塔中　八面玲瓏光眾色　　法華會上湧虗空一心頂禮過去多寶如來分身諸佛世尊　眾德嚴身非數量　　光明遍照過十方　三世如來無與等　　恒施眾生大慈航一心頂禮西方極樂世界阿彌陀世尊　世界猶如淨滿月　　佛身光徹若瑠璃　普施甘露息眾苦　　十二大願應羣機一心頂禮東方滿月世界藥師琉璃光世尊　大士久成等正覺　　成熟有情居兜率　晝夜常轉不退輪　　龍華三會度無極一心頂禮當來下生彌勒世尊　三世如來之導師　　智願廣大難思議　無邊剎海為國土　　當來普現善逝尊一心頂禮文殊師利菩薩摩訶薩　六牙白象為寶座　　諸度萬行作嚬呻　華藏世界稱長子　　十方剎土現全身一心頂禮普賢菩薩摩訶薩　寶冠頂佛因帶果　　過去法明天人師　悲願運為千手眼　　照護羣生不失時一心頂禮觀世音菩薩摩訶薩　頂上寶瓶現佛事　　一毛孔中見十方　舉足震驚諸國土　　普攝淨人歸樂邦一心頂禮大勢至菩薩摩訶薩　悲願初從救親起　　分身徧度孰能量　地獄未空不成佛　　我今稽首大誓王一心頂禮地藏菩薩摩訶薩　頂上寶珠金光耀　　滅除眾生罪如空　我今稽首懺摩主　　三障頓消福慧融一心頂禮虗空藏菩薩摩訶薩　六度萬行為瓔珞　　八正四智以瑩儀　遊戲如來華藏海　　恒與眾生作導師一心頂禮遍法界虗空界一切海會菩薩摩訶薩　德相端嚴如金聚　　頭陀苦行自終身　親傳如來正法眼　　雞足山中待慈尊一心頂禮大德摩訶迦葉波尊者　得度身先八王子　　楞嚴會上證圓通　弘揚律教毗尼藏　　佛法由斯住世隆一心頂禮大德優波離尊者　多聞眾中稱第一　　證道身離四威儀　結集如來正法藏　　永作人天度世師一心頂禮大德阿難陀尊者廣及十方三世一切聲聞緣覺聖眾○讚歎旋遶(偈出大金光明經)。",
        "from": "X74n1491_001:0628b24_4",
        "context_with_next_sentence": true
    },
    {
        "source_sentence": "　佛面猶如淨滿月　　亦如千日放光明　目淨修廣若青蓮　　齒白齊密猶珂雪　佛德無邊如大海　　無限妙寶積其中　智慧德水鎮恒盈　　百千勝定咸充滿　足下輪相皆嚴飾　　轂輞千輻悉齊平　手足縵網徧莊嚴　　猶如鵝王相具足　佛身光耀等金山　　清淨殊特無倫匹　亦如妙高功德滿　　故我稽首佛山王　相好如空不可測　　逾於千月放光明　皆如焰幻不思議　　故我稽首心無著南無娑娑世界。",
        "from": "X74n1491_001:0629a22_0",
        "context_with_next_sentence": true
    },
    {
        "source_sentence": "三界大師。",
        "from": "X74n1491_001:0629b08_1",
        "context_with_next_sentence": true
    },
    {
        "source_sentence": "四生慈父。",
        "from": "X74n1491_001:0629b08_2",
        "context_with_next_sentence": true
    },
    {
        "source_sentence": "人天教主。",
        "from": "X74n1491_001:0629b08_3",
        "context_with_next_sentence": true
    },
    {
        "source_sentence": "千百億化身。",
        "from": "X74n1491_001:0629b08_4",
        "context_with_next_sentence": true
    },
    {
        "source_sentence": "釋迦牟尼佛南無釋迦牟尼佛(念千聲百聲。",
        "from": "X74n1491_001:0629b09_5",
        "context_with_next_sentence": true
    },
    {
        "source_sentence": "或遶三帀七帀百帀。",
        "from": "X74n1491_001:0629b10_6",
        "context_with_next_sentence": true
    },
    {
        "source_sentence": "隨意多少。",
        "from": "X74n1491_001:0629b10_7",
        "context_with_next_sentence": true
    },
    {
        "source_sentence": "念已。",
        "from": "X74n1491_001:0629b10_8",
        "context_with_next_sentence": true
    },
    {
        "source_sentence": "胡跪稱云)南無文殊師利菩薩南無普賢菩薩南無觀世音菩薩南無大勢至菩薩南無清淨大海眾菩薩(各三稱)○發願回向(凡修諸善事。",
        "from": "X74n1491_001:0629b10_9",
        "context_with_next_sentence": true
    },
    {
        "source_sentence": "皆須發願迴向。",
        "from": "X74n1491_001:0629b15_10",
        "context_with_next_sentence": true
    },
    {
        "source_sentence": "若不迴向。",
        "from": "X74n1491_001:0629b15_11",
        "context_with_next_sentence": true
    },
    {
        "source_sentence": "所作之善。",
        "from": "X74n1491_001:0629b15_12",
        "context_with_next_sentence": true
    },
    {
        "source_sentence": "得少許功德。",
        "from": "X74n1491_001:0629b15_13",
        "context_with_next_sentence": true
    },
    {
        "source_sentence": "云何迴向。",
        "from": "X74n1491_001:0629b15_14",
        "context_with_next_sentence": true
    },
    {
        "source_sentence": "謂迴自所修善根。",
        "from": "X74n1491_001:0629b15_15",
        "context_with_next_sentence": true
    },
    {
        "source_sentence": "向於三處。",
        "from": "X74n1491_001:0629b15_16",
        "context_with_next_sentence": true
    },
    {
        "source_sentence": "即實相。",
        "from": "X74n1491_001:0629b15_17",
        "context_with_next_sentence": true
    },
    {
        "source_sentence": "菩提。",
        "from": "X74n1491_001:0629b16_18",
        "context_with_next_sentence": true
    },
    {
        "source_sentence": "及與眾生。",
        "from": "X74n1491_001:0629b16_19",
        "context_with_next_sentence": true
    },
    {
        "source_sentence": "由此迴向。",
        "from": "X74n1491_001:0629b16_20",
        "context_with_next_sentence": true
    },
    {
        "source_sentence": "能除著有。",
        "from": "X74n1491_001:0629b16_21",
        "context_with_next_sentence": true
    },
    {
        "source_sentence": "及慳悋心。",
        "from": "X74n1491_001:0629b16_22",
        "context_with_next_sentence": true
    },
    {
        "source_sentence": "以迴向少善。",
        "from": "X74n1491_001:0629b16_23",
        "context_with_next_sentence": true
    },
    {
        "source_sentence": "徧入三際。",
        "from": "X74n1491_001:0629b16_24",
        "context_with_next_sentence": true
    },
    {
        "source_sentence": "如滴水投海。",
        "from": "X74n1491_001:0629b16_25",
        "context_with_next_sentence": true
    },
    {
        "source_sentence": "猶聲入角。",
        "from": "X74n1491_001:0629b16_26",
        "context_with_next_sentence": true
    },
    {
        "source_sentence": "則能遠遍。",
        "from": "X74n1491_001:0629b16_27",
        "context_with_next_sentence": true
    },
    {
        "source_sentence": "云何發願。",
        "from": "X74n1491_001:0629b17_28",
        "context_with_next_sentence": true
    },
    {
        "source_sentence": "謂對治無決定心。",
        "from": "X74n1491_001:0629b17_29",
        "context_with_next_sentence": true
    },
    {
        "source_sentence": "喜退屈障。",
        "from": "X74n1491_001:0629b17_30",
        "context_with_next_sentence": true
    },
    {
        "source_sentence": "若不發願。",
        "from": "X74n1491_001:0629b17_31",
        "context_with_next_sentence": true
    },
    {
        "source_sentence": "志無所措。",
        "from": "X74n1491_001:0629b17_32",
        "context_with_next_sentence": true
    },
    {
        "source_sentence": "行無所歸。",
        "from": "X74n1491_001:0629b17_33",
        "context_with_next_sentence": true
    },
    {
        "source_sentence": "然其迴向發願之文。",
        "from": "X74n1491_001:0629b17_34",
        "context_with_next_sentence": true
    },
    {
        "source_sentence": "諸經俱出。",
        "from": "X74n1491_001:0629b17_35",
        "context_with_next_sentence": true
    },
    {
        "source_sentence": "或詳或略。",
        "from": "X74n1491_001:0629b18_36",
        "context_with_next_sentence": true
    },
    {
        "source_sentence": "皆不離於五法。",
        "from": "X74n1491_001:0629b18_37",
        "context_with_next_sentence": true
    },
    {
        "source_sentence": "所謂禮拜懺悔。",
        "from": "X74n1491_001:0629b18_38",
        "context_with_next_sentence": true
    },
    {
        "source_sentence": "隨喜。",
        "from": "X74n1491_001:0629b18_39",
        "context_with_next_sentence": true
    },
    {
        "source_sentence": "勸請。",
        "from": "X74n1491_001:0629b18_40",
        "context_with_next_sentence": true
    },
    {
        "source_sentence": "發願。",
        "from": "X74n1491_001:0629b18_41",
        "context_with_next_sentence": true
    },
    {
        "source_sentence": "迴向。",
        "from": "X74n1491_001:0629b18_42",
        "context_with_next_sentence": true
    },
    {
        "source_sentence": "願雖不一。",
        "from": "X74n1491_001:0629b18_43",
        "context_with_next_sentence": true
    },
    {
        "source_sentence": "而不出四弘。",
        "from": "X74n1491_001:0629b18_44",
        "context_with_next_sentence": true
    },
    {
        "source_sentence": "十大願王。",
        "from": "X74n1491_001:0629b18_45",
        "context_with_next_sentence": true
    },
    {
        "source_sentence": "今據行願品中。",
        "from": "X74n1491_001:0629b18_46",
        "context_with_next_sentence": true
    },
    {
        "source_sentence": "頌十大願王。",
        "from": "X74n1491_001:0629b19_47",
        "context_with_next_sentence": true
    },
    {
        "source_sentence": "其文詳廣。",
        "from": "X74n1491_001:0629b19_48",
        "context_with_next_sentence": true
    },
    {
        "source_sentence": "恐誦者憚繁。",
        "from": "X74n1491_001:0629b19_49",
        "context_with_next_sentence": true
    },
    {
        "source_sentence": "茲時流通諸經日誦本。",
        "from": "X74n1491_001:0629b19_50",
        "context_with_next_sentence": true
    },
    {
        "source_sentence": "略去第八第九願。",
        "from": "X74n1491_001:0629b19_51",
        "context_with_next_sentence": true
    },
    {
        "source_sentence": "於勸請開出二願。",
        "from": "X74n1491_001:0629b19_52",
        "context_with_next_sentence": true
    },
    {
        "source_sentence": "其五法缺彼稱讚。",
        "from": "X74n1491_001:0629b20_53",
        "context_with_next_sentence": true
    },
    {
        "source_sentence": "今當依文誦言)。",
        "from": "X74n1491_001:0629b20_54",
        "context_with_next_sentence": true
    },
    {
        "source_sentence": "　所有十方世界中　　三世一切人師子　我以清淨身語意　　一切遍禮盡無餘　普賢行願威神力　　普現一切如來前　一身復現剎塵身　　一一遍禮剎塵佛　於一塵中塵數佛　　各處菩薩眾會中　無盡法界塵亦然　　深信諸佛皆充滿　各以一切音聲海　　普出無盡妙言詞　盡於未來一切劫　　讚佛甚深功德海　以諸最勝妙華鬘　　妓樂塗香及傘葢　如是最勝莊嚴具　　我以供養諸如來　最勝衣服最勝香　　末香燒香與燈燭　一一皆如妙高聚　　我悉供養諸如來　我以廣大勝解心　　深信一切三世佛　悉以普賢行願力　　普遍供養諸如來　我悉所造諸惡業　　皆由無始貪瞋癡　從身語意之所生　　一切我今皆懺悔　十方一切諸眾生　　二乘有學及無學　一切如來與菩薩　　所有功德皆隨喜　十方所有世間燈　　最初成就菩提者　我今一切皆勸請　　轉於無上妙法輪　諸佛若欲示涅槃　　我悉至誠而勸請　惟願久住剎塵劫　　利樂一切諸眾生　所有禮讚供養福　　請佛住世轉法輪　隨喜懺悔諸善根　　迴向眾生及佛道　願將以此勝功德　　迴向無上真法界　性相佛法及僧伽　　二諦融通三昧印　如是無量功德海　　我今皆悉盡迴向　所有眾生身口意　　見惑彈謗我法等　如是一切諸業障　　悉皆消滅盡無餘　念念智周於法界　　廣度眾生皆不退　乃至虗空世界盡　　眾生及業煩惱盡　如是四法廣無邊　　願今迴向亦如是(或誦怡山文亦得。",
        "from": "X74n1491_001:0629b21_0",
        "context_with_next_sentence": true
    },
    {
        "source_sentence": "誦訖。",
        "from": "X74n1491_001:0630a05_1",
        "context_with_next_sentence": true
    },
    {
        "source_sentence": "禮拜隨意。",
        "from": "X74n1491_001:0630a05_2",
        "context_with_next_sentence": true
    },
    {
        "source_sentence": "次當結讚云)。",
        "from": "X74n1491_001:0630a05_3",
        "context_with_next_sentence": true
    },
    {
        "source_sentence": "如來舍利。",
        "from": "X74n1491_001:0630a06_0",
        "context_with_next_sentence": true
    },
    {
        "source_sentence": "眾德斯圓。",
        "from": "X74n1491_001:0630a06_1",
        "context_with_next_sentence": true
    },
    {
        "source_sentence": "光流剎土遍三千。",
        "from": "X74n1491_001:0630a06_2",
        "context_with_next_sentence": true
    },
    {
        "source_sentence": "與世作福田。",
        "from": "X74n1491_001:0630a06_3",
        "context_with_next_sentence": true
    },
    {
        "source_sentence": "瞻禮翹勤。",
        "from": "X74n1491_001:0630a07_0",
        "context_with_next_sentence": true
    },
    {
        "source_sentence": "慈濟廣無邊。",
        "from": "X74n1491_001:0630a07_1",
        "context_with_next_sentence": true
    },
    {
        "source_sentence": "南無本師釋迦牟尼佛(讚已。",
        "from": "X74n1491_001:0630a08_0",
        "context_with_next_sentence": true
    },
    {
        "source_sentence": "三自歸畢)。",
        "from": "X74n1491_001:0630a08_1",
        "context_with_next_sentence": true
    },
    {
        "source_sentence": "禮舍利塔儀式(終)",
        "from": "X74n1491_001:0630a10_0",
        "context_with_next_sentence": false
    }
]