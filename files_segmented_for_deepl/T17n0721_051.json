[
    {
        "source_sentence": "正法念處經卷第五十一",
        "from": "T17n0721_051:0299a16_0",
        "context_with_next_sentence": true
    },
    {
        "source_sentence": "元魏婆羅門瞿曇般若流支譯",
        "from": "T17n0721_051:0299a18_0",
        "context_with_next_sentence": true
    },
    {
        "source_sentence": "觀天品之三十(夜摩天之十六)",
        "from": "T17n0721_051:0299a19_0",
        "context_with_next_sentence": true
    },
    {
        "source_sentence": "「又彼比丘知業果報，觀夜摩天第七地處，名廣博行，眾生何業生彼地處？",
        "from": "T17n0721_051:0299a20_0",
        "context_with_next_sentence": true
    },
    {
        "source_sentence": "彼見聞知或天眼見：若人曾知持戒善心，不殺不盜，如前所說，復捨邪欲。",
        "from": "T17n0721_051:0299a21_1",
        "context_with_next_sentence": true
    },
    {
        "source_sentence": "所謂有人或到林中，近妙聲鳥。",
        "from": "T17n0721_051:0299a23_2",
        "context_with_next_sentence": true
    },
    {
        "source_sentence": "彼妙聲鳥迭互相於生欲心故，出欲音聲，雌鳥在前，雄鳥在後，相隨共行。",
        "from": "T17n0721_051:0299a24_3",
        "context_with_next_sentence": true
    },
    {
        "source_sentence": "彼鳥翅羽有種種色，一切見者心皆歡喜，欲情內發。",
        "from": "T17n0721_051:0299a25_4",
        "context_with_next_sentence": true
    },
    {
        "source_sentence": "而彼見已，不生欲念，心不思惟，況復行欲。",
        "from": "T17n0721_051:0299a27_5",
        "context_with_next_sentence": true
    },
    {
        "source_sentence": "彼人如是清淨持戒，捨於邪欲，持戒清淨，身壞命終生於善道，天世界中，在廣博行地處而生。",
        "from": "T17n0721_051:0299a28_6",
        "context_with_next_sentence": true
    },
    {
        "source_sentence": "彼處生已，一切諸欲功德和集，受諸快樂。",
        "from": "T17n0721_051:0299b01_7",
        "context_with_next_sentence": true
    },
    {
        "source_sentence": "有勝園林，銀毘琉璃、青寶之樹，大青寶樹，蓮華色寶種種寶樹莊嚴園林，種種寶池水流盈滿。",
        "from": "T17n0721_051:0299b02_8",
        "context_with_next_sentence": true
    },
    {
        "source_sentence": "若人本作善業來者，行此林中，種種受樂，所謂林者，名赤色林，於彼林中有諸天眾、諸天女眾。",
        "from": "T17n0721_051:0299b04_9",
        "context_with_next_sentence": true
    },
    {
        "source_sentence": "若入其中，彼樹光明增長轉勝，種種妙寶莊嚴成就種種衣服。",
        "from": "T17n0721_051:0299b06_10",
        "context_with_next_sentence": true
    },
    {
        "source_sentence": "若諸天眾入彼林中，彼樹光明普皆赤色。",
        "from": "T17n0721_051:0299b07_11",
        "context_with_next_sentence": true
    },
    {
        "source_sentence": "而彼樹林其色皆如赤蓮華寶，或作迦鷄檀那寶色。",
        "from": "T17n0721_051:0299b08_12",
        "context_with_next_sentence": true
    },
    {
        "source_sentence": "樹色柔軟，真珠鈴網彌覆其上，隨念生果，隨念酒流，如意念行。",
        "from": "T17n0721_051:0299b10_0",
        "context_with_next_sentence": true
    },
    {
        "source_sentence": "隨天意念何處受樂，彼樹枝葉即出種種勝妙樂音，如是行去。",
        "from": "T17n0721_051:0299b11_1",
        "context_with_next_sentence": true
    },
    {
        "source_sentence": "多有天女共諸天眾并如是樹，飛虛空中，隨心所向，如鳥無異。",
        "from": "T17n0721_051:0299b12_2",
        "context_with_next_sentence": true
    },
    {
        "source_sentence": "彼樹既飛在虛空中，皆如日出，一切虛空普遍嚴好。",
        "from": "T17n0721_051:0299b14_3",
        "context_with_next_sentence": true
    },
    {
        "source_sentence": "又復彼樹名赤色樹，水出如雨，在虛空中甚可愛樂。",
        "from": "T17n0721_051:0299b15_4",
        "context_with_next_sentence": true
    },
    {
        "source_sentence": "彼鈴之聲、天鳥之聲、天樂之聲，如是種種勝妙之聲遍滿虛空。",
        "from": "T17n0721_051:0299b16_5",
        "context_with_next_sentence": true
    },
    {
        "source_sentence": "「時，彼天眾見樹飛行在其面前，天女之眾所圍繞已，同一樂心。",
        "from": "T17n0721_051:0299b19_0",
        "context_with_next_sentence": true
    },
    {
        "source_sentence": "多有無量百千天女共詠歌聲，飛虛空中。",
        "from": "T17n0721_051:0299b20_1",
        "context_with_next_sentence": true
    },
    {
        "source_sentence": "樹在於前，如示道者，天眾在後，與樹相隨。",
        "from": "T17n0721_051:0299b21_2",
        "context_with_next_sentence": true
    },
    {
        "source_sentence": "天眾如是隨心所念，起如是意：『我於今者上彼樹上。』",
        "from": "T17n0721_051:0299b22_3",
        "context_with_next_sentence": true
    },
    {
        "source_sentence": "如是念時，彼樹倒迴，諸天即上。",
        "from": "T17n0721_051:0299b23_4",
        "context_with_next_sentence": true
    },
    {
        "source_sentence": "有在枝上而遊戲者，彼天如是在彼樹上處處遊戲。",
        "from": "T17n0721_051:0299b24_5",
        "context_with_next_sentence": true
    },
    {
        "source_sentence": "如是枝上在枝住天，隨心念時，即彼枝上生蓮華池，天及天女在彼池中遊戲受樂。",
        "from": "T17n0721_051:0299b25_6",
        "context_with_next_sentence": true
    },
    {
        "source_sentence": "如是樹上住枝之天，共天女眾在赤林中遊戲受樂，皆隨所念，如是受樂。",
        "from": "T17n0721_051:0299b27_7",
        "context_with_next_sentence": true
    },
    {
        "source_sentence": "復有餘天葉中住者，若有所念，即樹葉中出生妙堂。",
        "from": "T17n0721_051:0299b29_0",
        "context_with_next_sentence": true
    },
    {
        "source_sentence": "於彼念時，如是堂出種種妙寶，間錯莊嚴，鈴網彌覆。",
        "from": "T17n0721_051:0299c01_1",
        "context_with_next_sentence": true
    },
    {
        "source_sentence": "彼一切堂有蓮華池而為莊嚴，有真珠網簾其戶牖。",
        "from": "T17n0721_051:0299c02_2",
        "context_with_next_sentence": true
    },
    {
        "source_sentence": "天在其中，共諸天女歌舞遊戲，彼此迭互不相妨礙，共相愛念。",
        "from": "T17n0721_051:0299c03_3",
        "context_with_next_sentence": true
    },
    {
        "source_sentence": "如是諸天善業力故，迭相親友，無怨無中。",
        "from": "T17n0721_051:0299c05_0",
        "context_with_next_sentence": true
    },
    {
        "source_sentence": "此多親友是善業果，大善業果謂多親友。",
        "from": "T17n0721_051:0299c06_0",
        "context_with_next_sentence": true
    },
    {
        "source_sentence": "爾時彼天迭共同心，在赤林中種種遊戲。",
        "from": "T17n0721_051:0299c06_1",
        "context_with_next_sentence": true
    },
    {
        "source_sentence": "彼赤林中如是諸天一切欲樂皆悉具足，大勝業故，隨意所念，虛空中行，受無量樂。",
        "from": "T17n0721_051:0299c07_2",
        "context_with_next_sentence": true
    },
    {
        "source_sentence": "「又復彼天不行虛空，還向本處。",
        "from": "T17n0721_051:0299c10_0",
        "context_with_next_sentence": true
    },
    {
        "source_sentence": "種種流水滿蓮華池，於如是處天女圍遶，遊戲受樂。",
        "from": "T17n0721_051:0299c10_1",
        "context_with_next_sentence": true
    },
    {
        "source_sentence": "又復次向名稠樹林。",
        "from": "T17n0721_051:0299c11_2",
        "context_with_next_sentence": true
    },
    {
        "source_sentence": "彼稠樹林甚可愛樂，林中有河，河中乳流。",
        "from": "T17n0721_051:0299c12_3",
        "context_with_next_sentence": true
    },
    {
        "source_sentence": "如是乳河莊嚴彼林，其乳勢力，若天飲者，憶念往世於何處生，捨命而來；於此處退，生於何處。",
        "from": "T17n0721_051:0299c13_4",
        "context_with_next_sentence": true
    },
    {
        "source_sentence": "若放逸行，彼種種苦無量種苦，皆憶念已，心生愁惱；生愁惱故，則離放逸；離放逸已，隨順法行。",
        "from": "T17n0721_051:0299c15_5",
        "context_with_next_sentence": true
    },
    {
        "source_sentence": "此大饒益，飲彼乳味勢力所致。",
        "from": "T17n0721_051:0299c17_6",
        "context_with_next_sentence": true
    },
    {
        "source_sentence": "既飲如是勢力乳味，而復入彼名稠樹林。",
        "from": "T17n0721_051:0299c18_7",
        "context_with_next_sentence": true
    },
    {
        "source_sentence": "林有種種流水河池而為莊嚴，有種種鳥在彼池中。",
        "from": "T17n0721_051:0299c19_8",
        "context_with_next_sentence": true
    },
    {
        "source_sentence": "其鳥甚多，樹枝饒華，以華重故，皆悉下垂，而為莊嚴。",
        "from": "T17n0721_051:0299c20_9",
        "context_with_next_sentence": true
    },
    {
        "source_sentence": "有七寶蜂，其色平等，飲彼華汁，以自適樂，從蓮華池至蓮華池，從一樹下至一樹下。",
        "from": "T17n0721_051:0299c21_10",
        "context_with_next_sentence": true
    },
    {
        "source_sentence": "彼樹一切皆毘琉璃，蓮華寶葉有金色果。",
        "from": "T17n0721_051:0299c23_11",
        "context_with_next_sentence": true
    },
    {
        "source_sentence": "如是果者，天中美味蘇陀中勝。",
        "from": "T17n0721_051:0299c24_12",
        "context_with_next_sentence": true
    },
    {
        "source_sentence": "如是果者，是隨念果，若須味時，則有如是美味果生。",
        "from": "T17n0721_051:0299c25_13",
        "context_with_next_sentence": true
    },
    {
        "source_sentence": "食彼果已，而復歌舞，行向餘處心生歡喜。",
        "from": "T17n0721_051:0299c26_14",
        "context_with_next_sentence": true
    },
    {
        "source_sentence": "「復向飲林，彼林之樹天酒流出，美味香色甚可愛樂，不可具說。",
        "from": "T17n0721_051:0299c28_0",
        "context_with_next_sentence": true
    },
    {
        "source_sentence": "離於醉過。",
        "from": "T17n0721_051:0299c29_1",
        "context_with_next_sentence": true
    },
    {
        "source_sentence": "如是勝酒，從樹流出，如雲雨墮，彼天飲已，復更轉生勝歡喜心。",
        "from": "T17n0721_051:0299c29_2",
        "context_with_next_sentence": true
    },
    {
        "source_sentence": "彼天如是生歡喜已，聞種種音，飲天美酒，受種種樂。",
        "from": "T17n0721_051:0300a02_3",
        "context_with_next_sentence": true
    },
    {
        "source_sentence": "復有無量光明莊嚴自身，天女迭共遊戲歌舞喜笑。",
        "from": "T17n0721_051:0300a03_4",
        "context_with_next_sentence": true
    },
    {
        "source_sentence": "「又復次向蓮華龍林。",
        "from": "T17n0721_051:0300a05_0",
        "context_with_next_sentence": true
    },
    {
        "source_sentence": "彼林之量五百由旬，五寶蓮華，蓮華甚香以為莊嚴。",
        "from": "T17n0721_051:0300a05_1",
        "context_with_next_sentence": true
    },
    {
        "source_sentence": "蓮華龍林更無餘物，唯除蓮花及有諸龍。",
        "from": "T17n0721_051:0300a06_2",
        "context_with_next_sentence": true
    },
    {
        "source_sentence": "彼蓮花中，如是龍者迭互相於欲心起發。",
        "from": "T17n0721_051:0300a07_3",
        "context_with_next_sentence": true
    },
    {
        "source_sentence": "食彼蓮華，眾龍一心迭共為伴，龍女圍遶，在清水中。",
        "from": "T17n0721_051:0300a08_4",
        "context_with_next_sentence": true
    },
    {
        "source_sentence": "水七功德，離水衣過、離泥濁過、離長短過。",
        "from": "T17n0721_051:0300a09_5",
        "context_with_next_sentence": true
    },
    {
        "source_sentence": "於彼觸中，自意受樂。",
        "from": "T17n0721_051:0300a10_6",
        "context_with_next_sentence": true
    },
    {
        "source_sentence": "如是如是龍自意念，如是如是隨意水生。",
        "from": "T17n0721_051:0300a11_7",
        "context_with_next_sentence": true
    },
    {
        "source_sentence": "彼龍在中，共諸龍女戲樂之時，亦如諸天共諸天女受樂不異。",
        "from": "T17n0721_051:0300a12_8",
        "context_with_next_sentence": true
    },
    {
        "source_sentence": "「爾時，天眾見彼蓮華龍林之中諸龍戲樂，從空中下，向蓮華林詠歌音聲，及諸天女莊嚴音聲。",
        "from": "T17n0721_051:0300a14_0",
        "context_with_next_sentence": true
    },
    {
        "source_sentence": "龍在池中，出聲如雷，普彼天處，如一歌聲。",
        "from": "T17n0721_051:0300a16_1",
        "context_with_next_sentence": true
    },
    {
        "source_sentence": "以彼天處如是歌聲令諸山谷皆有響聲，餘處諸天聞其聲故，一切皆來同向蓮華龍林之所。",
        "from": "T17n0721_051:0300a17_2",
        "context_with_next_sentence": true
    },
    {
        "source_sentence": "種種光明莊嚴其身，饒天女眾，如是同向蓮華龍林。",
        "from": "T17n0721_051:0300a19_3",
        "context_with_next_sentence": true
    },
    {
        "source_sentence": "「爾時，彼天於先在彼蓮華龍林種種遊戲，復有餘天山谷等處異異處來。",
        "from": "T17n0721_051:0300a21_0",
        "context_with_next_sentence": true
    },
    {
        "source_sentence": "彼一切天迭相見已，歡喜之心轉勝增長。",
        "from": "T17n0721_051:0300a22_1",
        "context_with_next_sentence": true
    },
    {
        "source_sentence": "如是諸天并天女眾，及彼諸龍并龍女等，共在水中遊戲受樂。",
        "from": "T17n0721_051:0300a23_2",
        "context_with_next_sentence": true
    },
    {
        "source_sentence": "彼天、天女、龍、龍女等，如是受樂，至於久時，如是遊戲歌舞喜笑。",
        "from": "T17n0721_051:0300a25_3",
        "context_with_next_sentence": true
    },
    {
        "source_sentence": "彼天如是放逸而行，善業盡故、命欲盡故，彼天、天女善業福德欲盡之時，若上蓮華，蓮花不勝；如是蓮華沒於水中，即便破壞。",
        "from": "T17n0721_051:0300a26_4",
        "context_with_next_sentence": true
    },
    {
        "source_sentence": "如是諸天、若諸天女福德盡相，如是應知。",
        "from": "T17n0721_051:0300a29_5",
        "context_with_next_sentence": true
    },
    {
        "source_sentence": "「又復彼天、若彼天女福德盡相，謂彼諸天、若彼天女以遊戲故，上龍背上，龍不能忍，墮彼龍背。",
        "from": "T17n0721_051:0300b02_0",
        "context_with_next_sentence": true
    },
    {
        "source_sentence": "此是彼天、若彼天女福德盡相，放逸行天，放逸所壞，如是相出。",
        "from": "T17n0721_051:0300b04_1",
        "context_with_next_sentence": true
    },
    {
        "source_sentence": "「爾時，彼天若有本來不大放逸，先知彼相，知彼相故而說偈言：「『久時已過去，　　欲到命盡時，　　死時臨欲到，　　癡天不覺知。",
        "from": "T17n0721_051:0300b05_2",
        "context_with_next_sentence": true
    },
    {
        "source_sentence": "　　而心不知足，　　貪著境界樂，　　根不知足故，　　增長境界欲。",
        "from": "T17n0721_051:0300b10_0",
        "context_with_next_sentence": true
    },
    {
        "source_sentence": "　　五根樂境界，　　為欲破壞心，　　福田業將盡，　　癡天不覺知。",
        "from": "T17n0721_051:0300b12_0",
        "context_with_next_sentence": true
    },
    {
        "source_sentence": "　　此大運時輪，　　常割眾生命，　　轉疾臨欲至，　　癡天不覺知。",
        "from": "T17n0721_051:0300b14_0",
        "context_with_next_sentence": true
    },
    {
        "source_sentence": "　　此死火甚惡，　　為業風所吹，　　命盡時將至，　　癡天不覺知。",
        "from": "T17n0721_051:0300b16_0",
        "context_with_next_sentence": true
    },
    {
        "source_sentence": "　　生死有為中，　　無親無非親，　　死羂甚可畏，　　無能令免者。",
        "from": "T17n0721_051:0300b18_0",
        "context_with_next_sentence": true
    },
    {
        "source_sentence": "　　諸有死未來，　　諸有命未盡，　　皆應捨放逸，　　而作自利益。",
        "from": "T17n0721_051:0300b20_0",
        "context_with_next_sentence": true
    },
    {
        "source_sentence": "　　死杖不久間，　　必破眾生命，　　大力既來至，　　能令命失壞。",
        "from": "T17n0721_051:0300b22_0",
        "context_with_next_sentence": true
    },
    {
        "source_sentence": "　　境界癡所盲，　　遠離法燈明，　　是故不見知，　　大可畏死羂。",
        "from": "T17n0721_051:0300b24_0",
        "context_with_next_sentence": true
    },
    {
        "source_sentence": "　　癡者不能知，　　怖畏於死時，　　以心著境界，　　為愛所誑故。",
        "from": "T17n0721_051:0300b26_0",
        "context_with_next_sentence": true
    },
    {
        "source_sentence": "　　退退而復生，　　從道復至道，　　眾生癡所壞，　　故受自業果。",
        "from": "T17n0721_051:0300b28_0",
        "context_with_next_sentence": true
    },
    {
        "source_sentence": "　　甚惡而極速，　　能破諸世間，　　云何於死時，　　而不生怖畏？",
        "from": "T17n0721_051:0300c01_0",
        "context_with_next_sentence": true
    },
    {
        "source_sentence": "　　眾生豈無心，　　為當是無畏，　　如是癡不知，　　怖畏於死時。",
        "from": "T17n0721_051:0300c03_0",
        "context_with_next_sentence": true
    },
    {
        "source_sentence": "　　退相極顯現，　　如現見不異，　　如是知不久，　　於天中則退。』",
        "from": "T17n0721_051:0300c05_0",
        "context_with_next_sentence": true
    },
    {
        "source_sentence": "「彼天如是見退相已，諦知退相，心意愁惱，不向其餘未退天說、欲退天說。",
        "from": "T17n0721_051:0300c07_0",
        "context_with_next_sentence": true
    },
    {
        "source_sentence": "以未退者，五境界中受諸欲樂，恐其不信後時退故。",
        "from": "T17n0721_051:0300c08_1",
        "context_with_next_sentence": true
    },
    {
        "source_sentence": "何以故？",
        "from": "T17n0721_051:0300c09_2",
        "context_with_next_sentence": true
    },
    {
        "source_sentence": "於境界中放逸癡故，或意迷故，於彼天眾命欲盡者、若放逸者，不應為說，亦不應示。",
        "from": "T17n0721_051:0300c10_0",
        "context_with_next_sentence": true
    },
    {
        "source_sentence": "爾時彼天如是知已，默然不言，捨蓮華池向餘處去。",
        "from": "T17n0721_051:0300c11_1",
        "context_with_next_sentence": true
    },
    {
        "source_sentence": "「彼天於後，復樂境界，受境界樂。",
        "from": "T17n0721_051:0300c14_0",
        "context_with_next_sentence": true
    },
    {
        "source_sentence": "彼欲退者，大羞相出、大畏相出，癡不覺知，不懼不畏，龍中遊戲，在蓮華中共諸天女，彼處久時受快樂已。",
        "from": "T17n0721_051:0300c14_1",
        "context_with_next_sentence": true
    },
    {
        "source_sentence": "復共如是無量百千諸天之眾，更向一山，彼山名為常樂鬘山。",
        "from": "T17n0721_051:0300c17_2",
        "context_with_next_sentence": true
    },
    {
        "source_sentence": "到已欲上，有天金銀、天毘琉璃、天蓮華寶，最勝天寶妙門之堂有百千數莊嚴彼山，復有百千勝妙蓮華而為莊嚴。",
        "from": "T17n0721_051:0300c18_3",
        "context_with_next_sentence": true
    },
    {
        "source_sentence": "如是山中第一勝樂，一切具足，百千樂音恣耳所聞，多著種種無縷天衣，自身光明。",
        "from": "T17n0721_051:0300c21_4",
        "context_with_next_sentence": true
    },
    {
        "source_sentence": "迭相看面，有妙色聲觸味香等，如心所愛而受快樂。",
        "from": "T17n0721_051:0300c23_5",
        "context_with_next_sentence": true
    },
    {
        "source_sentence": "自意念行，不可說樂，皆悉成就。",
        "from": "T17n0721_051:0300c24_6",
        "context_with_next_sentence": true
    },
    {
        "source_sentence": "天河流水，園林莊嚴，見則生樂。",
        "from": "T17n0721_051:0300c25_7",
        "context_with_next_sentence": true
    },
    {
        "source_sentence": "彼天如是次第復上常樂鬘山，既上山已，有在堂中坐於床者，有乘鵝者，有天在於蓮華臺上跏趺坐者。",
        "from": "T17n0721_051:0300c25_8",
        "context_with_next_sentence": true
    },
    {
        "source_sentence": "天共天女在鳩婆羅葉中而住，種種嬉戲，若歌舞等，五樂音聲坐受快樂。",
        "from": "T17n0721_051:0300c28_9",
        "context_with_next_sentence": true
    },
    {
        "source_sentence": "其心欲在虛空中行，共諸天女處處遍看，於彼天處處處可愛，隨心所樂稱意而去。",
        "from": "T17n0721_051:0300c29_10",
        "context_with_next_sentence": true
    },
    {
        "source_sentence": "有處如焰，金銀蓮華妙寶光明，有處多有鳩婆羅葉青色膩影，有處則是天毘琉璃青寶光明，有處是銀頗梨真珠光明可愛。",
        "from": "T17n0721_051:0301a02_11",
        "context_with_next_sentence": true
    },
    {
        "source_sentence": "「次復有河，有真珠沙，出寶山峯，有七功德清冷水流。",
        "from": "T17n0721_051:0301a06_0",
        "context_with_next_sentence": true
    },
    {
        "source_sentence": "見彼峯河有水旋流，其狀猶如真珠瓔珞。",
        "from": "T17n0721_051:0301a07_1",
        "context_with_next_sentence": true
    },
    {
        "source_sentence": "如是觀察見彼處已，飛於虛空，復見異處，七寶蓮華莊嚴水池，無量蜂眾莊嚴蓮華。",
        "from": "T17n0721_051:0301a08_2",
        "context_with_next_sentence": true
    },
    {
        "source_sentence": "如是見已，復觀異處，有園林池甚為可愛。",
        "from": "T17n0721_051:0301a10_3",
        "context_with_next_sentence": true
    },
    {
        "source_sentence": "見有鳥獸，獸種種色，有銀色者、有金色者，寶角可愛，蓮華寶眼，真金色背，兩脇白銀，頗梨色甲，背脚均平。",
        "from": "T17n0721_051:0301a11_4",
        "context_with_next_sentence": true
    },
    {
        "source_sentence": "復有餘獸，群隊相隨，七寶妙色，皆無所畏，群群遊戲，自受快樂。",
        "from": "T17n0721_051:0301a13_5",
        "context_with_next_sentence": true
    },
    {
        "source_sentence": "業所作故，形體殊妙，以其業故，皆食天食。",
        "from": "T17n0721_051:0301a15_6",
        "context_with_next_sentence": true
    },
    {
        "source_sentence": "「又園林中餘處復見孔雀命命，名無縷鳥、名戲論鳥、名大眼鳥、名動翅鳥，如是等鳥，群群遊行在山峯中出入園林，園林中見。",
        "from": "T17n0721_051:0301a17_0",
        "context_with_next_sentence": true
    },
    {
        "source_sentence": "既到如是常樂鬘山，臨欲上時，見如是鳥。",
        "from": "T17n0721_051:0301a19_1",
        "context_with_next_sentence": true
    },
    {
        "source_sentence": "彼山一廂則是青寶，彼第二廂是蓮華寶，彼第三廂則是金寶，彼第四廂則是銀寶。",
        "from": "T17n0721_051:0301a20_2",
        "context_with_next_sentence": true
    },
    {
        "source_sentence": "青寶廂處有妙寶堂，名曰雜影，堂中則有毘琉璃樹，其華下垂猶如大蓋，流水河池而為莊嚴，蓮華之林乃有百千，百千種鳥雜色莊嚴，多有天女甚為端正在彼堂中。",
        "from": "T17n0721_051:0301a22_3",
        "context_with_next_sentence": true
    },
    {
        "source_sentence": "彼第二廂蓮華寶處有名笑林。",
        "from": "T17n0721_051:0301a27_0",
        "context_with_next_sentence": true
    },
    {
        "source_sentence": "彼林銀樹，其葉是金，有赤蜂群，無量百千群鳥音聲。",
        "from": "T17n0721_051:0301a27_1",
        "context_with_next_sentence": true
    },
    {
        "source_sentence": "有流水河，河水有香，微風徐動，如是普遍莊嚴笑林。",
        "from": "T17n0721_051:0301a28_2",
        "context_with_next_sentence": true
    },
    {
        "source_sentence": "彼第三廂金寶之處有妙寶林，名樂寶林。",
        "from": "T17n0721_051:0301b01_3",
        "context_with_next_sentence": true
    },
    {
        "source_sentence": "有頗梨樹而為莊嚴，其樹金枝，枝網普覆，有無量鳥百千音聲，有流水河而為莊嚴。",
        "from": "T17n0721_051:0301b02_4",
        "context_with_next_sentence": true
    },
    {
        "source_sentence": "彼處多有歡喜天眾、歡喜天女在中歌舞，一切妙欲功德具足，而為莊嚴。",
        "from": "T17n0721_051:0301b04_5",
        "context_with_next_sentence": true
    },
    {
        "source_sentence": "彼第四廂銀寶之處，蓮華寶樹青色寶枝而為莊嚴，多有種種妙音聲鳥，多饒無量天及天女，無量百千蓮華莊嚴。",
        "from": "T17n0721_051:0301b05_6",
        "context_with_next_sentence": true
    },
    {
        "source_sentence": "有無量種無量分別，有無量種隨眼所見，見則受樂。",
        "from": "T17n0721_051:0301b08_7",
        "context_with_next_sentence": true
    },
    {
        "source_sentence": "彼林彼樹、彼河彼水、彼寶枝等，彼蓮花池、彼鳥彼獸、彼蓮華等，種種色香、種種形相甚為端嚴。",
        "from": "T17n0721_051:0301b09_8",
        "context_with_next_sentence": true
    },
    {
        "source_sentence": "常樂鬘山處處皆有如是諸天及天女眾，乘空上彼常樂鬘山，普彼山處。",
        "from": "T17n0721_051:0301b11_9",
        "context_with_next_sentence": true
    },
    {
        "source_sentence": "一切皆見此勝念山有雜色光，彼天既見，眼則樂著，普欲上山，共天女眾五樂音聲、五欲功德而受快樂。",
        "from": "T17n0721_051:0301b13_10",
        "context_with_next_sentence": true
    },
    {
        "source_sentence": "勤行善業，樂修多作，可愛善業，持戒善寶，聖所愛果。",
        "from": "T17n0721_051:0301b15_11",
        "context_with_next_sentence": true
    },
    {
        "source_sentence": "如是受樂，皆欲上彼常樂鬘山。",
        "from": "T17n0721_051:0301b16_12",
        "context_with_next_sentence": true
    },
    {
        "source_sentence": "臨欲上時，名實語鳥，為說偈言：「『此河水速流，　　善業樂亦爾，　　癡者不覺知，　　境界貪所誑。",
        "from": "T17n0721_051:0301b17_13",
        "context_with_next_sentence": true
    },
    {
        "source_sentence": "　　如是時來時，　　死亦如是來，　　樂迷放逸故，　　天癡不覺知。",
        "from": "T17n0721_051:0301b21_0",
        "context_with_next_sentence": true
    },
    {
        "source_sentence": "　　癡者無智故，　　不覺命已過，　　亦迷於善業，　　而愛不可盡。",
        "from": "T17n0721_051:0301b23_0",
        "context_with_next_sentence": true
    },
    {
        "source_sentence": "　　眾生不離愛，　　有中隨順行，　　彼癡愛眾生，　　不覺善不善。",
        "from": "T17n0721_051:0301b25_0",
        "context_with_next_sentence": true
    },
    {
        "source_sentence": "　　善果甚可愛，　　若天受快樂，　　如是見不善，　　在惡道苦處。",
        "from": "T17n0721_051:0301b27_0",
        "context_with_next_sentence": true
    },
    {
        "source_sentence": "　　若捨善不善，　　復能離諸過，　　則至不退處，　　不生不死處。",
        "from": "T17n0721_051:0301b29_0",
        "context_with_next_sentence": true
    },
    {
        "source_sentence": "　　彼樂得解脫，　　欲樂非得脫，　　夜摩及餘天，　　業盡故得脫。",
        "from": "T17n0721_051:0301c02_0",
        "context_with_next_sentence": true
    },
    {
        "source_sentence": "　　無常則不住，　　常則為第一，　　悕望有中樂，　　退墮不可樂。』",
        "from": "T17n0721_051:0301c04_0",
        "context_with_next_sentence": true
    },
    {
        "source_sentence": "「彼實語鳥為彼天眾欲上山者，如是說已。",
        "from": "T17n0721_051:0301c06_0",
        "context_with_next_sentence": true
    },
    {
        "source_sentence": "彼天聞已，於天眾中，若其有天不大放逸，彼天則聞；若放逸者，以放逸過，是故不聞，猶著境界。",
        "from": "T17n0721_051:0301c06_1",
        "context_with_next_sentence": true
    },
    {
        "source_sentence": "彼放逸天一切不取天鳥所說，如是鳥語真實利益。",
        "from": "T17n0721_051:0301c09_2",
        "context_with_next_sentence": true
    },
    {
        "source_sentence": "「時，彼天眾復歡喜心向第一山上，彼山頂峯上有堂，在堂而坐。",
        "from": "T17n0721_051:0301c10_3",
        "context_with_next_sentence": true
    },
    {
        "source_sentence": "如前所說。",
        "from": "T17n0721_051:0301c11_4",
        "context_with_next_sentence": true
    },
    {
        "source_sentence": "彼一山峯，名普見山。",
        "from": "T17n0721_051:0301c11_5",
        "context_with_next_sentence": true
    },
    {
        "source_sentence": "彼普見山，一千山中最高最上，是故彼山名曰普見。",
        "from": "T17n0721_051:0301c12_6",
        "context_with_next_sentence": true
    },
    {
        "source_sentence": "共天女眾上彼山頂，種種樂音歌舞受樂，多有天眾及天女眾上彼山峯，見無量色善業所化光明水池。",
        "from": "T17n0721_051:0301c13_7",
        "context_with_next_sentence": true
    },
    {
        "source_sentence": "彼光明池有可愛水，其水清淨，中有金魚，見者眼樂。",
        "from": "T17n0721_051:0301c15_8",
        "context_with_next_sentence": true
    },
    {
        "source_sentence": "水波亂動，有鵝鴛鴦鴨等鳥群，此種種鳥可愛音聲，水中甚多。",
        "from": "T17n0721_051:0301c17_9",
        "context_with_next_sentence": true
    },
    {
        "source_sentence": "又彼水中多有蓮花、拘婆羅耶、拘物頭華、尼那陀花、迦吒摩羅，如是等花遍覆池水，有種種蜂出種種音。",
        "from": "T17n0721_051:0301c18_10",
        "context_with_next_sentence": true
    },
    {
        "source_sentence": "又復多有曼陀羅華，多有金珠而為間錯，其水清淨。",
        "from": "T17n0721_051:0301c21_11",
        "context_with_next_sentence": true
    },
    {
        "source_sentence": "又彼如是可愛池中復有蓮華，名曰沐鬘，有百千葉，一一葉中出無量葉。",
        "from": "T17n0721_051:0301c22_12",
        "context_with_next_sentence": true
    },
    {
        "source_sentence": "有蓮華葉青寶色者，有蓮華葉頗梨色者，有蓮華葉黃金色者，有蓮花葉白銀色者，有蓮華葉是車璩者，有蓮花葉迦雞檀那，有金剛華，第一善香。",
        "from": "T17n0721_051:0301c23_13",
        "context_with_next_sentence": true
    },
    {
        "source_sentence": "彼如是等異色葉中各各有臺，其色光明如初出日。",
        "from": "T17n0721_051:0301c27_14",
        "context_with_next_sentence": true
    },
    {
        "source_sentence": "彼種種臺有無量色，無量色葉遍彼池中，所謂青黃赤白黑色，臺白而赤，其香可愛滿一大臺。",
        "from": "T17n0721_051:0301c28_15",
        "context_with_next_sentence": true
    },
    {
        "source_sentence": "爾時天眾從虛空下向光明池，下已入池。",
        "from": "T17n0721_051:0302a01_16",
        "context_with_next_sentence": true
    },
    {
        "source_sentence": "池有金鳥，天既入池，在鳥背上，有天在於蓮花臺上，共多天女遊戲受樂。",
        "from": "T17n0721_051:0302a02_17",
        "context_with_next_sentence": true
    },
    {
        "source_sentence": "有天在於拘婆羅耶蓮花之上，復有餘天在水中者，有在鵝背入於水中而遊戲者，有在陸地共天女眾而遊戲者，五欲功德皆悉具足，迭共喜笑遊戲受樂。",
        "from": "T17n0721_051:0302a04_18",
        "context_with_next_sentence": true
    },
    {
        "source_sentence": "有在堂中共諸天女異處遊戲，同飲天酒離於醉過，現樂功德，味觸色香皆悉具足。",
        "from": "T17n0721_051:0302a07_19",
        "context_with_next_sentence": true
    },
    {
        "source_sentence": "其中諸天有以珠器而飲酒者，所謂青寶、銀寶金寶、毘琉璃寶、蓮華色寶及頗梨等種種珠器。",
        "from": "T17n0721_051:0302a09_20",
        "context_with_next_sentence": true
    },
    {
        "source_sentence": "有共天女，金蓮華葉而飲酒者。",
        "from": "T17n0721_051:0302a11_21",
        "context_with_next_sentence": true
    },
    {
        "source_sentence": "有以開葉，不穿不破拘婆羅耶而飲天酒，詠歌音聲生歡喜者有天受用蘇陀之食，色觸香味皆具足者。",
        "from": "T17n0721_051:0302a12_22",
        "context_with_next_sentence": true
    },
    {
        "source_sentence": "各各別別，共自眷屬種種受樂。",
        "from": "T17n0721_051:0302a14_23",
        "context_with_next_sentence": true
    },
    {
        "source_sentence": "有於異處共諸天女，五樂音聲種種歌舞，遶光明池而遊戲者。",
        "from": "T17n0721_051:0302a15_24",
        "context_with_next_sentence": true
    },
    {
        "source_sentence": "有共天女在於水中而遊戲者。",
        "from": "T17n0721_051:0302a17_25",
        "context_with_next_sentence": true
    },
    {
        "source_sentence": "彼水之味，隨天念轉，若天心念欲令此水色香味觸若冷若煖，善業力故，應念而有。",
        "from": "T17n0721_051:0302a17_26",
        "context_with_next_sentence": true
    },
    {
        "source_sentence": "善不善業果報如是，非有作者。",
        "from": "T17n0721_051:0302a19_27",
        "context_with_next_sentence": true
    },
    {
        "source_sentence": "又復彼天若如是念：『此水為酒，令我得飲。』",
        "from": "T17n0721_051:0302a20_28",
        "context_with_next_sentence": true
    },
    {
        "source_sentence": "即於念時皆是天酒，觸味香色皆悉具足，離於醉過。",
        "from": "T17n0721_051:0302a21_29",
        "context_with_next_sentence": true
    },
    {
        "source_sentence": "天既飲之，增長勝樂，善業力故，心生歡喜。",
        "from": "T17n0721_051:0302a22_30",
        "context_with_next_sentence": true
    },
    {
        "source_sentence": "然彼諸天自業力故，如是受樂，自業所化，一切所作善業不失業羂之師，人身機關，於三界中種種戲弄，愚癡凡夫不覺不知。",
        "from": "T17n0721_051:0302a23_31",
        "context_with_next_sentence": true
    },
    {
        "source_sentence": "如是諸天五欲功德皆悉具足，而受快樂。",
        "from": "T17n0721_051:0302a26_32",
        "context_with_next_sentence": true
    },
    {
        "source_sentence": "「於彼天中，名實語鳥，為說偈言：「『如油盡燈滅，　　身命亦如是，　　以本業盡故，　　天中必定退。",
        "from": "T17n0721_051:0302a27_33",
        "context_with_next_sentence": true
    },
    {
        "source_sentence": "　　如壁破壞時，　　依壁畫亦滅；　　如是業盡故，　　天樂則無有。",
        "from": "T17n0721_051:0302b02_0",
        "context_with_next_sentence": true
    },
    {
        "source_sentence": "　　天於彼天處，　　福業盡則退，　　一切法無常，　　眾生悉破壞。",
        "from": "T17n0721_051:0302b04_0",
        "context_with_next_sentence": true
    },
    {
        "source_sentence": "　　皆無常不定，　　命速不久住，　　死力勢甚大，　　而天不覺知。』",
        "from": "T17n0721_051:0302b06_0",
        "context_with_next_sentence": true
    },
    {
        "source_sentence": "「彼實語鳥利益天眾，以彼諸天善業力故，如是已說。",
        "from": "T17n0721_051:0302b08_0",
        "context_with_next_sentence": true
    },
    {
        "source_sentence": "若彼諸天未於多時放逸行者，既聞鳥語，於少時間正心思惟；若放逸者，亦如不聞，以亂心故，雖聞不受。",
        "from": "T17n0721_051:0302b09_1",
        "context_with_next_sentence": true
    },
    {
        "source_sentence": "「於彼池處如是久受境界樂已，各如所乘，向彼山頂，共諸天女飛空而往。",
        "from": "T17n0721_051:0302b12_0",
        "context_with_next_sentence": true
    },
    {
        "source_sentence": "復見餘處有無量山，種種形相。",
        "from": "T17n0721_051:0302b13_1",
        "context_with_next_sentence": true
    },
    {
        "source_sentence": "一切山中，常樂鬘山最為高出，復有一山名平等聚，復有一山名曰普見，此三山量，於夜摩處一切山中最為高大。",
        "from": "T17n0721_051:0302b14_2",
        "context_with_next_sentence": true
    },
    {
        "source_sentence": "天眾如是觀察彼山，其山光明遍彼天處。",
        "from": "T17n0721_051:0302b17_0",
        "context_with_next_sentence": true
    },
    {
        "source_sentence": "天眾既見，即得上彼常樂鬘山，上已則見種種間雜諸妙寶樹，金樹銀樹、毘琉璃樹莊嚴彼山。",
        "from": "T17n0721_051:0302b17_1",
        "context_with_next_sentence": true
    },
    {
        "source_sentence": "彼樹根根莖莖、節節枝枝葉葉，皆是七寶莊嚴殊妙。",
        "from": "T17n0721_051:0302b20_2",
        "context_with_next_sentence": true
    },
    {
        "source_sentence": "彼樹根莖七寶莊嚴，諸節次第寶別不同。",
        "from": "T17n0721_051:0302b21_3",
        "context_with_next_sentence": true
    },
    {
        "source_sentence": "一節則是毘琉璃寶，一節則是蓮華色寶，次節銀寶，次節金寶，次節則是頗梨之寶，次節則是車璩之寶，次節則是迦鷄檀那，彼樹如是節節各各莊嚴不同。",
        "from": "T17n0721_051:0302b22_4",
        "context_with_next_sentence": true
    },
    {
        "source_sentence": "自從根莖乃至於葉，一切皆是七寶莊嚴。",
        "from": "T17n0721_051:0302b25_5",
        "context_with_next_sentence": true
    },
    {
        "source_sentence": "「彼樹不遠復有寶堂行而不亂，皆同一色，如人世間日之光明。",
        "from": "T17n0721_051:0302b27_0",
        "context_with_next_sentence": true
    },
    {
        "source_sentence": "彼諸天眾為戲樂故，次向彼堂。",
        "from": "T17n0721_051:0302b28_1",
        "context_with_next_sentence": true
    },
    {
        "source_sentence": "彼堂之數有十百千，如心意量，如意念行，如意念作。",
        "from": "T17n0721_051:0302b29_2",
        "context_with_next_sentence": true
    },
    {
        "source_sentence": "彼天之中有如是堂，近彼堂處有蓮華池，其數多少亦如彼堂，如是蓮華節節次第七寶莊嚴。",
        "from": "T17n0721_051:0302c01_3",
        "context_with_next_sentence": true
    },
    {
        "source_sentence": "又於彼處復有眾鳥三功德行，何等為三？",
        "from": "T17n0721_051:0302c04_0",
        "context_with_next_sentence": true
    },
    {
        "source_sentence": "一是水行；二是陸行；三是樹行。",
        "from": "T17n0721_051:0302c04_1",
        "context_with_next_sentence": true
    },
    {
        "source_sentence": "言水行者，謂名鴛鴦、泥盧槃、大胡盧、鵝鴨、摩鳩羅等，是水行鳥。",
        "from": "T17n0721_051:0302c05_2",
        "context_with_next_sentence": true
    },
    {
        "source_sentence": "言陸行者，彼山頂處出妙音聲，謂名二技、名歡喜聲、名一切忍，有鳥名為一切鳥聲、名一切時恒常受樂，如是等鳥是陸行鳥。",
        "from": "T17n0721_051:0302c07_3",
        "context_with_next_sentence": true
    },
    {
        "source_sentence": "天音聲中，此鳥音聲最為美妙。",
        "from": "T17n0721_051:0302c10_0",
        "context_with_next_sentence": true
    },
    {
        "source_sentence": "言樹行者，謂俱翅羅，名命命鳥、名孔雀鳥、名鸚鵡鳥、名普眼鳥、不眴眼鳥、名普行鳥、名實語鳥、名知時鳥，如是等鳥是樹行鳥。",
        "from": "T17n0721_051:0302c10_1",
        "context_with_next_sentence": true
    },
    {
        "source_sentence": "人中有半，彼天皆有。",
        "from": "T17n0721_051:0302c13_2",
        "context_with_next_sentence": true
    },
    {
        "source_sentence": "於彼天中有如是等無量眾鳥，種種音聲，如是天中三種行鳥出妙音聲。",
        "from": "T17n0721_051:0302c14_3",
        "context_with_next_sentence": true
    },
    {
        "source_sentence": "「又常樂鬘大山頂上，更復有鳥行虛空中，身是七寶。",
        "from": "T17n0721_051:0302c15_4",
        "context_with_next_sentence": true
    },
    {
        "source_sentence": "若彼諸天行放逸行，放逸壞時，彼鳥說偈呵責之言：「『放逸所壞天，　　為境界所誑，　　愛心所迷亂，　　死王臨欲到。",
        "from": "T17n0721_051:0302c16_5",
        "context_with_next_sentence": true
    },
    {
        "source_sentence": "　　染著欲樂故，　　不知善不善，　　一切眾生癡，　　境界欲所誑。",
        "from": "T17n0721_051:0302c21_0",
        "context_with_next_sentence": true
    },
    {
        "source_sentence": "　　行於種種道，　　造作種種業，　　為種種心使，　　流轉於五道。』",
        "from": "T17n0721_051:0302c23_0",
        "context_with_next_sentence": true
    },
    {
        "source_sentence": "「如是彼鳥見放逸天放逸行故，已說此偈而呵責之，猶如父母調伏諸子。",
        "from": "T17n0721_051:0302c25_0",
        "context_with_next_sentence": true
    },
    {
        "source_sentence": "而彼諸天雖如是聞，不受不取，猶故受樂，遊戲歌舞，乃至一切善業皆盡，則於後時退彼天處。",
        "from": "T17n0721_051:0302c26_1",
        "context_with_next_sentence": true
    },
    {
        "source_sentence": "退天處已，如自業行，墮於地獄、餓鬼、畜生。",
        "from": "T17n0721_051:0302c28_2",
        "context_with_next_sentence": true
    },
    {
        "source_sentence": "若餘業故，生於人中同業處者，則生第一富樂之處，有勝上意，心常歡喜，在好國土迦那那洲、若師子國富樂處生，生長者家。",
        "from": "T17n0721_051:0302c29_3",
        "context_with_next_sentence": true
    },
    {
        "source_sentence": "以餘業故。",
        "from": "T17n0721_051:0303a03_4",
        "context_with_next_sentence": true
    },
    {
        "source_sentence": "「廣博行地第七已竟。",
        "from": "T17n0721_051:0303a04_0",
        "context_with_next_sentence": true
    },
    {
        "source_sentence": "「又彼比丘知業果報，觀夜摩天所有地處。",
        "from": "T17n0721_051:0303a05_0",
        "context_with_next_sentence": true
    },
    {
        "source_sentence": "彼見聞知：夜摩天中復有地處，名曰成就。",
        "from": "T17n0721_051:0303a05_1",
        "context_with_next_sentence": true
    },
    {
        "source_sentence": "眾生何業生彼地處？",
        "from": "T17n0721_051:0303a06_2",
        "context_with_next_sentence": true
    },
    {
        "source_sentence": "彼見：有人信佛世尊，善心持戒，不殺不盜，如前所說，復捨邪婬，於先所行共婬婦女，心不憶念。",
        "from": "T17n0721_051:0303a07_3",
        "context_with_next_sentence": true
    },
    {
        "source_sentence": "彼善男子如是持戒，善意熏心，身壞命終生於善道，夜摩天中成就處地。",
        "from": "T17n0721_051:0303a09_4",
        "context_with_next_sentence": true
    },
    {
        "source_sentence": "生彼處已，自業相似而得果報。",
        "from": "T17n0721_051:0303a11_5",
        "context_with_next_sentence": true
    },
    {
        "source_sentence": "所謂園林蓮華池水，池有種種鳥美妙音聲，種種莊嚴，妙身天女而為圍遶，生如是等天樂之處，五樂音聲種種遊戲，不可譬喻勝妙聲觸味色香等，而受快樂。",
        "from": "T17n0721_051:0303a11_6",
        "context_with_next_sentence": true
    },
    {
        "source_sentence": "譬如水池有五水瀆，皆悉是水，在水池畔，水入池中不遮不礙。",
        "from": "T17n0721_051:0303a15_7",
        "context_with_next_sentence": true
    },
    {
        "source_sentence": "如是如是，五根愛著，五愛之身常隨五處，不知厭足。",
        "from": "T17n0721_051:0303a17_8",
        "context_with_next_sentence": true
    },
    {
        "source_sentence": "譬如五處皆悉置火，一切焰然，風吹普熾。",
        "from": "T17n0721_051:0303a18_9",
        "context_with_next_sentence": true
    },
    {
        "source_sentence": "若以乾薪，如是如是著五火中，彼火如是熾然增長。",
        "from": "T17n0721_051:0303a19_10",
        "context_with_next_sentence": true
    },
    {
        "source_sentence": "如是如是，此根愛然如火增長，憶念風吹，不正觀焰，境界乾薪，五根火焰。",
        "from": "T17n0721_051:0303a20_11",
        "context_with_next_sentence": true
    },
    {
        "source_sentence": "如是如是，此五根火得境界薪，如是如是，根火熾然。",
        "from": "T17n0721_051:0303a22_12",
        "context_with_next_sentence": true
    },
    {
        "source_sentence": "如世間火，飛蛾入中則被燒然，如是如是，若有入於愛境界火，則為所燒。",
        "from": "T17n0721_051:0303a23_13",
        "context_with_next_sentence": true
    },
    {
        "source_sentence": "一切愛著皆如飛虫，不覺不知。",
        "from": "T17n0721_051:0303a24_14",
        "context_with_next_sentence": true
    },
    {
        "source_sentence": "一切諸天如彼飛虫，為火所燒，墮五境界。",
        "from": "T17n0721_051:0303a25_15",
        "context_with_next_sentence": true
    },
    {
        "source_sentence": "共天女眾園林中行，從蓮花池至蓮華池，從蘇陀處至蘇陀處，從飲酒處至飲酒處，從美音處至美音處。",
        "from": "T17n0721_051:0303a26_16",
        "context_with_next_sentence": true
    },
    {
        "source_sentence": "從香花林嗅花香已，次復往到勝香花林。",
        "from": "T17n0721_051:0303a28_17",
        "context_with_next_sentence": true
    },
    {
        "source_sentence": "從一林處至一林處，見林眼樂，復向其餘，眼見樂林，如是遍入諸境界火。",
        "from": "T17n0721_051:0303a29_18",
        "context_with_next_sentence": true
    },
    {
        "source_sentence": "「彼山如活，彼天見之如見命物。",
        "from": "T17n0721_051:0303b03_0",
        "context_with_next_sentence": true
    },
    {
        "source_sentence": "彼諸天眾如是見山，如是如是處處普見，如火得酥，其焰熾然。",
        "from": "T17n0721_051:0303b03_1",
        "context_with_next_sentence": true
    },
    {
        "source_sentence": "如是彼處，始生天子見如是處七寶莊嚴，見無量種，心則生樂。",
        "from": "T17n0721_051:0303b05_2",
        "context_with_next_sentence": true
    },
    {
        "source_sentence": "見彼山處無量百千諸天女眾。",
        "from": "T17n0721_051:0303b06_3",
        "context_with_next_sentence": true
    },
    {
        "source_sentence": "如是天女甚多甚饒，彼一切處多有天女種種莊嚴，遍滿彼處，天眾亦爾，遍滿彼處，歌舞遊戲迭共受樂，五樂音聲遊戲受樂。",
        "from": "T17n0721_051:0303b07_4",
        "context_with_next_sentence": true
    },
    {
        "source_sentence": "若下劣天，如是種種莊嚴天女可有一萬，如是次第三萬二千，如是次第，有四萬者、有五萬者，如是次第乃至百千諸天女者。",
        "from": "T17n0721_051:0303b10_5",
        "context_with_next_sentence": true
    },
    {
        "source_sentence": "爾時，如是諸天女眾於彼天子迭共相愛，不生厭心。",
        "from": "T17n0721_051:0303b13_6",
        "context_with_next_sentence": true
    },
    {
        "source_sentence": "一切天女一一各各作如是知：『天子愛我。』",
        "from": "T17n0721_051:0303b14_7",
        "context_with_next_sentence": true
    },
    {
        "source_sentence": "彼天如是愛於欲樂，不知厭足，如火得酥，焰起熾然。",
        "from": "T17n0721_051:0303b15_8",
        "context_with_next_sentence": true
    },
    {
        "source_sentence": "彼放逸行諸天子等，園林樹木、蓮花池中、於河水中可愛天女共受快樂。",
        "from": "T17n0721_051:0303b16_9",
        "context_with_next_sentence": true
    },
    {
        "source_sentence": "如是次第，復於後時，共彼天女入鵝林中。",
        "from": "T17n0721_051:0303b18_10",
        "context_with_next_sentence": true
    },
    {
        "source_sentence": "如是林者，於彼天中猶尚希有，況於餘處。",
        "from": "T17n0721_051:0303b19_11",
        "context_with_next_sentence": true
    },
    {
        "source_sentence": "謂彼林中有鵝莊嚴，如是鵝者在彼林住。",
        "from": "T17n0721_051:0303b20_0",
        "context_with_next_sentence": true
    },
    {
        "source_sentence": "彼鵝銀翅，有金翅者，蓮花寶足。",
        "from": "T17n0721_051:0303b20_1",
        "context_with_next_sentence": true
    },
    {
        "source_sentence": "復有餘鵝，蓮花寶嘴，金寶間腹。",
        "from": "T17n0721_051:0303b21_2",
        "context_with_next_sentence": true
    },
    {
        "source_sentence": "有金身鵝，背則是銀、迦鷄檀那，勝寶之足，其嘴亦是迦鷄檀那。",
        "from": "T17n0721_051:0303b22_3",
        "context_with_next_sentence": true
    },
    {
        "source_sentence": "復有餘鵝頗梨為背，脇是車璩，腹是青寶，足則是金。",
        "from": "T17n0721_051:0303b23_4",
        "context_with_next_sentence": true
    },
    {
        "source_sentence": "復有餘鵝，七寶雜身，有鵝純色謂如銀色。",
        "from": "T17n0721_051:0303b25_0",
        "context_with_next_sentence": true
    },
    {
        "source_sentence": "有頗梨色、有純金色、有車璩色、有青寶色。",
        "from": "T17n0721_051:0303b25_1",
        "context_with_next_sentence": true
    },
    {
        "source_sentence": "復有餘鵝，大青寶色。",
        "from": "T17n0721_051:0303b26_2",
        "context_with_next_sentence": true
    },
    {
        "source_sentence": "復有餘鵝，迦鷄檀那勝寶之色。",
        "from": "T17n0721_051:0303b27_3",
        "context_with_next_sentence": true
    },
    {
        "source_sentence": "如業心盡，如是受樂。",
        "from": "T17n0721_051:0303b28_4",
        "context_with_next_sentence": true
    },
    {
        "source_sentence": "如是鵝者，復共勝妙端正雌鵝處處遊戲，或在池中如是遊戲。",
        "from": "T17n0721_051:0303b28_5",
        "context_with_next_sentence": true
    },
    {
        "source_sentence": "如是次在蓮華林中、山河等中，或於陸地蓮華林中柔軟地處有種種華，共彼雌鵝如是受樂。",
        "from": "T17n0721_051:0303c01_6",
        "context_with_next_sentence": true
    },
    {
        "source_sentence": "爾時，諸天入彼鵝林，多饒種種莊嚴天女，共彼天女遊戲受樂。",
        "from": "T17n0721_051:0303c03_7",
        "context_with_next_sentence": true
    },
    {
        "source_sentence": "彼天既見如是鵝已，生希有心，轉勝歡喜，迴眼普看如是勝林。",
        "from": "T17n0721_051:0303c04_8",
        "context_with_next_sentence": true
    },
    {
        "source_sentence": "「彼諸天女隨順天心，既知天子心歡喜已，語天子言：『天今當知！",
        "from": "T17n0721_051:0303c06_9",
        "context_with_next_sentence": true
    },
    {
        "source_sentence": "此名鵝林。",
        "from": "T17n0721_051:0303c07_10",
        "context_with_next_sentence": true
    },
    {
        "source_sentence": "如是鵝林甚可愛樂，種種寶樹光明殊妙，有種種寶莊嚴此林，希有功德皆悉具足。",
        "from": "T17n0721_051:0303c07_11",
        "context_with_next_sentence": true
    },
    {
        "source_sentence": "種種蓮花而為莊嚴，無量百千山峯莊嚴，有種種華莊嚴彼林，如是種種，名尚叵說。",
        "from": "T17n0721_051:0303c09_12",
        "context_with_next_sentence": true
    },
    {
        "source_sentence": "有蓮華池莊嚴彼林，於彼林中有鵝王住，名曰善時。",
        "from": "T17n0721_051:0303c11_13",
        "context_with_next_sentence": true
    },
    {
        "source_sentence": "鵝如天主牟修樓陀住此天中，彼善時鵝乃是一切鵝中之王住此林中，在名廣池遊戲受樂。",
        "from": "T17n0721_051:0303c12_14",
        "context_with_next_sentence": true
    },
    {
        "source_sentence": "牟修樓陀夜摩天王恒常來至此鵝王所，共此鵝王種種遊戲，勝共一切天眾戲時所受之樂。",
        "from": "T17n0721_051:0303c15_0",
        "context_with_next_sentence": true
    },
    {
        "source_sentence": "共餘一切諸天遊戲，皆悉不如共鵝遊戲。』",
        "from": "T17n0721_051:0303c17_1",
        "context_with_next_sentence": true
    },
    {
        "source_sentence": "「彼天子言：『以何因緣，夜摩天王恒常共彼善時鵝王而遊戲耶？』",
        "from": "T17n0721_051:0303c18_2",
        "context_with_next_sentence": true
    },
    {
        "source_sentence": "天女答言：『如是因緣，一切天眾皆悉不知。",
        "from": "T17n0721_051:0303c19_3",
        "context_with_next_sentence": true
    },
    {
        "source_sentence": "天子今者如是心念，我今共去向彼善時鵝王之所，入彼林中，乃至到池。",
        "from": "T17n0721_051:0303c20_4",
        "context_with_next_sentence": true
    },
    {
        "source_sentence": "盡見林已，見彼天王牟修樓陀，及見鵝王。』",
        "from": "T17n0721_051:0303c22_5",
        "context_with_next_sentence": true
    },
    {
        "source_sentence": "彼始生天於天女眾如是聞已，作如是言：『我今共去，到彼鵝王、牟修樓陀天王之所。』",
        "from": "T17n0721_051:0303c23_6",
        "context_with_next_sentence": true
    },
    {
        "source_sentence": "「爾時，如是諸天女眾共始生天，向彼林間水池之中鵝王之所。",
        "from": "T17n0721_051:0303c24_7",
        "context_with_next_sentence": true
    },
    {
        "source_sentence": "未至鵝王，已見種種天妙樹林，多饒種種鳥獸群眾，有種種色，種種鳥獸。",
        "from": "T17n0721_051:0303c26_8",
        "context_with_next_sentence": true
    },
    {
        "source_sentence": "鳥共雌鳥，獸共牝獸，如所應食，種種不同。",
        "from": "T17n0721_051:0303c28_0",
        "context_with_next_sentence": true
    },
    {
        "source_sentence": "食天根果，皆七寶身，莊嚴勝妙。",
        "from": "T17n0721_051:0303c28_1",
        "context_with_next_sentence": true
    },
    {
        "source_sentence": "中間平地於樹林中、窟穴之中、若平地處，或於河岸、蓮華池岸，或在池中、或山谷中，群群遊戲或出音聲。",
        "from": "T17n0721_051:0303c29_2",
        "context_with_next_sentence": true
    },
    {
        "source_sentence": "彼始生天見已心喜，又生希有未曾有心，眼則眴動，諸天女眾而圍遶之，詠歌音聲，如是遊戲，入彼鵝林。",
        "from": "T17n0721_051:0304a03_3",
        "context_with_next_sentence": true
    },
    {
        "source_sentence": "「復於一處見孔雀群在園林中，彼諸孔雀有咽起者，有以咽項相揩摩者，如是露處種種遊戲。",
        "from": "T17n0721_051:0304a06_0",
        "context_with_next_sentence": true
    },
    {
        "source_sentence": "復有孔雀七寶之身，在闇林中屏處遊戲。",
        "from": "T17n0721_051:0304a08_1",
        "context_with_next_sentence": true
    },
    {
        "source_sentence": "有共樹心而遊戲者。",
        "from": "T17n0721_051:0304a09_2",
        "context_with_next_sentence": true
    },
    {
        "source_sentence": "種種孔雀，如天所應，始生天子共諸天女如是見已，欲入鵝林。",
        "from": "T17n0721_051:0304a09_3",
        "context_with_next_sentence": true
    },
    {
        "source_sentence": "見多無量百千億數諸天女眾在鵝林中，復見餘林甚可愛樂，所謂有河第一清水，普河兩岸多有諸天及天女眾，七功德水盈滿彼河。",
        "from": "T17n0721_051:0304a11_4",
        "context_with_next_sentence": true
    },
    {
        "source_sentence": "所謂河者，名欲水河、寂靜水河、歡喜流河，名酒流河，有河名為葡萄酒流，有名隨稱一切念水，名鳥音聲可愛樂河。",
        "from": "T17n0721_051:0304a14_5",
        "context_with_next_sentence": true
    },
    {
        "source_sentence": "彼大林中如是河流，彼岸行鳥飲冷水已，而說偈言：「『故業勿令盡，　　數數造新業，　　以本業盡故，　　則於天中退。",
        "from": "T17n0721_051:0304a16_6",
        "context_with_next_sentence": true
    },
    {
        "source_sentence": "　　若人造新業，　　三種三時生，　　故未盡造新，　　則不墮惡道。",
        "from": "T17n0721_051:0304a21_0",
        "context_with_next_sentence": true
    },
    {
        "source_sentence": "　　若畏未來世，　　不貪著現在，　　不樂過去者，　　不久間得脫。",
        "from": "T17n0721_051:0304a23_0",
        "context_with_next_sentence": true
    },
    {
        "source_sentence": "　　若心不動轉，　　苦樂不經心，　　彼智者捨身，　　餘處則得樂。",
        "from": "T17n0721_051:0304a25_0",
        "context_with_next_sentence": true
    },
    {
        "source_sentence": "　　若受故業樂，　　而不造新業，　　故業受盡已，　　癡者死時知。",
        "from": "T17n0721_051:0304a27_0",
        "context_with_next_sentence": true
    },
    {
        "source_sentence": "　　若彼癡心天，　　受行境界樂，　　若勤佛功德，　　不為欲所使。",
        "from": "T17n0721_051:0304a29_0",
        "context_with_next_sentence": true
    },
    {
        "source_sentence": "　　若有得如是，　　大過患之身，　　能不著現樂，　　則是智慧者。",
        "from": "T17n0721_051:0304b02_0",
        "context_with_next_sentence": true
    },
    {
        "source_sentence": "　　若不為欲使，　　畏過不貪著，　　復畏於惡道，　　則是勇健者。",
        "from": "T17n0721_051:0304b04_0",
        "context_with_next_sentence": true
    },
    {
        "source_sentence": "　　若心貪著樂，　　而不畏惡道，　　此癡愛樂行，　　由愛故退失。",
        "from": "T17n0721_051:0304b06_0",
        "context_with_next_sentence": true
    },
    {
        "source_sentence": "　　貪著於諸欲，　　得已心歡喜，　　修欲不得力，　　後時墮惡道。",
        "from": "T17n0721_051:0304b08_0",
        "context_with_next_sentence": true
    },
    {
        "source_sentence": "　　如電如陽焰，　　如乾闥婆城，　　如是說欲惡，　　能誑惑一切。』",
        "from": "T17n0721_051:0304b10_0",
        "context_with_next_sentence": true
    },
    {
        "source_sentence": "「彼岸行鳥見始生天放逸行故，如是說偈。",
        "from": "T17n0721_051:0304b12_0",
        "context_with_next_sentence": true
    },
    {
        "source_sentence": "彼始生天新著欲故，雖聞不受。",
        "from": "T17n0721_051:0304b12_1",
        "context_with_next_sentence": true
    },
    {
        "source_sentence": "爾時彼天聞彼鳥語既不受已，復入鵝林，更受無量境界之樂。",
        "from": "T17n0721_051:0304b13_2",
        "context_with_next_sentence": true
    },
    {
        "source_sentence": "始著欲故、鵝林勝故，雖聞不取。",
        "from": "T17n0721_051:0304b15_3",
        "context_with_next_sentence": true
    },
    {
        "source_sentence": "如是鵝林枝網覆故，實與不實，一切不知。",
        "from": "T17n0721_051:0304b15_4",
        "context_with_next_sentence": true
    },
    {
        "source_sentence": "「彼鵝林中見寶珠林，遠處遙見第一光明，復有百千光明羅網其處。",
        "from": "T17n0721_051:0304b17_0",
        "context_with_next_sentence": true
    },
    {
        "source_sentence": "諸天尚不能看，況下地天——三十三天、四天王天——而能看耶？",
        "from": "T17n0721_051:0304b18_1",
        "context_with_next_sentence": true
    },
    {
        "source_sentence": "彼天珠林如是光明，若天欲發，如是寶珠為作堂舍，行虛空中。",
        "from": "T17n0721_051:0304b19_2",
        "context_with_next_sentence": true
    },
    {
        "source_sentence": "珠內有孔，天坐其中，飛行虛空遊戲受樂。",
        "from": "T17n0721_051:0304b21_3",
        "context_with_next_sentence": true
    },
    {
        "source_sentence": "以善業故，珠為堂舍行於虛空。",
        "from": "T17n0721_051:0304b22_4",
        "context_with_next_sentence": true
    },
    {
        "source_sentence": "如是珠中有天園林蓮華水池，種種樹林，分分地處多有山峯，饒鳥音聲。",
        "from": "T17n0721_051:0304b23_0",
        "context_with_next_sentence": true
    },
    {
        "source_sentence": "如是彼天在虛空中，音聲娛樂、六欲功德一切成就，遊戲受樂。",
        "from": "T17n0721_051:0304b24_1",
        "context_with_next_sentence": true
    },
    {
        "source_sentence": "正法念處經卷第五十一",
        "from": "T17n0721_051:0304b27_0",
        "context_with_next_sentence": false
    }
]