[
    {
        "source_sentence": "根本說一切有部毘奈耶破僧事",
        "from": "T24n1450_002:0104b14_0",
        "context_with_next_sentence": true
    },
    {
        "source_sentence": "卷第二",
        "from": "T24n1450_002:0104b15_0",
        "context_with_next_sentence": true
    },
    {
        "source_sentence": "大唐三藏法師義淨奉　制譯",
        "from": "T24n1450_002:0104b17_0",
        "context_with_next_sentence": true
    },
    {
        "source_sentence": "「爾時四王子，與諸人眾漸漸前行，至雪山下弶伽河側，近劫比羅仙人所住之處。",
        "from": "T24n1450_002:0104b18_0",
        "context_with_next_sentence": true
    },
    {
        "source_sentence": "時四王子與諸人眾，各剪茅草以為屋舍，依此而住，爾時眾人共相採捕以自養活。",
        "from": "T24n1450_002:0104b19_1",
        "context_with_next_sentence": true
    },
    {
        "source_sentence": "時四王子，日日三時往劫比羅仙所，親近供養。",
        "from": "T24n1450_002:0104b21_2",
        "context_with_next_sentence": true
    },
    {
        "source_sentence": "四王子等年既長大，而無妻妾形體羸瘦，仙人問曰：『汝等何因漸加憔悴？』",
        "from": "T24n1450_002:0104b22_3",
        "context_with_next_sentence": true
    },
    {
        "source_sentence": "王子答曰：『我等少年無有妻妾，日夜憂愁豈不憔悴？』",
        "from": "T24n1450_002:0104b24_4",
        "context_with_next_sentence": true
    },
    {
        "source_sentence": "時仙報曰：『汝等之妹互相配適。』",
        "from": "T24n1450_002:0104b25_5",
        "context_with_next_sentence": true
    },
    {
        "source_sentence": "王子白曰：『我等不知合得以不？』",
        "from": "T24n1450_002:0104b26_6",
        "context_with_next_sentence": true
    },
    {
        "source_sentence": "仙人報曰：『既不同母，通許此事。』",
        "from": "T24n1450_002:0104b27_0",
        "context_with_next_sentence": true
    },
    {
        "source_sentence": "爾時王子各自思惟：『我等兄弟既離本國，此處無人可為婚對，仙人此教甚適我願。』",
        "from": "T24n1450_002:0104b27_1",
        "context_with_next_sentence": true
    },
    {
        "source_sentence": "即大歡喜，互相嫁娶以成夫婦，未久之間各生男女。",
        "from": "T24n1450_002:0104b29_2",
        "context_with_next_sentence": true
    },
    {
        "source_sentence": "時四王子心生喜慶，將其妻子頻至仙所，因茲便生諠鬧。",
        "from": "T24n1450_002:0104c01_3",
        "context_with_next_sentence": true
    },
    {
        "source_sentence": "仙見是已心不得定，告王子曰：『汝當安此好住，我離斯處。』",
        "from": "T24n1450_002:0104c03_4",
        "context_with_next_sentence": true
    },
    {
        "source_sentence": "王子白曰：『何故即去？』",
        "from": "T24n1450_002:0104c04_5",
        "context_with_next_sentence": true
    },
    {
        "source_sentence": "仙人報曰：『汝等諠鬧亂我禪定，猶如跣脚踏棘刺上。』",
        "from": "T24n1450_002:0104c04_6",
        "context_with_next_sentence": true
    },
    {
        "source_sentence": "王子白曰：『願仙住此，可與我等別覓好處，我當住彼。』",
        "from": "T24n1450_002:0104c06_7",
        "context_with_next_sentence": true
    },
    {
        "source_sentence": "仙曰：『可爾！』",
        "from": "T24n1450_002:0104c07_8",
        "context_with_next_sentence": true
    },
    {
        "source_sentence": "時彼仙人有神通力，隨其所樂皆得成就，即持金瓶盛滿中水，詣餘好處洒水為界。",
        "from": "T24n1450_002:0104c07_9",
        "context_with_next_sentence": true
    },
    {
        "source_sentence": "告王子曰：『汝等可於此地安止。』",
        "from": "T24n1450_002:0104c09_10",
        "context_with_next_sentence": true
    },
    {
        "source_sentence": "時諸王子奉仙人教已，即築城壁止住其內，彼仙人灑水為界，因此立名，為劫比羅城。",
        "from": "T24n1450_002:0104c10_11",
        "context_with_next_sentence": true
    },
    {
        "source_sentence": "百姓漸多城先窄小，時有天神見此事已，便指餘處其地寬廣，即就此處別立一城，因號此城，名為天示。",
        "from": "T24n1450_002:0104c12_0",
        "context_with_next_sentence": true
    },
    {
        "source_sentence": "時諸王子總集籌議：『為我父王娶後妻故，令我兄弟出離本國。",
        "from": "T24n1450_002:0104c14_1",
        "context_with_next_sentence": true
    },
    {
        "source_sentence": "我等諸人應共立契，自今以後唯娶一婦更不娶餘。』",
        "from": "T24n1450_002:0104c15_2",
        "context_with_next_sentence": true
    },
    {
        "source_sentence": "爾時增長王問群臣曰：『我之四子今何所在？』",
        "from": "T24n1450_002:0104c16_3",
        "context_with_next_sentence": true
    },
    {
        "source_sentence": "群臣報曰：『王諸子等因有過故，王令出國，并諸姊妹。",
        "from": "T24n1450_002:0104c17_4",
        "context_with_next_sentence": true
    },
    {
        "source_sentence": "今者見在雪山之下天示城中自廣營城邑。』",
        "from": "T24n1450_002:0104c19_5",
        "context_with_next_sentence": true
    },
    {
        "source_sentence": "增長王曰：『我諸子等豈能如此自成就不？』",
        "from": "T24n1450_002:0104c20_6",
        "context_with_next_sentence": true
    },
    {
        "source_sentence": "群臣報曰：『能。』",
        "from": "T24n1450_002:0104c21_7",
        "context_with_next_sentence": true
    },
    {
        "source_sentence": "時增長王即大踊躍，端坐舉手告諸臣曰：『我子大能！",
        "from": "T24n1450_002:0104c21_8",
        "context_with_next_sentence": true
    },
    {
        "source_sentence": "我子大能！』",
        "from": "T24n1450_002:0104c22_9",
        "context_with_next_sentence": true
    },
    {
        "source_sentence": "由大威德言大能大能故，得釋迦名。",
        "from": "T24n1450_002:0104c22_10",
        "context_with_next_sentence": true
    },
    {
        "source_sentence": "後於異時，增長王崩，愛樂太子即紹立為王。",
        "from": "T24n1450_002:0104c23_11",
        "context_with_next_sentence": true
    },
    {
        "source_sentence": "「時愛樂王亦無子息，後便命終。",
        "from": "T24n1450_002:0104c24_12",
        "context_with_next_sentence": true
    },
    {
        "source_sentence": "爾時群臣相共諮議，往天示城，冊第一王子名曰炬面以為國主，子息便死。",
        "from": "T24n1450_002:0104c25_13",
        "context_with_next_sentence": true
    },
    {
        "source_sentence": "炬面無子，後便命終，復冊大耳以為國主。",
        "from": "T24n1450_002:0104c27_14",
        "context_with_next_sentence": true
    },
    {
        "source_sentence": "大耳無子，復便命終，復便冊象行以為國主。",
        "from": "T24n1450_002:0104c28_0",
        "context_with_next_sentence": true
    },
    {
        "source_sentence": "象行無子，復冊寶釧以為國主。",
        "from": "T24n1450_002:0104c29_0",
        "context_with_next_sentence": true
    },
    {
        "source_sentence": "寶釧有子，名近寶釧，後紹王位。",
        "from": "T24n1450_002:0104c29_1",
        "context_with_next_sentence": true
    },
    {
        "source_sentence": "近寶釧有子，名曰天門亦紹王位。",
        "from": "T24n1450_002:0105a01_2",
        "context_with_next_sentence": true
    },
    {
        "source_sentence": "「復次諸仁！",
        "from": "T24n1450_002:0105a02_3",
        "context_with_next_sentence": true
    },
    {
        "source_sentence": "其天門王，於劫比羅大城子孫相繼，經五萬五千代正法治國，其最後王名曰十車，十車有子名曰百車，百車有子名曰嚴車，嚴車有子名曰勝車，勝車有子名曰堅車，堅車有子名曰十弓，十弓有子名曰百弓，百弓有子名曰九十弓，九十弓有子名曰最勝弓，最勝弓有子名曰嚴弓，嚴弓有子名曰堅弓。",
        "from": "T24n1450_002:0105a02_4",
        "context_with_next_sentence": true
    },
    {
        "source_sentence": "「復次諸仁！",
        "from": "T24n1450_002:0105a09_5",
        "context_with_next_sentence": true
    },
    {
        "source_sentence": "其堅弓王而有二子：一名師子頰、二名師子吼。",
        "from": "T24n1450_002:0105a09_6",
        "context_with_next_sentence": true
    },
    {
        "source_sentence": "此贍部洲所有一切善射之者，師子頰王最為上首。",
        "from": "T24n1450_002:0105a10_7",
        "context_with_next_sentence": true
    },
    {
        "source_sentence": "其師子頰王而有四子：一名淨飯、二名白飯、三名斛飯、四名甘露飯。",
        "from": "T24n1450_002:0105a12_8",
        "context_with_next_sentence": true
    },
    {
        "source_sentence": "師子頰王復有四女：一名清淨、二名純白、三名純斛、四名甘露。",
        "from": "T24n1450_002:0105a13_9",
        "context_with_next_sentence": true
    },
    {
        "source_sentence": "淨飯王有二子：其最大太子，即我薄伽梵是；其第二者，即具壽難陀是。",
        "from": "T24n1450_002:0105a15_10",
        "context_with_next_sentence": true
    },
    {
        "source_sentence": "白飯王有二子：一名恒星、二名賢善。",
        "from": "T24n1450_002:0105a16_11",
        "context_with_next_sentence": true
    },
    {
        "source_sentence": "斛飯王有二子：一名大名、二名阿那律。",
        "from": "T24n1450_002:0105a17_12",
        "context_with_next_sentence": true
    },
    {
        "source_sentence": "甘露飯王有二子：一名慶喜、二名天授！",
        "from": "T24n1450_002:0105a18_13",
        "context_with_next_sentence": true
    },
    {
        "source_sentence": "其清淨女誕生一子，名曰善悟。",
        "from": "T24n1450_002:0105a19_14",
        "context_with_next_sentence": true
    },
    {
        "source_sentence": "純白有子，名曰有鬘。",
        "from": "T24n1450_002:0105a20_0",
        "context_with_next_sentence": true
    },
    {
        "source_sentence": "純斛有子，名曰勝力。",
        "from": "T24n1450_002:0105a20_1",
        "context_with_next_sentence": true
    },
    {
        "source_sentence": "甘露有子，名曰大力。",
        "from": "T24n1450_002:0105a20_2",
        "context_with_next_sentence": true
    },
    {
        "source_sentence": "我薄伽梵有子，名曰羅怙羅。",
        "from": "T24n1450_002:0105a21_3",
        "context_with_next_sentence": true
    },
    {
        "source_sentence": "始從地主大王乃至羅睺羅斷其繼嗣。",
        "from": "T24n1450_002:0105a22_4",
        "context_with_next_sentence": true
    },
    {
        "source_sentence": "何以故？",
        "from": "T24n1450_002:0105a23_0",
        "context_with_next_sentence": true
    },
    {
        "source_sentence": "以羅睺羅證無生果，斷生死種故，為此斷其繼嗣。」",
        "from": "T24n1450_002:0105a23_1",
        "context_with_next_sentence": true
    },
    {
        "source_sentence": "尊者大目健連為諸釋種大眾說其釋迦族已，便即退坐默然而住。",
        "from": "T24n1450_002:0105a24_2",
        "context_with_next_sentence": true
    },
    {
        "source_sentence": "爾時世尊知大目連說種族已，便從臥起端身而坐，告大目連曰：「善哉，善哉！",
        "from": "T24n1450_002:0105a25_3",
        "context_with_next_sentence": true
    },
    {
        "source_sentence": "汝為諸苾芻，說我釋迦昔世以來所有種類。」",
        "from": "T24n1450_002:0105a27_4",
        "context_with_next_sentence": true
    },
    {
        "source_sentence": "如法說已，復告目連曰：「若復有人，為他廣說釋迦種族，此善男子於長夜中得大利益恒受安樂。」",
        "from": "T24n1450_002:0105a28_5",
        "context_with_next_sentence": true
    },
    {
        "source_sentence": "爾時世尊重復告諸大眾苾芻、苾芻尼曰：「汝等當知！",
        "from": "T24n1450_002:0105b01_6",
        "context_with_next_sentence": true
    },
    {
        "source_sentence": "應受我昔世以來釋迦種族所在餘方，如法憶念、為他廣說。",
        "from": "T24n1450_002:0105b02_7",
        "context_with_next_sentence": true
    },
    {
        "source_sentence": "何以故？",
        "from": "T24n1450_002:0105b04_8",
        "context_with_next_sentence": true
    },
    {
        "source_sentence": "能於汝等獲大利益。",
        "from": "T24n1450_002:0105b04_9",
        "context_with_next_sentence": true
    },
    {
        "source_sentence": "具利義故、具法義故、具梵行故，當得如上所有功德。",
        "from": "T24n1450_002:0105b04_10",
        "context_with_next_sentence": true
    },
    {
        "source_sentence": "是故汝等苾芻！",
        "from": "T24n1450_002:0105b06_11",
        "context_with_next_sentence": true
    },
    {
        "source_sentence": "應當受持讀誦為他廣說。」",
        "from": "T24n1450_002:0105b06_12",
        "context_with_next_sentence": true
    },
    {
        "source_sentence": "爾時劫比羅城中諸釋種等，聞此本族次第說已，皆大歡喜，即從座起頂禮佛足，各還本處。",
        "from": "T24n1450_002:0105b07_13",
        "context_with_next_sentence": true
    },
    {
        "source_sentence": "爾時世尊復告諸苾芻等：「汝等諦聽！",
        "from": "T24n1450_002:0105b10_0",
        "context_with_next_sentence": true
    },
    {
        "source_sentence": "昔時師子頰王，於劫比羅城正法化人，於其國土甚大豐熟、無有恐怖、人眾歡樂。",
        "from": "T24n1450_002:0105b10_1",
        "context_with_next_sentence": true
    },
    {
        "source_sentence": "其善悟王，於天示城正法化人，國土安隱、家給年豐、無有衰惱。",
        "from": "T24n1450_002:0105b12_2",
        "context_with_next_sentence": true
    },
    {
        "source_sentence": "善悟王后名曰妙勝，顏貌端正眾所樂見，一切有情恒得安樂。",
        "from": "T24n1450_002:0105b14_3",
        "context_with_next_sentence": true
    },
    {
        "source_sentence": "天示城中有一長者名曰吉祥，甚多財寶倉庫盈溢，園林田宅其數不少，多諸眷屬，所有珍財如薜室羅末拏等無有異。",
        "from": "T24n1450_002:0105b15_4",
        "context_with_next_sentence": true
    },
    {
        "source_sentence": "時彼長者有一芳園，多諸花果流泉浴池，種種諸鳥出和雅聲，世所殊絕。",
        "from": "T24n1450_002:0105b18_5",
        "context_with_next_sentence": true
    },
    {
        "source_sentence": "國王王子及諸妃后常往遊戲。",
        "from": "T24n1450_002:0105b19_6",
        "context_with_next_sentence": true
    },
    {
        "source_sentence": "時王夫人見此園林即生貪愛，白其王曰：『此園甚好，可乞我來。』",
        "from": "T24n1450_002:0105b20_7",
        "context_with_next_sentence": true
    },
    {
        "source_sentence": "王即報曰：『今此園者，是長者所有，我今安得輒持與汝？",
        "from": "T24n1450_002:0105b22_8",
        "context_with_next_sentence": true
    },
    {
        "source_sentence": "汝必須者，我於城內別自修造，勝於此園，與汝遊戲。』",
        "from": "T24n1450_002:0105b23_9",
        "context_with_next_sentence": true
    },
    {
        "source_sentence": "爾時其王為夫人故，於王城內即造一園，倍勝前者，以此園林為妙勝夫人所造故，因名此園號為妙勝。",
        "from": "T24n1450_002:0105b24_10",
        "context_with_next_sentence": true
    },
    {
        "source_sentence": "師子頰王恒自思念：『常乞一願，若得我種之內出一金輪王，甚適我願。』",
        "from": "T24n1450_002:0105b26_11",
        "context_with_next_sentence": true
    },
    {
        "source_sentence": "其善悟王亦乞一願：『願我得與師子頰王速為眷屬，甚適我願。』",
        "from": "T24n1450_002:0105b28_12",
        "context_with_next_sentence": true
    },
    {
        "source_sentence": "時善悟王最大夫人，因即懷胎，滿足十月誕生一女，顏容端正世所希有。",
        "from": "T24n1450_002:0105b29_13",
        "context_with_next_sentence": true
    },
    {
        "source_sentence": "由此王女甚端嚴故，王及夫人後宮眷屬一切見者無不怪仰，共相議曰：『今此王女，為是人生？",
        "from": "T24n1450_002:0105c02_14",
        "context_with_next_sentence": true
    },
    {
        "source_sentence": "為是善巧天來之所化作？』",
        "from": "T24n1450_002:0105c04_15",
        "context_with_next_sentence": true
    },
    {
        "source_sentence": "經三七日，即如國法作諸喜慶，令諸群臣遞相籌議：『今與此女作何名字？』",
        "from": "T24n1450_002:0105c05_16",
        "context_with_next_sentence": true
    },
    {
        "source_sentence": "諸臣白曰：『此天示城中咸相謂曰：「由此王女先業果報，得此端正。」",
        "from": "T24n1450_002:0105c06_17",
        "context_with_next_sentence": true
    },
    {
        "source_sentence": "復相議曰：「今此王女非人能生，是善巧天之所化作。」』",
        "from": "T24n1450_002:0105c08_18",
        "context_with_next_sentence": true
    },
    {
        "source_sentence": "咸白王曰：『可名此女號為幻化。』",
        "from": "T24n1450_002:0105c09_19",
        "context_with_next_sentence": true
    },
    {
        "source_sentence": "即為此女，令八乳母共相養育，至漸長大時，占相師來白王曰：『今王聖女後必生兒，具足諸相有大威德，得力輪位。』",
        "from": "T24n1450_002:0105c10_20",
        "context_with_next_sentence": true
    },
    {
        "source_sentence": "王聞此語甚大歡喜。",
        "from": "T24n1450_002:0105c12_21",
        "context_with_next_sentence": true
    },
    {
        "source_sentence": "後善悟王最大夫人更復懷妊，十月滿足誕生一女，其女身光明徹城內，容顏相好世所無比。",
        "from": "T24n1450_002:0105c13_22",
        "context_with_next_sentence": true
    },
    {
        "source_sentence": "至三七日作喜慶已，即集群臣議其名字，以此小女勝幻化故，因即立名為大幻化。",
        "from": "T24n1450_002:0105c15_23",
        "context_with_next_sentence": true
    },
    {
        "source_sentence": "復為此女令八乳母共相養育，漸至長大時，占相師來白王言：『今王聖女後必生兒，具三十二大丈夫相，威德尊重，至轉輪王位。』",
        "from": "T24n1450_002:0105c17_24",
        "context_with_next_sentence": true
    },
    {
        "source_sentence": "王聞此語倍懷歡喜。",
        "from": "T24n1450_002:0105c20_25",
        "context_with_next_sentence": true
    },
    {
        "source_sentence": "時善悟王即令使者持書詣師子頰王，報其王曰：『我大夫人誕生二女，其最長者生誕之日，顏貌端正世所希有，相師占之，後當生子得力輪位。",
        "from": "T24n1450_002:0105c20_26",
        "context_with_next_sentence": true
    },
    {
        "source_sentence": "其小女者身光倍勝，相師占之，後必生子得轉輪位。",
        "from": "T24n1450_002:0105c23_27",
        "context_with_next_sentence": true
    },
    {
        "source_sentence": "我聞大王有最長子名曰淨飯，二女之中願以一女為淨飯妃，故令使報。』",
        "from": "T24n1450_002:0105c25_28",
        "context_with_next_sentence": true
    },
    {
        "source_sentence": "至彼具陳，王聞此言甚大歡喜，令使還國報善悟王曰：『王之二女皆具相好，我今總取為淨飯妃。",
        "from": "T24n1450_002:0105c26_29",
        "context_with_next_sentence": true
    },
    {
        "source_sentence": "然我先王而有要誓，不取二妃，今且取其小女生輪王者，其大女者且勿令嫁，待我集諸群臣及諸眷屬籌議此事。』",
        "from": "T24n1450_002:0105c28_30",
        "context_with_next_sentence": true
    },
    {
        "source_sentence": "時善悟王聞是語已，即以國法莊嚴小女，并令五百婇女圍繞侍從，至彼國已與淨飯王為妃。",
        "from": "T24n1450_002:0106a02_31",
        "context_with_next_sentence": true
    },
    {
        "source_sentence": "「爾時師子頰國王，有一輔庸之國，居山谷內，名般茶婆，忽然反叛，抄掠劫害隣近諸國。",
        "from": "T24n1450_002:0106a05_0",
        "context_with_next_sentence": true
    },
    {
        "source_sentence": "時隣境住人諸釋迦種，被其侵逼，互相犇馳告師子頰：『我等村落，皆被某賊日夜侵害，願王興兵親往降伏。』",
        "from": "T24n1450_002:0106a07_0",
        "context_with_next_sentence": true
    },
    {
        "source_sentence": "師子頰王曰：『我今年老不任鬪戰。』",
        "from": "T24n1450_002:0106a09_1",
        "context_with_next_sentence": true
    },
    {
        "source_sentence": "彼諸人曰：『請王太子淨飯往彼捕捉。』",
        "from": "T24n1450_002:0106a10_2",
        "context_with_next_sentence": true
    },
    {
        "source_sentence": "王即報曰：『汝諸人等，若許太子求一願者，我便發遣。』",
        "from": "T24n1450_002:0106a11_0",
        "context_with_next_sentence": true
    },
    {
        "source_sentence": "眾答王曰：『唯然隨命。』",
        "from": "T24n1450_002:0106a12_1",
        "context_with_next_sentence": true
    },
    {
        "source_sentence": "時師子頰王於其城中擊鼓宣令，嚴勅四兵隨從太子，往彼討罰。",
        "from": "T24n1450_002:0106a12_2",
        "context_with_next_sentence": true
    },
    {
        "source_sentence": "爾時淨飯太子奉持父命，將領四兵至彼賊所共相戰害。",
        "from": "T24n1450_002:0106a14_3",
        "context_with_next_sentence": true
    },
    {
        "source_sentence": "以威力故，時彼賊眾，被太子軍或殺或縛，無有遺櫱。",
        "from": "T24n1450_002:0106a15_4",
        "context_with_next_sentence": true
    },
    {
        "source_sentence": "賊既除滅，淨飯太子即領其軍還歸本國。",
        "from": "T24n1450_002:0106a16_5",
        "context_with_next_sentence": true
    },
    {
        "source_sentence": "時諸釋種既得太子平除賊已，皆大踊躍而白王言：『淨飯太子為除怨害。』",
        "from": "T24n1450_002:0106a17_6",
        "context_with_next_sentence": true
    },
    {
        "source_sentence": "臣等諸人不勝喜慶：『王之先言：「太子有願。」",
        "from": "T24n1450_002:0106a19_7",
        "context_with_next_sentence": true
    },
    {
        "source_sentence": "請王為臣等說。』",
        "from": "T24n1450_002:0106a20_8",
        "context_with_next_sentence": true
    },
    {
        "source_sentence": "時師子頰王告諸釋曰：『汝釋迦種，先立言誓不取二妻。』",
        "from": "T24n1450_002:0106a20_9",
        "context_with_next_sentence": true
    },
    {
        "source_sentence": "諸釋迦曰：『王今豈欲解先誓耶？』",
        "from": "T24n1450_002:0106a21_10",
        "context_with_next_sentence": true
    },
    {
        "source_sentence": "王曰：『不然！",
        "from": "T24n1450_002:0106a22_11",
        "context_with_next_sentence": true
    },
    {
        "source_sentence": "更須牢結。",
        "from": "T24n1450_002:0106a22_12",
        "context_with_next_sentence": true
    },
    {
        "source_sentence": "然我意者，唯為淨飯太子取其二妃，餘不應取。』",
        "from": "T24n1450_002:0106a22_13",
        "context_with_next_sentence": true
    },
    {
        "source_sentence": "諸釋迦曰：『此事可爾。』",
        "from": "T24n1450_002:0106a24_0",
        "context_with_next_sentence": true
    },
    {
        "source_sentence": "時師子頰王即令使者往善悟王所，而告之曰：『我今與諸釋迦種等共相籌議，咸皆許我為淨飯太子取王長女為妃，王可與我。』",
        "from": "T24n1450_002:0106a24_1",
        "context_with_next_sentence": true
    },
    {
        "source_sentence": "王聞語已甚大歡喜，即以五百婇女為其侍從，種種珍服莊嚴女身，送劫比羅國。",
        "from": "T24n1450_002:0106a27_2",
        "context_with_next_sentence": true
    },
    {
        "source_sentence": "時師子頰王得其女至，即如國法，會諸群臣作倡伎樂，納娶其女為太子妃。",
        "from": "T24n1450_002:0106a29_3",
        "context_with_next_sentence": true
    },
    {
        "source_sentence": "未久之間師子頰崩，以其淨飯太子後繼父位。",
        "from": "T24n1450_002:0106b01_4",
        "context_with_next_sentence": true
    },
    {
        "source_sentence": "正法化人，國土安樂、五穀豐熟、無諸衰惱，其國人眾處處充滿。",
        "from": "T24n1450_002:0106b03_0",
        "context_with_next_sentence": true
    },
    {
        "source_sentence": "於異時中，與大幻化夫人登諸樓閣，後宮婇女圍遶侍衛，奏諸女樂縱逸遊戲。",
        "from": "T24n1450_002:0106b04_1",
        "context_with_next_sentence": true
    },
    {
        "source_sentence": "「菩薩若在覩史多天，常有五法觀察世間。",
        "from": "T24n1450_002:0106b06_2",
        "context_with_next_sentence": true
    },
    {
        "source_sentence": "何謂五法？",
        "from": "T24n1450_002:0106b07_3",
        "context_with_next_sentence": true
    },
    {
        "source_sentence": "一者觀察生處、二者觀察國土、三者觀察時節、四者觀察種族、五者觀察所生父母。",
        "from": "T24n1450_002:0106b07_4",
        "context_with_next_sentence": true
    },
    {
        "source_sentence": "何故菩薩觀察生處？",
        "from": "T24n1450_002:0106b09_5",
        "context_with_next_sentence": true
    },
    {
        "source_sentence": "在覩史多天宮，常作是念：『過去菩薩何處受生？』",
        "from": "T24n1450_002:0106b09_6",
        "context_with_next_sentence": true
    },
    {
        "source_sentence": "便即觀見，或於淨行婆羅門家生、或於剎帝利貴種家生、或為婆羅門師、或為剎帝利師故。",
        "from": "T24n1450_002:0106b10_7",
        "context_with_next_sentence": true
    },
    {
        "source_sentence": "『當今之時，剎利為尊，我當往彼剎利家生。",
        "from": "T24n1450_002:0106b12_8",
        "context_with_next_sentence": true
    },
    {
        "source_sentence": "何以故？",
        "from": "T24n1450_002:0106b13_9",
        "context_with_next_sentence": true
    },
    {
        "source_sentence": "若我於彼貧下家生者，或有來世眾生，誹謗我故。』",
        "from": "T24n1450_002:0106b14_10",
        "context_with_next_sentence": true
    },
    {
        "source_sentence": "由此因緣，菩薩以自在福力，隨其所念皆得生彼。",
        "from": "T24n1450_002:0106b15_11",
        "context_with_next_sentence": true
    },
    {
        "source_sentence": "由此義故，菩薩受生之時，先當觀察所生之處。",
        "from": "T24n1450_002:0106b16_12",
        "context_with_next_sentence": true
    },
    {
        "source_sentence": "何故菩薩觀察國土，菩薩在覩史多天，常作是念：『過去菩薩生何國土？』",
        "from": "T24n1450_002:0106b17_13",
        "context_with_next_sentence": true
    },
    {
        "source_sentence": "即見彼國，有甘蔗、粳米、大麥、小麥、黃牛、水牛，家家充滿，乞食易得，無有十惡、多修十善。",
        "from": "T24n1450_002:0106b18_14",
        "context_with_next_sentence": true
    },
    {
        "source_sentence": "菩薩思惟：『中天竺國如是等物悉皆具足故，我今生彼中天竺國。",
        "from": "T24n1450_002:0106b20_15",
        "context_with_next_sentence": true
    },
    {
        "source_sentence": "何以故？",
        "from": "T24n1450_002:0106b22_16",
        "context_with_next_sentence": true
    },
    {
        "source_sentence": "若生邊地者，或時有情誹謗我故。』",
        "from": "T24n1450_002:0106b22_17",
        "context_with_next_sentence": true
    },
    {
        "source_sentence": "是故菩薩以福德力，隨其所念皆得生彼，如佛所說無有虛也。",
        "from": "T24n1450_002:0106b23_18",
        "context_with_next_sentence": true
    },
    {
        "source_sentence": "何故觀察時節？",
        "from": "T24n1450_002:0106b24_19",
        "context_with_next_sentence": true
    },
    {
        "source_sentence": "菩薩在覩史多天宮，常作是念：『過去菩薩於何時節下生人間？』",
        "from": "T24n1450_002:0106b25_20",
        "context_with_next_sentence": true
    },
    {
        "source_sentence": "若見彼國眾生上壽八萬歲、下壽乃至百歲，菩薩爾時來生其國。",
        "from": "T24n1450_002:0106b26_21",
        "context_with_next_sentence": true
    },
    {
        "source_sentence": "何以故？",
        "from": "T24n1450_002:0106b27_22",
        "context_with_next_sentence": true
    },
    {
        "source_sentence": "若人長壽八萬已上，時諸眾生無有愁苦、愚癡、頑鈍、憍慢，著樂非正法器，難受化故；若人短壽百歲已下，時諸眾生為諸五濁昏冒重故。",
        "from": "T24n1450_002:0106b28_23",
        "context_with_next_sentence": true
    },
    {
        "source_sentence": "云何為五？",
        "from": "T24n1450_002:0106c02_24",
        "context_with_next_sentence": true
    },
    {
        "source_sentence": "一者命濁、二者煩惱濁、三者有情濁、四者見濁、五者劫濁。",
        "from": "T24n1450_002:0106c02_25",
        "context_with_next_sentence": true
    },
    {
        "source_sentence": "菩薩爾時作是思惟：『若我惡世時出現於世，多諸外道心王誹謗，五濁增長非正法器，猶如過去一切菩薩濁惡世時不出於世。",
        "from": "T24n1450_002:0106c03_26",
        "context_with_next_sentence": true
    },
    {
        "source_sentence": "何以故？",
        "from": "T24n1450_002:0106c06_27",
        "context_with_next_sentence": true
    },
    {
        "source_sentence": "諸佛出興所說正法，皆不虛過。』",
        "from": "T24n1450_002:0106c06_28",
        "context_with_next_sentence": true
    },
    {
        "source_sentence": "由是義故，觀察時節。",
        "from": "T24n1450_002:0106c07_29",
        "context_with_next_sentence": true
    },
    {
        "source_sentence": "復次何故觀察種族？",
        "from": "T24n1450_002:0106c07_30",
        "context_with_next_sentence": true
    },
    {
        "source_sentence": "菩薩在覩史多天，常作是思惟：『觀察於何種族可受生者？』",
        "from": "T24n1450_002:0106c08_31",
        "context_with_next_sentence": true
    },
    {
        "source_sentence": "若見有人先世以來，內外親族無能謗者，即生於彼。",
        "from": "T24n1450_002:0106c09_32",
        "context_with_next_sentence": true
    },
    {
        "source_sentence": "菩薩爾時作是觀已，乃見釋迦清淨尊貴轉輪王種堪可出現。",
        "from": "T24n1450_002:0106c10_33",
        "context_with_next_sentence": true
    },
    {
        "source_sentence": "何以故？",
        "from": "T24n1450_002:0106c12_34",
        "context_with_next_sentence": true
    },
    {
        "source_sentence": "菩薩若於下賤家生世間，有情或生誹謗。",
        "from": "T24n1450_002:0106c12_35",
        "context_with_next_sentence": true
    },
    {
        "source_sentence": "菩薩於無量劫來，獲自在力，所有欲念皆得隨意，凡所說法曾無虛過。",
        "from": "T24n1450_002:0106c13_36",
        "context_with_next_sentence": true
    },
    {
        "source_sentence": "由此因緣，菩薩觀察所生種族。",
        "from": "T24n1450_002:0106c14_37",
        "context_with_next_sentence": true
    },
    {
        "source_sentence": "復次何故觀所生母？",
        "from": "T24n1450_002:0106c15_38",
        "context_with_next_sentence": true
    },
    {
        "source_sentence": "菩薩在覩史多天宮，作是思惟：『如餘菩薩，於何等母而受胎藏？』",
        "from": "T24n1450_002:0106c16_39",
        "context_with_next_sentence": true
    },
    {
        "source_sentence": "觀彼女人七世種族，悉皆清淨無有婬污，形貌端嚴善修戒品，堪任菩薩具足十月處其胎藏；而此女人，所其生業往來進止，曾無障礙。",
        "from": "T24n1450_002:0106c17_40",
        "context_with_next_sentence": true
    },
    {
        "source_sentence": "復次大幻化夫人，曾於過去諸佛發無上願：『使我來世所生之子得成種覺。』",
        "from": "T24n1450_002:0106c20_41",
        "context_with_next_sentence": true
    },
    {
        "source_sentence": "由是諸菩薩，恐諸眾生作是謗言：『何故菩薩於彼無相女人胎中而出於世？』",
        "from": "T24n1450_002:0106c22_42",
        "context_with_next_sentence": true
    },
    {
        "source_sentence": "是故菩薩，從無始已來種諸善根，皆悉成就。",
        "from": "T24n1450_002:0106c24_43",
        "context_with_next_sentence": true
    },
    {
        "source_sentence": "由是義故，菩薩觀察所生之母。",
        "from": "T24n1450_002:0106c25_44",
        "context_with_next_sentence": true
    },
    {
        "source_sentence": "「爾時菩薩作是五種遍觀察已，即慇懃三唱告六欲天，而作是言：『我今從是覩史多天下生人間，於白淨王最大夫人胎中為其太子，誕生之後證常住果。",
        "from": "T24n1450_002:0106c26_0",
        "context_with_next_sentence": true
    },
    {
        "source_sentence": "汝等諸天，願欲隨我證斯果者，可於人間同我生彼。』",
        "from": "T24n1450_002:0106c29_1",
        "context_with_next_sentence": true
    },
    {
        "source_sentence": "於天眾中三告是語。",
        "from": "T24n1450_002:0107a01_2",
        "context_with_next_sentence": true
    },
    {
        "source_sentence": "爾時諸天聞此語已，同聲報曰：『善哉！",
        "from": "T24n1450_002:0107a02_3",
        "context_with_next_sentence": true
    },
    {
        "source_sentence": "菩薩知不？",
        "from": "T24n1450_002:0107a02_4",
        "context_with_next_sentence": true
    },
    {
        "source_sentence": "彼贍部洲剛強難化多諸濁亂，外道六師及隨外道六聲聞等，并諸六定外道之類，遍滿其土，深著邪見難可拔濟。",
        "from": "T24n1450_002:0107a03_5",
        "context_with_next_sentence": true
    },
    {
        "source_sentence": "何謂六師：一者脯剌拏、二者末揭利子、三者珊逝移毘羅胝子、四者阿市多雞舍甘婆羅、五者脚拘陀迦旃延種、六者昵揭爛陀若提子。",
        "from": "T24n1450_002:0107a05_6",
        "context_with_next_sentence": true
    },
    {
        "source_sentence": "何謂六隨外道聲聞？",
        "from": "T24n1450_002:0107a08_7",
        "context_with_next_sentence": true
    },
    {
        "source_sentence": "一者拘達多婆羅門、二者輸那陀、三者遮彌、四者梵壽、五者蓮實、六者赤海子。",
        "from": "T24n1450_002:0107a09_8",
        "context_with_next_sentence": true
    },
    {
        "source_sentence": "何謂六定外道？",
        "from": "T24n1450_002:0107a11_9",
        "context_with_next_sentence": true
    },
    {
        "source_sentence": "一者欝多伽囉摩子、二者囉囉哥囉摩、三者善梵志、四者最勝儒童、五者黑仙、六者優樓頻螺迦葉若胝羅(唐云有多毛)。",
        "from": "T24n1450_002:0107a11_10",
        "context_with_next_sentence": true
    },
    {
        "source_sentence": "如是等外道邪法，教化彼諸眾生，貪著邪見難可濟度。",
        "from": "T24n1450_002:0107a14_11",
        "context_with_next_sentence": true
    },
    {
        "source_sentence": "如何菩薩今欲往彼？",
        "from": "T24n1450_002:0107a15_12",
        "context_with_next_sentence": true
    },
    {
        "source_sentence": "今我覩史多宮，一一諸天聽法之座，縱廣正等十二踰膳那。",
        "from": "T24n1450_002:0107a15_13",
        "context_with_next_sentence": true
    },
    {
        "source_sentence": "當我在此說法，我等聞已深生信受，能令我等於長夜中安樂利益。』",
        "from": "T24n1450_002:0107a17_14",
        "context_with_next_sentence": true
    },
    {
        "source_sentence": "彼時諸天作是語已，菩薩爾時告諸天曰：『汝等諸天，宜各隨意作諸音樂。』",
        "from": "T24n1450_002:0107a18_15",
        "context_with_next_sentence": true
    },
    {
        "source_sentence": "時彼天眾即皆同時作諸音樂，其聲沸鬧。",
        "from": "T24n1450_002:0107a20_16",
        "context_with_next_sentence": true
    },
    {
        "source_sentence": "爾時菩薩即吹大螺，諸音樂響普皆摧息。",
        "from": "T24n1450_002:0107a21_17",
        "context_with_next_sentence": true
    },
    {
        "source_sentence": "菩薩爾時復問天曰：『諸音樂中何聲為大？』",
        "from": "T24n1450_002:0107a22_18",
        "context_with_next_sentence": true
    },
    {
        "source_sentence": "諸天答曰：『螺聲最大。』",
        "from": "T24n1450_002:0107a23_19",
        "context_with_next_sentence": true
    },
    {
        "source_sentence": "『諸善男子！",
        "from": "T24n1450_002:0107a23_20",
        "context_with_next_sentence": true
    },
    {
        "source_sentence": "汝等當知：如大螺聲能令一切諸音樂聲悉皆摧息，我亦如是，下於贍部洲中有所說法，能令六師外道、六隨聲聞外道、六定外道皆悉摧滅，令一切眾生得甘露法，皆悉飽滿；吹無常螺，令諸外道假常之計皆悉摧滅；吹大空螺，令諸外道執有之見亦皆摧滅。』",
        "from": "T24n1450_002:0107a24_0",
        "context_with_next_sentence": true
    },
    {
        "source_sentence": "爾時菩薩說伽他曰：「『師子能伏諸猛獸，　　金剛善摧一切堅；　　帝釋能伏阿蘇羅，　　一切光中日光勝。』",
        "from": "T24n1450_002:0107a29_1",
        "context_with_next_sentence": true
    },
    {
        "source_sentence": "「爾時菩薩說此頌已，告諸天曰：『汝等若欲清淨飽滿甘露之法，可生中天竺國六大城內。』",
        "from": "T24n1450_002:0107b04_0",
        "context_with_next_sentence": true
    },
    {
        "source_sentence": "爾時釋提桓因在於座中，作是思念：『知釋迦菩薩必託摩耶夫人胎藏之內，我當以神通力清淨其體，令無垢穢身力強健，以待菩薩。』",
        "from": "T24n1450_002:0107b06_0",
        "context_with_next_sentence": true
    },
    {
        "source_sentence": "作是念已，即以通力淨彼摩耶夫人胎藏之內。",
        "from": "T24n1450_002:0107b09_0",
        "context_with_next_sentence": true
    },
    {
        "source_sentence": "菩薩爾時於覩史多天宮五種觀察，慇懃三唱告諸天已，即於夜中，如六牙白象形下於天竺，降摩耶夫人清淨胎內。",
        "from": "T24n1450_002:0107b10_1",
        "context_with_next_sentence": true
    },
    {
        "source_sentence": "「爾時摩耶夫人，即於其夜見四種夢：一者見六牙白象來處胎中、二者見其自身飛騰虛空、三者見上高山、四者見多人眾頂禮圍繞。",
        "from": "T24n1450_002:0107b12_2",
        "context_with_next_sentence": true
    },
    {
        "source_sentence": "作是夢已，向淨飯王說如上事。",
        "from": "T24n1450_002:0107b15_3",
        "context_with_next_sentence": true
    },
    {
        "source_sentence": "時淨飯王即召相師說其夢事，相師答曰：『如我相法，王大夫人必當生男，具足三十二丈夫之相，莊嚴其身。",
        "from": "T24n1450_002:0107b16_4",
        "context_with_next_sentence": true
    },
    {
        "source_sentence": "若紹王位，當乘金輪伏四天下；若出家修道，證法王位，名聞十方作眾生父。』」",
        "from": "T24n1450_002:0107b18_5",
        "context_with_next_sentence": true
    },
    {
        "source_sentence": "內攝頌曰：　我降生時，　　四天守護，　　如明月珠，　諸物纏裹；　　亦如寶線，　　智者明了，　自持五戒，　　無諸欲念。",
        "from": "T24n1450_002:0107b21_0",
        "context_with_next_sentence": true
    },
    {
        "source_sentence": "「諸菩薩有常法，從覩史天下生母胎。",
        "from": "T24n1450_002:0107b25_0",
        "context_with_next_sentence": true
    },
    {
        "source_sentence": "當爾之時，十方大地悉皆震動，有大光明並皆周遍，六趣眾生隨業之境，日月威光所不到處，普皆明徹。",
        "from": "T24n1450_002:0107b25_1",
        "context_with_next_sentence": true
    },
    {
        "source_sentence": "其中眾生各相告曰：『今此光明得未曾有，將非我等別受生耶？』",
        "from": "T24n1450_002:0107b28_2",
        "context_with_next_sentence": true
    },
    {
        "source_sentence": "復次菩薩降母胎時，釋提桓因即遣四天王神營衛其母，而此四神：一執利刀，一執羂索，一執於戟，一執弓箭。",
        "from": "T24n1450_002:0107b29_3",
        "context_with_next_sentence": true
    },
    {
        "source_sentence": "何以故？",
        "from": "T24n1450_002:0107c03_4",
        "context_with_next_sentence": true
    },
    {
        "source_sentence": "恐諸惡魔得其母便。",
        "from": "T24n1450_002:0107c03_5",
        "context_with_next_sentence": true
    },
    {
        "source_sentence": "諸菩薩降生之時，其母胎中諸血穢等，皆悉遠離而不染著；如明月珠，雖為諸物之所纏裹，而無染污。",
        "from": "T24n1450_002:0107c03_6",
        "context_with_next_sentence": true
    },
    {
        "source_sentence": "菩薩在母胎時亦復如是。",
        "from": "T24n1450_002:0107c06_0",
        "context_with_next_sentence": true
    },
    {
        "source_sentence": "諸菩薩常法：其母常見菩薩在其胎中，猶以青黃赤白等綿裹於淨寶，諸慧眼人見其寶綿分別曉了，母見菩薩在其胎中亦復如是。",
        "from": "T24n1450_002:0107c06_1",
        "context_with_next_sentence": true
    },
    {
        "source_sentence": "諸菩薩常法：在母胎時，能令其母身體和悅無有疲乏。",
        "from": "T24n1450_002:0107c09_2",
        "context_with_next_sentence": true
    },
    {
        "source_sentence": "諸菩薩在母胎時，其母自然常持五戒：不殺、不盜、不邪行、不妄語、不飲酒。",
        "from": "T24n1450_002:0107c10_3",
        "context_with_next_sentence": true
    },
    {
        "source_sentence": "諸菩薩常法：在其母胎，其母自然不貪欲愛。",
        "from": "T24n1450_002:0107c12_4",
        "context_with_next_sentence": true
    },
    {
        "source_sentence": "復次摩耶夫人，忽自思念：『四大海水皆飲令盡。』",
        "from": "T24n1450_002:0107c13_5",
        "context_with_next_sentence": true
    },
    {
        "source_sentence": "向淨飯王說其心願。",
        "from": "T24n1450_002:0107c14_6",
        "context_with_next_sentence": true
    },
    {
        "source_sentence": "時劫比羅城中有一外道名曰赤眼，善諸幻術，王令使者喚其赤眼，說如上意。",
        "from": "T24n1450_002:0107c15_0",
        "context_with_next_sentence": true
    },
    {
        "source_sentence": "赤眼報曰：『願與夫人登高樓上。』",
        "from": "T24n1450_002:0107c16_1",
        "context_with_next_sentence": true
    },
    {
        "source_sentence": "既登樓已，即以幻術為四大海水，持其海水與夫人飲。",
        "from": "T24n1450_002:0107c17_2",
        "context_with_next_sentence": true
    },
    {
        "source_sentence": "既飲水已，爾時夫人其意即息。",
        "from": "T24n1450_002:0107c18_3",
        "context_with_next_sentence": true
    },
    {
        "source_sentence": "時摩耶夫人復更思念：『一切有情被繫閉者，悉令解脫。』",
        "from": "T24n1450_002:0107c19_4",
        "context_with_next_sentence": true
    },
    {
        "source_sentence": "作是思已即向王說。",
        "from": "T24n1450_002:0107c20_5",
        "context_with_next_sentence": true
    },
    {
        "source_sentence": "王聞是語，即勅獄官，所有囚閉皆令放出，爾時夫人其念即息。",
        "from": "T24n1450_002:0107c21_6",
        "context_with_next_sentence": true
    },
    {
        "source_sentence": "摩耶夫人又復思念：『意欲布施財物。』",
        "from": "T24n1450_002:0107c22_7",
        "context_with_next_sentence": true
    },
    {
        "source_sentence": "作是念已即向王說。",
        "from": "T24n1450_002:0107c23_8",
        "context_with_next_sentence": true
    },
    {
        "source_sentence": "王聞是語，即為布施種種財物，爾時夫人其念便息。",
        "from": "T24n1450_002:0107c23_9",
        "context_with_next_sentence": true
    },
    {
        "source_sentence": "又復思惟：『欲往苑園遊行觀望。』",
        "from": "T24n1450_002:0107c25_0",
        "context_with_next_sentence": true
    },
    {
        "source_sentence": "便向王說。",
        "from": "T24n1450_002:0107c25_1",
        "context_with_next_sentence": true
    },
    {
        "source_sentence": "王聞是已，即將夫人就諸園苑觀望，其念便息。",
        "from": "T24n1450_002:0107c25_2",
        "context_with_next_sentence": true
    },
    {
        "source_sentence": "又復生念意：『欲於父王園苑中居止。』",
        "from": "T24n1450_002:0107c27_0",
        "context_with_next_sentence": true
    },
    {
        "source_sentence": "便告王曰，王聞是語，即令使者往善悟王處報云：『今摩耶夫人，意欲就彼父王藍毘尼園中居止。』",
        "from": "T24n1450_002:0107c27_1",
        "context_with_next_sentence": true
    },
    {
        "source_sentence": "王聞是語，便即差人敷設掃洒，令摩耶夫人及諸侍從、婇女詣藍毘尼園而為遊觀。",
        "from": "T24n1450_002:0108a01_2",
        "context_with_next_sentence": true
    },
    {
        "source_sentence": "乃見一無憂樹花葉滋茂，夫人欲生太子，便手攀其樹枝。",
        "from": "T24n1450_002:0108a03_0",
        "context_with_next_sentence": true
    },
    {
        "source_sentence": "時天帝釋，知菩薩母心懷慚恥，多人眾中不能即誕其子，便作方便發大風雨，令諸人眾各自分散。",
        "from": "T24n1450_002:0108a04_1",
        "context_with_next_sentence": true
    },
    {
        "source_sentence": "是時帝釋，化作老嬭立夫人前，夫人即生。",
        "from": "T24n1450_002:0108a06_2",
        "context_with_next_sentence": true
    },
    {
        "source_sentence": "時天帝釋以仙衣擎取，先在腹內心多煩悶，告帝釋曰：『汝放於地。』",
        "from": "T24n1450_002:0108a07_3",
        "context_with_next_sentence": true
    },
    {
        "source_sentence": "時天帝釋暫少遠住。",
        "from": "T24n1450_002:0108a08_4",
        "context_with_next_sentence": true
    },
    {
        "source_sentence": "「菩薩生時大地振動，天地光明乃至日月所不及處，皆令明徹。",
        "from": "T24n1450_002:0108a09_5",
        "context_with_next_sentence": true
    },
    {
        "source_sentence": "其中眾生皆得相見，各相謂言：『非唯我身獨在此處生，亦有餘人共在此處。』",
        "from": "T24n1450_002:0108a10_6",
        "context_with_next_sentence": true
    },
    {
        "source_sentence": "一切菩薩有常法式：從胎出時，無諸濃血及餘穢惡。",
        "from": "T24n1450_002:0108a12_7",
        "context_with_next_sentence": true
    },
    {
        "source_sentence": "其菩薩母欲產之時，不坐不臥攀樹而立，無諸苦惱後有。",
        "from": "T24n1450_002:0108a13_8",
        "context_with_next_sentence": true
    },
    {
        "source_sentence": "菩薩常法：生已在地，無人扶侍而行七步，觀察四方便作是言：『此是東方，我是一切眾生最上。",
        "from": "T24n1450_002:0108a15_0",
        "context_with_next_sentence": true
    },
    {
        "source_sentence": "此是南方，我堪眾生之所供養。",
        "from": "T24n1450_002:0108a17_1",
        "context_with_next_sentence": true
    },
    {
        "source_sentence": "此是西方，我今決定不受後生。",
        "from": "T24n1450_002:0108a17_2",
        "context_with_next_sentence": true
    },
    {
        "source_sentence": "此是北方，我今已出生死大海。』",
        "from": "T24n1450_002:0108a18_3",
        "context_with_next_sentence": true
    },
    {
        "source_sentence": "爾時諸天，手持白蓋及與白拂，萃寶嚴飾覆菩薩上。",
        "from": "T24n1450_002:0108a19_4",
        "context_with_next_sentence": true
    },
    {
        "source_sentence": "諸龍王等，各持二種清淨香水，所謂冷暖調和，洗浴菩薩。",
        "from": "T24n1450_002:0108a20_5",
        "context_with_next_sentence": true
    },
    {
        "source_sentence": "諸菩薩常法：誕生之處，於其母前現大池水，其母所欲澡洗皆悉充足。",
        "from": "T24n1450_002:0108a21_6",
        "context_with_next_sentence": true
    },
    {
        "source_sentence": "諸菩薩常法：誕生之時，諸天仙眾在虛空中，以種種天妙和香，末香塗香旃檀沈水，而散菩薩。",
        "from": "T24n1450_002:0108a23_7",
        "context_with_next_sentence": true
    },
    {
        "source_sentence": "種種諸天音樂，在虛空中自然發響。",
        "from": "T24n1450_002:0108a25_8",
        "context_with_next_sentence": true
    },
    {
        "source_sentence": "「爾時阿私陀仙，在吉悉枳迷山石窟之中，彼仙恒知一切世間興衰之相。",
        "from": "T24n1450_002:0108a26_9",
        "context_with_next_sentence": true
    },
    {
        "source_sentence": "其仙有一外甥名那羅陀，彼那羅陀時時而來恭敬供養。",
        "from": "T24n1450_002:0108a27_10",
        "context_with_next_sentence": true
    },
    {
        "source_sentence": "爾時仙人隨緣教示，報那羅陀曰：『彼聞仙記深信不虛，喜溢身心，求請出家而作弟子。』",
        "from": "T24n1450_002:0108a29_11",
        "context_with_next_sentence": true
    },
    {
        "source_sentence": "菩薩初誕天地光明，那羅陀覩瑞，即白仙曰：『親教！",
        "from": "T24n1450_002:0108b02_12",
        "context_with_next_sentence": true
    },
    {
        "source_sentence": "頗有惡世二日雙現以不？",
        "from": "T24n1450_002:0108b03_13",
        "context_with_next_sentence": true
    },
    {
        "source_sentence": "若無二日，何故此窟有是光明？』",
        "from": "T24n1450_002:0108b03_14",
        "context_with_next_sentence": true
    },
    {
        "source_sentence": "時阿私陀仙，說伽他曰：「『日光極熱不明淨，　　此光明淨及清涼；　　流輝晃耀於山窟，　　我定知是牟尼光。",
        "from": "T24n1450_002:0108b04_15",
        "context_with_next_sentence": true
    },
    {
        "source_sentence": "　　菩薩神通大威德，　　出其母胎現此光；　　清淨明朗真金色，　　遍滿世間諸大地。』",
        "from": "T24n1450_002:0108b08_0",
        "context_with_next_sentence": true
    },
    {
        "source_sentence": "「那羅陀報曰：『親教！",
        "from": "T24n1450_002:0108b10_0",
        "context_with_next_sentence": true
    },
    {
        "source_sentence": "我今隨從親教欲看菩薩。』",
        "from": "T24n1450_002:0108b10_1",
        "context_with_next_sentence": true
    },
    {
        "source_sentence": "時仙告曰：『汝今知不？",
        "from": "T24n1450_002:0108b11_0",
        "context_with_next_sentence": true
    },
    {
        "source_sentence": "彼之菩薩有大威德，天龍八部之所圍遶，我等往彼不可得見。",
        "from": "T24n1450_002:0108b11_1",
        "context_with_next_sentence": true
    },
    {
        "source_sentence": "若彼菩薩入劫比羅城三號已，然後我往可見菩薩。』",
        "from": "T24n1450_002:0108b12_2",
        "context_with_next_sentence": true
    },
    {
        "source_sentence": "菩薩生時，五百宮人各生一男，謂贊鐸迦而為上首。",
        "from": "T24n1450_002:0108b14_3",
        "context_with_next_sentence": true
    },
    {
        "source_sentence": "五百宮人各生一女，旃尼而為上首。",
        "from": "T24n1450_002:0108b15_4",
        "context_with_next_sentence": true
    },
    {
        "source_sentence": "五百大臣各生一男，鄔陀夷而為上首。",
        "from": "T24n1450_002:0108b16_5",
        "context_with_next_sentence": true
    },
    {
        "source_sentence": "有五百象各生一子，報灑陀子而為上首。",
        "from": "T24n1450_002:0108b16_6",
        "context_with_next_sentence": true
    },
    {
        "source_sentence": "五百馬各生一子，馬囉呵馬子而為上首。",
        "from": "T24n1450_002:0108b17_7",
        "context_with_next_sentence": true
    },
    {
        "source_sentence": "五百寶藏自開出現，四方諸國王等悉皆降伏，常獻種種雜物而來奉事。",
        "from": "T24n1450_002:0108b18_8",
        "context_with_next_sentence": true
    },
    {
        "source_sentence": "爾時大臣見是相已，來白大王。",
        "from": "T24n1450_002:0108b20_9",
        "context_with_next_sentence": true
    },
    {
        "source_sentence": "王聞此事便深思念：『我今此子，成就一切諸善事業。』",
        "from": "T24n1450_002:0108b21_10",
        "context_with_next_sentence": true
    },
    {
        "source_sentence": "因此大王號此太子，名為成就一切事，是故菩薩初得此名。",
        "from": "T24n1450_002:0108b22_11",
        "context_with_next_sentence": true
    },
    {
        "source_sentence": "「時劫比羅城有一藥叉，名為釋迦增長，城內若有釋迦族類，生得男女，先將向彼藥叉而為作禮。",
        "from": "T24n1450_002:0108b23_12",
        "context_with_next_sentence": true
    },
    {
        "source_sentence": "時彼大王便勅臣佐，將其太子往增長釋迦藥叉處，遣作禮拜。",
        "from": "T24n1450_002:0108b25_13",
        "context_with_next_sentence": true
    },
    {
        "source_sentence": "臣得王教，以七寶輦輿安置太子，往詣藥叉之處。",
        "from": "T24n1450_002:0108b27_14",
        "context_with_next_sentence": true
    },
    {
        "source_sentence": "劫比羅城諸釋種等，性懷獷烈心意兇猛，多起人我堅鞕惡暴。",
        "from": "T24n1450_002:0108b28_15",
        "context_with_next_sentence": true
    },
    {
        "source_sentence": "見彼菩薩皆悉寂靜，默然而住。",
        "from": "T24n1450_002:0108b29_16",
        "context_with_next_sentence": true
    },
    {
        "source_sentence": "時淨飯王作思念曰：『此住劫比羅城諸釋種等，性懷獷烈心意兇暴，多起人我堅鞕惡性，彼見太子入城，皆如牟尼默然而住。",
        "from": "T24n1450_002:0108c01_17",
        "context_with_next_sentence": true
    },
    {
        "source_sentence": "以此緣故，可呼太子名為釋迦牟尼。』",
        "from": "T24n1450_002:0108c04_18",
        "context_with_next_sentence": true
    },
    {
        "source_sentence": "時釋迦牟尼菩薩至藥叉廟所，彼釋迦增長藥叉遙見菩薩漸近廟所，即從座起五體投地頂禮菩薩。",
        "from": "T24n1450_002:0108c05_19",
        "context_with_next_sentence": true
    },
    {
        "source_sentence": "眾人見已甚大驚怪，即往淨飯王所白言：『大王！",
        "from": "T24n1450_002:0108c07_20",
        "context_with_next_sentence": true
    },
    {
        "source_sentence": "今藥叉神遙見太子，從廟而出頂禮雙足。』",
        "from": "T24n1450_002:0108c08_21",
        "context_with_next_sentence": true
    },
    {
        "source_sentence": "時王聞已甚大歡喜，作如是言：『若天神禮拜太子故，知是天中天。",
        "from": "T24n1450_002:0108c09_22",
        "context_with_next_sentence": true
    },
    {
        "source_sentence": "以此緣故，號為天中天。』",
        "from": "T24n1450_002:0108c10_23",
        "context_with_next_sentence": true
    },
    {
        "source_sentence": "「時彼大王即將太子還於本宮，令宮乳母依時養育。",
        "from": "T24n1450_002:0108c11_24",
        "context_with_next_sentence": true
    },
    {
        "source_sentence": "彼乳母等甚大歡喜，即以雙手，於父王邊捧受太子，在宮閣內勤加養育。",
        "from": "T24n1450_002:0108c12_25",
        "context_with_next_sentence": true
    },
    {
        "source_sentence": "彼乳母等，每日香湯洗浴，塗妙好香種種莊嚴，每日將向王所。",
        "from": "T24n1450_002:0108c14_26",
        "context_with_next_sentence": true
    },
    {
        "source_sentence": "王乃抱持太子安於膝上，觀看相貌甚大歡喜。",
        "from": "T24n1450_002:0108c15_27",
        "context_with_next_sentence": true
    },
    {
        "source_sentence": "國有常法：若王宮生子，即喚梵行相師觀看相貌。",
        "from": "T24n1450_002:0108c16_28",
        "context_with_next_sentence": true
    },
    {
        "source_sentence": "王乃喚相人令占大子，既占相已而答王曰：『今此太子，實是成就三十二相。",
        "from": "T24n1450_002:0108c17_29",
        "context_with_next_sentence": true
    },
    {
        "source_sentence": "若在家者，得作金輪聖王，王四天下善法理化，具有七寶：一者金輪寶、二者象寶、三者馬寶、四者末尼寶、五者女寶、六者主藏臣寶、七者兵將寶，具足千子，勇健端嚴降伏他軍。",
        "from": "T24n1450_002:0108c19_30",
        "context_with_next_sentence": true
    },
    {
        "source_sentence": "此大地中所有人等無相犯者，皆悉令行勝妙善法。",
        "from": "T24n1450_002:0108c23_31",
        "context_with_next_sentence": true
    },
    {
        "source_sentence": "若當出家得法王位，如來、應、正等覺，名稱普聞具三十二相。』",
        "from": "T24n1450_002:0108c24_32",
        "context_with_next_sentence": true
    },
    {
        "source_sentence": "王即問曰：『何者是其三十二大丈夫相？』",
        "from": "T24n1450_002:0108c26_33",
        "context_with_next_sentence": true
    },
    {
        "source_sentence": "『一者具大丈夫足善安住等案地相；二者於雙足下現千輻輪相；三者具大丈夫纖長指；四者足跟趺圓長；五者手足細軟；六者手足網縵；七者垂手摩膝相；八者醫泥邪[蹲酋+(十/田/ㄙ)]相；九者身不僂曲；十者勢峯藏密；十一者身相圓滿如尼瞿陀樹相；十二者常光一尋；十三者身毛上靡；十四者身諸毛孔一一毛生，如紺青色螺文右旋；十五者身皮金色；十六者身皮細滑塵垢不著；十七者於其身上兩手兩足兩肩及項七處圓滿；十八者其身上半如師子王；十九者肩善圓滿；二十者髆間充實；二十一者身洪健直；二十二者具四十齒皆悉齊平；二十三者其齒無隙；二十四者其齒鮮白；二十五者頷如師子；二十六者其舌廣薄若從口出普覆面輪至耳髮際；二十七者於諸味中得最上味；二十八者得大梵音言詞和雅能悅眾意，譬如羯羅頻迦之音，其聲雷震猶如天鼓；二十九者其目紺青；三十者睫如牛王；三十一者其頂上現烏率膩沙；三十二者眉間毫相，其色光白螺文右旋。",
        "from": "T24n1450_002:0108c27_0",
        "context_with_next_sentence": true
    },
    {
        "source_sentence": "若不出家，得轉輪聖王王四大洲。』",
        "from": "T24n1450_002:0109a17_1",
        "context_with_next_sentence": true
    },
    {
        "source_sentence": "「菩薩常法：其菩薩母產菩薩已，七日命終生三十三天。",
        "from": "T24n1450_002:0109a18_2",
        "context_with_next_sentence": true
    },
    {
        "source_sentence": "菩薩常法：生已其身端嚴，超諸世間，眾所愛樂見者無厭，猶如善巧工人以閻浮檀金作諸形像，天衣覆上放大光明普遍暉耀。",
        "from": "T24n1450_002:0109a19_3",
        "context_with_next_sentence": true
    },
    {
        "source_sentence": "其菩薩身亦復如是，如彼蓮花眾人所愛，菩薩亦爾。",
        "from": "T24n1450_002:0109a22_4",
        "context_with_next_sentence": true
    },
    {
        "source_sentence": "菩薩常法：眼恒不眴，如三十三天。",
        "from": "T24n1450_002:0109a23_5",
        "context_with_next_sentence": true
    },
    {
        "source_sentence": "由果業故，日夜常見四維上下一由旬內，梵音深遠，如雪山鳥其聲清妙。",
        "from": "T24n1450_002:0109a24_6",
        "context_with_next_sentence": true
    },
    {
        "source_sentence": "菩薩生已，自然具足廣大智慧，善解一切世間正化，父王國法無不明了。",
        "from": "T24n1450_002:0109a26_7",
        "context_with_next_sentence": true
    },
    {
        "source_sentence": "「爾時那羅陀仙人來白師曰：『今者菩薩入劫比羅城，父王淨飯已立三號，願師共詣禮拜瞻仰。』",
        "from": "T24n1450_002:0109a28_8",
        "context_with_next_sentence": true
    },
    {
        "source_sentence": "其師謂曰：『今隨汝意。』",
        "from": "T24n1450_002:0109b01_9",
        "context_with_next_sentence": true
    },
    {
        "source_sentence": "二仙相隨欲修禮謁，以菩薩力故遂失神通，不得如常乘空而去，便共步往劫比羅城。",
        "from": "T24n1450_002:0109b01_10",
        "context_with_next_sentence": true
    },
    {
        "source_sentence": "既入城已至王門外，告門人曰：『汝可為我往白大王，阿私陀仙今來門外，願見大王。』",
        "from": "T24n1450_002:0109b03_11",
        "context_with_next_sentence": true
    },
    {
        "source_sentence": "時守門人即至王所，具陳上事。",
        "from": "T24n1450_002:0109b05_12",
        "context_with_next_sentence": true
    },
    {
        "source_sentence": "王聞是已，即持香花迎彼二仙，安置宮內。",
        "from": "T24n1450_002:0109b06_13",
        "context_with_next_sentence": true
    },
    {
        "source_sentence": "既安置已善言問訊：『今者大仙，何緣遠來？",
        "from": "T24n1450_002:0109b07_14",
        "context_with_next_sentence": true
    },
    {
        "source_sentence": "欲求何事？』",
        "from": "T24n1450_002:0109b08_15",
        "context_with_next_sentence": true
    },
    {
        "source_sentence": "二仙答曰：『我等故來願見菩薩。』",
        "from": "T24n1450_002:0109b08_16",
        "context_with_next_sentence": true
    },
    {
        "source_sentence": "王報仙曰：『我之大子今正安眠，且待須臾令與相見。』",
        "from": "T24n1450_002:0109b09_0",
        "context_with_next_sentence": true
    },
    {
        "source_sentence": "爾時二仙復白王曰：『雖復未覺，我等意者暫欲觀瞻。』",
        "from": "T24n1450_002:0109b10_1",
        "context_with_next_sentence": true
    },
    {
        "source_sentence": "爾時大王即領二仙至菩薩所，便見菩薩，雖復寢睡其眼常開。",
        "from": "T24n1450_002:0109b11_2",
        "context_with_next_sentence": true
    },
    {
        "source_sentence": "時阿私陀仙見是事已，即說頌曰：「『如真飛龍馬，　　暫睡還復覺；　　如善營事人，　　睡蓋不能覆。』",
        "from": "T24n1450_002:0109b12_3",
        "context_with_next_sentence": true
    },
    {
        "source_sentence": "「時彼嬭母即前捧抱太子授彼二仙，時阿私陀便以雙手跪而承受遍體觀察，白大王曰：『大王已令諸婆羅門占相師等相太子未？』",
        "from": "T24n1450_002:0109b16_0",
        "context_with_next_sentence": true
    },
    {
        "source_sentence": "父王答曰：『已令相訖。』",
        "from": "T24n1450_002:0109b18_1",
        "context_with_next_sentence": true
    },
    {
        "source_sentence": "阿私陀仙復白王曰：『彼等諸人，占此太子當有何相？』",
        "from": "T24n1450_002:0109b19_2",
        "context_with_next_sentence": true
    },
    {
        "source_sentence": "父王報曰：『若紹國位，御金輪寶，聲聞十方一切國土。』",
        "from": "T24n1450_002:0109b20_3",
        "context_with_next_sentence": true
    },
    {
        "source_sentence": "時阿私陀以贊頌曰：「『大王今當知！",
        "from": "T24n1450_002:0109b21_4",
        "context_with_next_sentence": true
    },
    {
        "source_sentence": "　　相者不能測，　　末劫無輪王，　　必證菩提道。",
        "from": "T24n1450_002:0109b23_5",
        "context_with_next_sentence": true
    },
    {
        "source_sentence": "　　一切金輪王，　　相猶不炳著，　　我今觀太子，　　當取法王位。』",
        "from": "T24n1450_002:0109b25_0",
        "context_with_next_sentence": true
    },
    {
        "source_sentence": "根本說一切有部毘奈耶破僧事卷第二",
        "from": "T24n1450_002:0109b27_0",
        "context_with_next_sentence": false
    }
]