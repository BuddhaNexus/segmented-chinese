[
    {
        "source_sentence": "本事經卷第二",
        "from": "T17n0765_002:0668a14_0",
        "context_with_next_sentence": true
    },
    {
        "source_sentence": "大唐三藏法師玄奘奉　詔譯",
        "from": "T17n0765_002:0668a16_0",
        "context_with_next_sentence": true
    },
    {
        "source_sentence": "一法品第一之二",
        "from": "T17n0765_002:0668a17_0",
        "context_with_next_sentence": true
    },
    {
        "source_sentence": "吾從世尊聞如是語：「苾芻當知！",
        "from": "T17n0765_002:0668a18_0",
        "context_with_next_sentence": true
    },
    {
        "source_sentence": "若有於貪未如實知、未正遍知、未能永斷，彼於自心未離貪故，不能通達、不能遍知、不能等覺、不能涅槃、不能證得無上安樂。",
        "from": "T17n0765_002:0668a18_1",
        "context_with_next_sentence": true
    },
    {
        "source_sentence": "若有於貪已如實知、已正遍知、已能永斷，彼於自心已離貪故，即能通達、即能遍知、即能等覺、即能涅槃、即能證得無上安樂。",
        "from": "T17n0765_002:0668a21_2",
        "context_with_next_sentence": true
    },
    {
        "source_sentence": "是故於貪應如實知、應正遍知、應求永斷，於佛法中當修梵行。」",
        "from": "T17n0765_002:0668a24_3",
        "context_with_next_sentence": true
    },
    {
        "source_sentence": "爾時，世尊重攝上義而說偈言：「若於貪未知，　　彼去涅槃遠，　於貪已知者，　　去涅槃不遙。",
        "from": "T17n0765_002:0668a26_0",
        "context_with_next_sentence": true
    },
    {
        "source_sentence": "　我觀諸有情，　　由貪之所染，　還來墮惡趣，　　受生死輪迴。",
        "from": "T17n0765_002:0668a29_0",
        "context_with_next_sentence": true
    },
    {
        "source_sentence": "　若能正了知，　　永斷此貪者，　得上沙門果，　　畢竟不受生。」",
        "from": "T17n0765_002:0668b02_0",
        "context_with_next_sentence": true
    },
    {
        "source_sentence": "吾從世尊聞如是語：「苾芻當知！",
        "from": "T17n0765_002:0668b04_0",
        "context_with_next_sentence": true
    },
    {
        "source_sentence": "若有於瞋未如實知、未正遍知、未能永斷，彼於自心未離瞋故，不能通達、不能遍知、不能等覺、不能涅槃、不能證得無上安樂。",
        "from": "T17n0765_002:0668b04_1",
        "context_with_next_sentence": true
    },
    {
        "source_sentence": "若有於瞋已如實知、已正遍知、已能永斷，彼於自心已離瞋故，即能通達、即能遍知、即能等覺、即能涅槃、即能證得無上安樂。",
        "from": "T17n0765_002:0668b07_2",
        "context_with_next_sentence": true
    },
    {
        "source_sentence": "是故於瞋應如實知、應正遍知、應求永斷，於佛法中當修梵行。」",
        "from": "T17n0765_002:0668b10_3",
        "context_with_next_sentence": true
    },
    {
        "source_sentence": "爾時，世尊重攝上義而說頌曰：「若於瞋未知，　　彼去涅槃遠，　於瞋已知者，　　去涅槃不遙。",
        "from": "T17n0765_002:0668b11_4",
        "context_with_next_sentence": true
    },
    {
        "source_sentence": "　我觀諸有情，　　由瞋之所染，　還來墮惡趣，　　受生死輪迴。",
        "from": "T17n0765_002:0668b15_0",
        "context_with_next_sentence": true
    },
    {
        "source_sentence": "　若能正了知，　　永斷此瞋者，　得上沙門果，　　畢竟不受生。」",
        "from": "T17n0765_002:0668b17_0",
        "context_with_next_sentence": true
    },
    {
        "source_sentence": "吾從世尊聞如是語：「苾芻當知！",
        "from": "T17n0765_002:0668b19_0",
        "context_with_next_sentence": true
    },
    {
        "source_sentence": "若有於癡未如實知、未正遍知、未能永斷，彼於自心未離癡故，不能通達、不能遍知、不能等覺、不能涅槃、不能證得無上安樂。",
        "from": "T17n0765_002:0668b19_1",
        "context_with_next_sentence": true
    },
    {
        "source_sentence": "若有於癡已如實知、已正遍知、已能永斷，彼於自心已離癡故，即能通達、即能遍知、即能等覺、即能涅槃、即能證得無上安樂。",
        "from": "T17n0765_002:0668b22_2",
        "context_with_next_sentence": true
    },
    {
        "source_sentence": "是故於癡應如實知、應正遍知、應求永斷，於佛法中當修梵行。」",
        "from": "T17n0765_002:0668b25_3",
        "context_with_next_sentence": true
    },
    {
        "source_sentence": "爾時，世尊重攝上義而說頌曰：「若於癡未知，　　彼去涅槃遠，　於癡已知者，　　去涅槃不遙。",
        "from": "T17n0765_002:0668b26_4",
        "context_with_next_sentence": true
    },
    {
        "source_sentence": "　我觀諸有情，　　由癡之所染，　還來墮惡趣，　　受生死輪迴。",
        "from": "T17n0765_002:0668c01_0",
        "context_with_next_sentence": true
    },
    {
        "source_sentence": "　若能正了知，　　永斷此癡者，　得上沙門果，　　畢竟不受生。」",
        "from": "T17n0765_002:0668c03_0",
        "context_with_next_sentence": true
    },
    {
        "source_sentence": "吾從世尊聞如是語：「苾芻當知！",
        "from": "T17n0765_002:0668c05_0",
        "context_with_next_sentence": true
    },
    {
        "source_sentence": "若有於覆未如實知、未正遍知、未能永斷，彼於自心未離覆故，不能通達、不能遍知、不能等覺、不能涅槃、不能證得無上安樂。",
        "from": "T17n0765_002:0668c05_1",
        "context_with_next_sentence": true
    },
    {
        "source_sentence": "若有於覆已如實知、已正遍知、已能永斷，彼於自心已離覆故，即能通達、即能遍知、即能等覺、即能涅槃、即能證得無上安樂。",
        "from": "T17n0765_002:0668c08_2",
        "context_with_next_sentence": true
    },
    {
        "source_sentence": "是故於覆應如實知、應正遍知、應求永斷，於佛法中當修梵行。」",
        "from": "T17n0765_002:0668c11_3",
        "context_with_next_sentence": true
    },
    {
        "source_sentence": "爾時，世尊重攝上義而說頌曰：「若於覆未知，　　彼去涅槃遠，　於覆已知者，　　去涅槃不遙。",
        "from": "T17n0765_002:0668c12_4",
        "context_with_next_sentence": true
    },
    {
        "source_sentence": "　我觀諸有情，　　由覆之所染，　還來墮惡趣，　　受生死輪迴。",
        "from": "T17n0765_002:0668c16_0",
        "context_with_next_sentence": true
    },
    {
        "source_sentence": "　若能正了知，　　永斷此覆者，　得上沙門果，　　畢竟不受生。」",
        "from": "T17n0765_002:0668c18_0",
        "context_with_next_sentence": true
    },
    {
        "source_sentence": "吾從世尊聞如是語：「苾芻當知！",
        "from": "T17n0765_002:0668c20_0",
        "context_with_next_sentence": true
    },
    {
        "source_sentence": "若有於惱未如實知、未正遍知、未能永斷，彼於自心未離惱故，不能通達、不能遍知、不能等覺、不能涅槃、不能證得無上安樂。",
        "from": "T17n0765_002:0668c20_1",
        "context_with_next_sentence": true
    },
    {
        "source_sentence": "若有於惱已如實知、已正遍知、已能永斷，彼於自心已離惱故，即能通達、即能遍知、即能等覺、即能涅槃、即能證得無上安樂。",
        "from": "T17n0765_002:0668c23_2",
        "context_with_next_sentence": true
    },
    {
        "source_sentence": "是故於惱應如實知、應正遍知、應求永斷，於佛法中當修梵行。」",
        "from": "T17n0765_002:0668c26_3",
        "context_with_next_sentence": true
    },
    {
        "source_sentence": "爾時，世尊重攝上義而說頌曰：「若於惱未知，　　彼去涅槃遠，　於惱已知者，　　去涅槃不遙。",
        "from": "T17n0765_002:0668c27_4",
        "context_with_next_sentence": true
    },
    {
        "source_sentence": "　我觀諸有情，　　由惱之所染，　還來墮惡趣，　　受生死輪迴。",
        "from": "T17n0765_002:0669a02_0",
        "context_with_next_sentence": true
    },
    {
        "source_sentence": "　若能正了知，　　永斷此惱者，　得上沙門果，　　畢竟不受生。」",
        "from": "T17n0765_002:0669a04_0",
        "context_with_next_sentence": true
    },
    {
        "source_sentence": "吾從世尊聞如是語：「苾芻當知！",
        "from": "T17n0765_002:0669a06_0",
        "context_with_next_sentence": true
    },
    {
        "source_sentence": "若有於忿未如實知、未正遍知、未能永斷，彼於自心未離忿故，不能通達、不能遍知、不能等覺、不能涅槃、不能證得無上安樂。",
        "from": "T17n0765_002:0669a06_1",
        "context_with_next_sentence": true
    },
    {
        "source_sentence": "若有於忿已如實知、已正遍知、已能永斷，彼於自心已離忿故，即能通達、即能遍知、即能等覺、即能涅槃、即能證得無上安樂。",
        "from": "T17n0765_002:0669a09_2",
        "context_with_next_sentence": true
    },
    {
        "source_sentence": "是故於忿應如實知、應正遍知、應求永斷，於佛法中當修梵行。」",
        "from": "T17n0765_002:0669a12_3",
        "context_with_next_sentence": true
    },
    {
        "source_sentence": "爾時，世尊重攝上義而說頌曰：「若於忿未知，　　彼去涅槃遠，　於忿已知者，　　去涅槃不遙。",
        "from": "T17n0765_002:0669a13_4",
        "context_with_next_sentence": true
    },
    {
        "source_sentence": "　我觀諸有情，　　由忿之所染，　還來墮惡趣，　　受生死輪迴。",
        "from": "T17n0765_002:0669a17_0",
        "context_with_next_sentence": true
    },
    {
        "source_sentence": "　若能正了知，　　永斷此忿者，　得上沙門果，　　畢竟不受生。」",
        "from": "T17n0765_002:0669a19_0",
        "context_with_next_sentence": true
    },
    {
        "source_sentence": "吾從世尊聞如是語：「苾芻當知！",
        "from": "T17n0765_002:0669a21_0",
        "context_with_next_sentence": true
    },
    {
        "source_sentence": "若有於恨未如實知、未正遍知、未能永斷，彼於自心未離恨故，不能通達、不能遍知、不能等覺、不能涅槃、不能證得無上安樂。",
        "from": "T17n0765_002:0669a21_1",
        "context_with_next_sentence": true
    },
    {
        "source_sentence": "若有於恨已如實知、已正遍知、已能永斷，彼於自心已離恨故，即能通達、即能遍知、即能等覺、即能涅槃、即能證得無上安樂。",
        "from": "T17n0765_002:0669a24_2",
        "context_with_next_sentence": true
    },
    {
        "source_sentence": "是故於恨應如實知、應正遍知、應求永斷，於佛法中當修梵行。」",
        "from": "T17n0765_002:0669a27_3",
        "context_with_next_sentence": true
    },
    {
        "source_sentence": "爾時，世尊重攝上義而說頌曰：「若於恨未知，　　彼去涅槃遠，　於恨已知者，　　去涅槃不遙。",
        "from": "T17n0765_002:0669a28_4",
        "context_with_next_sentence": true
    },
    {
        "source_sentence": "　我觀諸有情，　　由恨之所染，　還來墮惡趣，　　受生死輪迴。",
        "from": "T17n0765_002:0669b03_0",
        "context_with_next_sentence": true
    },
    {
        "source_sentence": "　若能正了知，　　永斷此恨者，　得上沙門果，　　畢竟不受生。」",
        "from": "T17n0765_002:0669b05_0",
        "context_with_next_sentence": true
    },
    {
        "source_sentence": "吾從世尊聞如是語：「苾芻當知！",
        "from": "T17n0765_002:0669b07_0",
        "context_with_next_sentence": true
    },
    {
        "source_sentence": "若有於嫉未如實知、未正遍知、未能永斷，彼於自心未離嫉故，不能通達、不能遍知、不能等覺、不能涅槃、不能證得無上安樂。",
        "from": "T17n0765_002:0669b07_1",
        "context_with_next_sentence": true
    },
    {
        "source_sentence": "若有於嫉已如實知、已正遍知、已能永斷，彼於自心已離嫉故，即能通達、即能遍知、即能等覺、即能涅槃、即能證得無上安樂。",
        "from": "T17n0765_002:0669b10_2",
        "context_with_next_sentence": true
    },
    {
        "source_sentence": "是故於嫉應如實知、應正遍知、應求永斷，於佛法中當修梵行。」",
        "from": "T17n0765_002:0669b13_3",
        "context_with_next_sentence": true
    },
    {
        "source_sentence": "爾時，世尊重攝上義而說頌曰：「若於嫉未知，　　彼去涅槃遠，　於嫉已知者，　　去涅槃不遙。",
        "from": "T17n0765_002:0669b14_4",
        "context_with_next_sentence": true
    },
    {
        "source_sentence": "　我觀諸有情，　　由嫉之所染，　還來墮惡趣，　　受生死輪迴。",
        "from": "T17n0765_002:0669b18_0",
        "context_with_next_sentence": true
    },
    {
        "source_sentence": "　若能正了知，　　永斷此嫉者，　得上沙門果，　　畢竟不受生。」",
        "from": "T17n0765_002:0669b20_0",
        "context_with_next_sentence": true
    },
    {
        "source_sentence": "吾從世尊聞如是語：「苾芻當知！",
        "from": "T17n0765_002:0669b22_0",
        "context_with_next_sentence": true
    },
    {
        "source_sentence": "若有於慳未如實知、未正遍知、未能永斷，彼於自心未離慳故，不能通達、不能遍知、不能等覺、不能涅槃、不能證得無上安樂。",
        "from": "T17n0765_002:0669b22_1",
        "context_with_next_sentence": true
    },
    {
        "source_sentence": "若有於慳已如實知、已正遍知、已能永斷，彼於自心已離慳故，即能通達、即能遍知、即能等覺、即能涅槃、即能證得無上安樂。",
        "from": "T17n0765_002:0669b25_2",
        "context_with_next_sentence": true
    },
    {
        "source_sentence": "是故於慳應如實知、應正遍知、應求永斷，於佛法中當修梵行。」",
        "from": "T17n0765_002:0669b28_3",
        "context_with_next_sentence": true
    },
    {
        "source_sentence": "爾時，世尊重攝上義而說頌曰：「若於慳未知，　　彼去涅槃遠，　於慳已知者，　　去涅槃不遙。",
        "from": "T17n0765_002:0669b29_4",
        "context_with_next_sentence": true
    },
    {
        "source_sentence": "　我觀諸有情，　　由慳之所染，　還來墮惡趣，　　受生死輪迴。",
        "from": "T17n0765_002:0669c04_0",
        "context_with_next_sentence": true
    },
    {
        "source_sentence": "　若能正了知，　　永斷此慳者，　得上沙門果，　　畢竟不受生。」",
        "from": "T17n0765_002:0669c06_0",
        "context_with_next_sentence": true
    },
    {
        "source_sentence": "吾從世尊聞如是語：「苾芻當知！",
        "from": "T17n0765_002:0669c08_0",
        "context_with_next_sentence": true
    },
    {
        "source_sentence": "若有於耽未如實知、未正遍知、未能永斷，彼於自心未離耽故，不能通達、不能遍知、不能等覺、不能涅槃、不能證得無上安樂。",
        "from": "T17n0765_002:0669c08_1",
        "context_with_next_sentence": true
    },
    {
        "source_sentence": "若有於耽已如實知、已正遍知、已能永斷，彼於自心已離耽故，即能通達、即能遍知、即能等覺、即能涅槃、即能證得無上安樂。",
        "from": "T17n0765_002:0669c11_2",
        "context_with_next_sentence": true
    },
    {
        "source_sentence": "是故於耽應如實知、應正遍知、應求永斷，於佛法中當修梵行。」",
        "from": "T17n0765_002:0669c14_3",
        "context_with_next_sentence": true
    },
    {
        "source_sentence": "爾時，世尊重攝上義而說頌曰：「若於耽未知，　　彼去涅槃遠，　於耽已知者，　　去涅槃不遙。",
        "from": "T17n0765_002:0669c15_4",
        "context_with_next_sentence": true
    },
    {
        "source_sentence": "　我觀諸有情，　　由耽之所染，　還來墮惡趣，　　受生死輪迴。",
        "from": "T17n0765_002:0669c19_0",
        "context_with_next_sentence": true
    },
    {
        "source_sentence": "　若能正了知，　　永斷此耽者，　得上沙門果，　　畢竟不受生。」",
        "from": "T17n0765_002:0669c21_0",
        "context_with_next_sentence": true
    },
    {
        "source_sentence": "吾從世尊聞如是語：「苾芻當知！",
        "from": "T17n0765_002:0669c23_0",
        "context_with_next_sentence": true
    },
    {
        "source_sentence": "若有於慢未如實知、未正遍知、未能永斷，彼於自心未離慢故，不能通達、不能遍知、不能等覺、不能涅槃、不能證得無上安樂。",
        "from": "T17n0765_002:0669c23_1",
        "context_with_next_sentence": true
    },
    {
        "source_sentence": "若有於慢已如實知、已正遍知、已能永斷，彼於自心已離慢故，即能通達、即能遍知、即能等覺、即能涅槃、即能證得無上安樂。",
        "from": "T17n0765_002:0669c26_2",
        "context_with_next_sentence": true
    },
    {
        "source_sentence": "是故於慢應如實知、應正遍知、應求永斷，於佛法中當修梵行。」",
        "from": "T17n0765_002:0669c29_3",
        "context_with_next_sentence": true
    },
    {
        "source_sentence": "爾時，世尊重攝上義而說頌曰：「若於慢未知，　　彼去涅槃遠，　於慢已知者，　　去涅槃不遙。",
        "from": "T17n0765_002:0670a01_4",
        "context_with_next_sentence": true
    },
    {
        "source_sentence": "　我觀諸有情，　　由慢之所染，　還來墮惡趣，　　受生死輪迴。",
        "from": "T17n0765_002:0670a05_0",
        "context_with_next_sentence": true
    },
    {
        "source_sentence": "　若能正了知，　　永斷此慢者，　得上沙門果，　　畢竟不受生。」",
        "from": "T17n0765_002:0670a07_0",
        "context_with_next_sentence": true
    },
    {
        "source_sentence": "吾從世尊聞如是語：「苾芻當知！",
        "from": "T17n0765_002:0670a09_0",
        "context_with_next_sentence": true
    },
    {
        "source_sentence": "若有於害未如實知、未正遍知、未能永斷，彼於自心未離害故，不能通達、不能遍知、不能等覺、不能涅槃、不能證得無上安樂。",
        "from": "T17n0765_002:0670a09_1",
        "context_with_next_sentence": true
    },
    {
        "source_sentence": "若有於害已如實知、已正遍知、已能永斷，彼於自心已離害故，即能通達、即能遍知、即能等覺、即能涅槃、即能證得無上安樂。",
        "from": "T17n0765_002:0670a12_2",
        "context_with_next_sentence": true
    },
    {
        "source_sentence": "是故於害應如實知、應正遍知、應求永斷，於佛法中當修梵行。」",
        "from": "T17n0765_002:0670a15_3",
        "context_with_next_sentence": true
    },
    {
        "source_sentence": "爾時，世尊重攝上義而說頌曰：「若於害未知，　　彼去涅槃遠，　於害已知者，　　去涅槃不遙。",
        "from": "T17n0765_002:0670a16_4",
        "context_with_next_sentence": true
    },
    {
        "source_sentence": "　我觀諸有情，　　由害之所染，　還來墮惡趣，　　受生死輪迴。",
        "from": "T17n0765_002:0670a20_0",
        "context_with_next_sentence": true
    },
    {
        "source_sentence": "　若能正了知，　　永斷此害者，　得上沙門果，　　畢竟不受生。」",
        "from": "T17n0765_002:0670a22_0",
        "context_with_next_sentence": true
    },
    {
        "source_sentence": "吾從世尊聞如是語：「苾芻當知！",
        "from": "T17n0765_002:0670a24_0",
        "context_with_next_sentence": true
    },
    {
        "source_sentence": "若於一切未如實知、未正遍知、未能永斷，彼於自心未離一切故，不能通達、不能遍知、不能等覺、不能涅槃、不能證得無上安樂。",
        "from": "T17n0765_002:0670a24_1",
        "context_with_next_sentence": true
    },
    {
        "source_sentence": "若於一切已如實知、已正遍知、已能永斷，彼於自心已離一切故，即能通達、即能遍知、即能等覺、即能涅槃、即能證得無上安樂。",
        "from": "T17n0765_002:0670a27_2",
        "context_with_next_sentence": true
    },
    {
        "source_sentence": "故於一切應如實知、應正遍知、應求永斷，於佛法中當修梵行。」",
        "from": "T17n0765_002:0670b01_3",
        "context_with_next_sentence": true
    },
    {
        "source_sentence": "爾時，世尊重攝此義而說頌曰：「若一切未知，　　彼去涅槃遠，　一切已知者，　　去涅槃不遙。",
        "from": "T17n0765_002:0670b02_4",
        "context_with_next_sentence": true
    },
    {
        "source_sentence": "　我觀諸有情，　　由一切所染，　還來墮惡趣，　　受生死輪迴。」",
        "from": "T17n0765_002:0670b06_0",
        "context_with_next_sentence": true
    },
    {
        "source_sentence": "重攝前經嗢拕南曰：　貪、恚及愚癡　　覆藏、惱、忿、恨　嫉、慳與耽嗜　　慢、害、將一切吾從世尊聞如是語：「苾芻當知！",
        "from": "T17n0765_002:0670b08_0",
        "context_with_next_sentence": true
    },
    {
        "source_sentence": "一切修習福業事中，慈心解脫最為第一。",
        "from": "T17n0765_002:0670b11_1",
        "context_with_next_sentence": true
    },
    {
        "source_sentence": "所以者何？",
        "from": "T17n0765_002:0670b12_2",
        "context_with_next_sentence": true
    },
    {
        "source_sentence": "慈心解脫威德熾盛，映蔽一切諸福業事。",
        "from": "T17n0765_002:0670b12_3",
        "context_with_next_sentence": true
    },
    {
        "source_sentence": "以彼諸事所有威德，欲比所修慈心解脫，十六分中亦不及一。",
        "from": "T17n0765_002:0670b13_4",
        "context_with_next_sentence": true
    },
    {
        "source_sentence": "苾芻當知！",
        "from": "T17n0765_002:0670b15_5",
        "context_with_next_sentence": true
    },
    {
        "source_sentence": "譬如小大諸國王中，轉輪聖王最為第一。",
        "from": "T17n0765_002:0670b15_6",
        "context_with_next_sentence": true
    },
    {
        "source_sentence": "所以者何？",
        "from": "T17n0765_002:0670b16_7",
        "context_with_next_sentence": true
    },
    {
        "source_sentence": "轉輪聖王威德熾盛，映蔽一切小大諸王。",
        "from": "T17n0765_002:0670b16_8",
        "context_with_next_sentence": true
    },
    {
        "source_sentence": "以彼諸王所有威德比轉輪王，十六分中亦不及一。",
        "from": "T17n0765_002:0670b17_9",
        "context_with_next_sentence": true
    },
    {
        "source_sentence": "諸福業事亦復如是，欲比所修慈心解脫，十六分中亦不及一。",
        "from": "T17n0765_002:0670b18_10",
        "context_with_next_sentence": true
    },
    {
        "source_sentence": "又如小大諸星之中，其滿月輪最為第一。",
        "from": "T17n0765_002:0670b20_11",
        "context_with_next_sentence": true
    },
    {
        "source_sentence": "所以者何？",
        "from": "T17n0765_002:0670b21_12",
        "context_with_next_sentence": true
    },
    {
        "source_sentence": "是滿月輪威光熾盛，映蔽一切小大諸星。",
        "from": "T17n0765_002:0670b21_13",
        "context_with_next_sentence": true
    },
    {
        "source_sentence": "以彼諸星所有威光比滿月輪，十六分中亦不及一。",
        "from": "T17n0765_002:0670b22_14",
        "context_with_next_sentence": true
    },
    {
        "source_sentence": "諸福業事亦復如是，欲比所修慈心解脫，十六分中亦不及一。」",
        "from": "T17n0765_002:0670b23_15",
        "context_with_next_sentence": true
    },
    {
        "source_sentence": "爾時，世尊重攝此義而說頌曰：「一切福業事，　　比慈心解脫，　於十六分中，　　亦不能及一。",
        "from": "T17n0765_002:0670b25_16",
        "context_with_next_sentence": true
    },
    {
        "source_sentence": "　於一有情所，　　能修慈善心，　其福尚無邊，　　何況於一切！",
        "from": "T17n0765_002:0670b28_0",
        "context_with_next_sentence": true
    },
    {
        "source_sentence": "　諸有大國王，　　威伏於大地，　世間祠施會，　　一切無不為。",
        "from": "T17n0765_002:0670c01_0",
        "context_with_next_sentence": true
    },
    {
        "source_sentence": "　如是祠施福，　　比所修慈心，　於十六分中，　　亦不能及一。",
        "from": "T17n0765_002:0670c03_0",
        "context_with_next_sentence": true
    },
    {
        "source_sentence": "　如轉輪聖帝，　　威德蔽諸王，　亦如滿月輪，　　其光映諸宿。",
        "from": "T17n0765_002:0670c05_0",
        "context_with_next_sentence": true
    },
    {
        "source_sentence": "　如是諸所修，　　一切福業事，　皆為慈善心，　　威德之所覆。",
        "from": "T17n0765_002:0670c07_0",
        "context_with_next_sentence": true
    },
    {
        "source_sentence": "　修慈心解脫，　　若人若非人，　一切諸有情，　　皆不能為害。」",
        "from": "T17n0765_002:0670c09_0",
        "context_with_next_sentence": true
    },
    {
        "source_sentence": "吾從世尊聞如是語：「苾芻當知！",
        "from": "T17n0765_002:0670c11_0",
        "context_with_next_sentence": true
    },
    {
        "source_sentence": "我觀世間無別一法，為諸有學未得心者希求無上安樂果時，作外強緣，如善知識。",
        "from": "T17n0765_002:0670c11_1",
        "context_with_next_sentence": true
    },
    {
        "source_sentence": "所以者何？",
        "from": "T17n0765_002:0670c13_2",
        "context_with_next_sentence": true
    },
    {
        "source_sentence": "彼諸有情因善知識，所求皆遂，謂斷眾惡、修習諸善，得無雜染真淨之身。」",
        "from": "T17n0765_002:0670c13_3",
        "context_with_next_sentence": true
    },
    {
        "source_sentence": "爾時，世尊重攝此義而說頌曰：「我觀諸世間，　　無別有一法，　學未得心者，　　求無上果時，　為作外強緣，　　如彼善知識。",
        "from": "T17n0765_002:0670c15_4",
        "context_with_next_sentence": true
    },
    {
        "source_sentence": "　親近善知識，　　所求無不成，　恭敬受其教，　　無放逸奉行，　速證於涅槃，　　離怖常安樂。」",
        "from": "T17n0765_002:0670c20_0",
        "context_with_next_sentence": true
    },
    {
        "source_sentence": "吾從世尊聞如是語：「苾芻當知！",
        "from": "T17n0765_002:0670c23_0",
        "context_with_next_sentence": true
    },
    {
        "source_sentence": "我觀世間無別一法，為諸有學未得心者希求無上安樂果時，作內強緣，如正作意。",
        "from": "T17n0765_002:0670c23_1",
        "context_with_next_sentence": true
    },
    {
        "source_sentence": "所以者何？",
        "from": "T17n0765_002:0670c25_2",
        "context_with_next_sentence": true
    },
    {
        "source_sentence": "彼諸有情因正作意，所求皆遂，謂斷眾惡、修習諸善，得無雜染真淨之身。」",
        "from": "T17n0765_002:0670c25_3",
        "context_with_next_sentence": true
    },
    {
        "source_sentence": "爾時，世尊重攝此義而說頌曰：「我觀諸世間，　　無別有一法，　學未得心者，　　求無上果時，　為作內強緣，　　如彼正作意。",
        "from": "T17n0765_002:0670c27_4",
        "context_with_next_sentence": true
    },
    {
        "source_sentence": "　修習正作意，　　所求無不成，　如理審觀察，　　無放逸修行，　速證於涅槃，　　離怖常安樂。」",
        "from": "T17n0765_002:0671a03_0",
        "context_with_next_sentence": true
    },
    {
        "source_sentence": "吾從世尊聞如是語：「苾芻當知！",
        "from": "T17n0765_002:0671a06_0",
        "context_with_next_sentence": true
    },
    {
        "source_sentence": "若諸有情能知惠施所感果報明了現前如我知者，必無慳悋纏染其心，設彼唯有所食一摶，要分施他，然後自食。",
        "from": "T17n0765_002:0671a06_1",
        "context_with_next_sentence": true
    },
    {
        "source_sentence": "以不知故，為諸慳悋纏染其心，雖有無量飲食、財寶而不施他，唯自食用。",
        "from": "T17n0765_002:0671a09_2",
        "context_with_next_sentence": true
    },
    {
        "source_sentence": "所以者何？",
        "from": "T17n0765_002:0671a10_3",
        "context_with_next_sentence": true
    },
    {
        "source_sentence": "惠施果報生人天中，無量往返受諸快樂。」",
        "from": "T17n0765_002:0671a11_4",
        "context_with_next_sentence": true
    },
    {
        "source_sentence": "爾時，世尊重攝此義而說頌曰：「世間諸有情，　　若了知惠施，　能感大果報，　　明見似如來；　其心必不為，　　慳悋所纏染，　唯有食一摶，　　而亦能分施。",
        "from": "T17n0765_002:0671a12_5",
        "context_with_next_sentence": true
    },
    {
        "source_sentence": "　由不知施果，　　明見似如來，　雖有多財食，　　慳悋不能捨。",
        "from": "T17n0765_002:0671a17_0",
        "context_with_next_sentence": true
    },
    {
        "source_sentence": "　若於凡聖田，　　三時心喜施，　感人天果報，　　往返量無邊。」",
        "from": "T17n0765_002:0671a19_0",
        "context_with_next_sentence": true
    },
    {
        "source_sentence": "吾從世尊聞如是語：「苾芻當知！",
        "from": "T17n0765_002:0671a21_0",
        "context_with_next_sentence": true
    },
    {
        "source_sentence": "若諸有情能知犯戒所感果報明了現前如我知者，行住坐臥皆不能安，言笑飲食都無思念，其心驚惶狂亂吐血，身形萎悴如被刈蘆。",
        "from": "T17n0765_002:0671a21_1",
        "context_with_next_sentence": true
    },
    {
        "source_sentence": "以不知故，安然無畏。",
        "from": "T17n0765_002:0671a24_2",
        "context_with_next_sentence": true
    },
    {
        "source_sentence": "所以者何？",
        "from": "T17n0765_002:0671a25_3",
        "context_with_next_sentence": true
    },
    {
        "source_sentence": "諸犯戒罪能感惡趣，增上猛利諸苦果報。」",
        "from": "T17n0765_002:0671a25_4",
        "context_with_next_sentence": true
    },
    {
        "source_sentence": "爾時，世尊重攝此義而說頌曰：「世間諸有情，　　若了知犯戒，　能感苦果報，　　明見似如來；　四威儀不安，　　不思言笑等，　心驚狂吐血，　　身悴如刈蘆。",
        "from": "T17n0765_002:0671a26_5",
        "context_with_next_sentence": true
    },
    {
        "source_sentence": "　由不知犯戒，　　能感惡趣苦，　明見似如來，　　安然不驚懼。",
        "from": "T17n0765_002:0671b03_0",
        "context_with_next_sentence": true
    },
    {
        "source_sentence": "　諸有犯戒人，　　定墮於惡趣，　受增上猛利，　　苦果報無邊。」",
        "from": "T17n0765_002:0671b05_0",
        "context_with_next_sentence": true
    },
    {
        "source_sentence": "吾從世尊聞如是語：「苾芻當知！",
        "from": "T17n0765_002:0671b07_0",
        "context_with_next_sentence": true
    },
    {
        "source_sentence": "若諸有情能知持戒所感果報明了現前如我知者，彼於自身深生厭離、欣樂當來，堅持禁戒。",
        "from": "T17n0765_002:0671b07_1",
        "context_with_next_sentence": true
    },
    {
        "source_sentence": "以不知故，樂著自身，毀犯禁戒。",
        "from": "T17n0765_002:0671b09_2",
        "context_with_next_sentence": true
    },
    {
        "source_sentence": "所以者何？",
        "from": "T17n0765_002:0671b10_3",
        "context_with_next_sentence": true
    },
    {
        "source_sentence": "諸持戒福能感善趣，增上猛利諸樂果報。」",
        "from": "T17n0765_002:0671b10_4",
        "context_with_next_sentence": true
    },
    {
        "source_sentence": "爾時，世尊重攝此義而說頌曰：「世間諸有情，　　若了知持戒，　能感樂果報，　　明見似如來；　便於不淨身，　　深能生厭離，　求當來勝果，　　堅守淨尸羅。",
        "from": "T17n0765_002:0671b11_5",
        "context_with_next_sentence": true
    },
    {
        "source_sentence": "　由不知持戒，　　能感善趣樂，　明見似如來，　　故毀犯淨戒。",
        "from": "T17n0765_002:0671b17_0",
        "context_with_next_sentence": true
    },
    {
        "source_sentence": "　諸有持戒人，　　得生於善趣，　受天諸妙樂，　　證無上涅槃。」",
        "from": "T17n0765_002:0671b19_0",
        "context_with_next_sentence": true
    },
    {
        "source_sentence": "吾從世尊聞如是語：「苾芻當知！",
        "from": "T17n0765_002:0671b21_0",
        "context_with_next_sentence": true
    },
    {
        "source_sentence": "若諸有情知而妄語，無慚、無愧、無改悔心，我說彼於惡不善業無不能造。」",
        "from": "T17n0765_002:0671b21_1",
        "context_with_next_sentence": true
    },
    {
        "source_sentence": "爾時，世尊重攝此義而說頌曰：「知而故妄語，　　無慚愧悔心，　如是諸有情，　　無惡而不造。」",
        "from": "T17n0765_002:0671b23_2",
        "context_with_next_sentence": true
    },
    {
        "source_sentence": "吾從世尊聞如是語：「苾芻當知！",
        "from": "T17n0765_002:0671b27_0",
        "context_with_next_sentence": true
    },
    {
        "source_sentence": "若諸有情知而妄語，深生慚愧有改悔心，我說彼於白淨善法無不能造。」",
        "from": "T17n0765_002:0671b27_1",
        "context_with_next_sentence": true
    },
    {
        "source_sentence": "爾時，世尊重攝此義而說頌曰：「知而故妄語，　　有慚愧悔心，　如是諸有情，　　無善而不造。",
        "from": "T17n0765_002:0671b29_2",
        "context_with_next_sentence": true
    },
    {
        "source_sentence": "　精勤不放逸，　　如說正修行，　得無上涅槃，　　永離諸怖畏。」",
        "from": "T17n0765_002:0671c04_0",
        "context_with_next_sentence": true
    },
    {
        "source_sentence": "吾從世尊聞如是語：「苾芻當知！",
        "from": "T17n0765_002:0671c06_0",
        "context_with_next_sentence": true
    },
    {
        "source_sentence": "有一最勝補特伽羅，彼於世間若不出現，無量有情退失聖慧。",
        "from": "T17n0765_002:0671c06_1",
        "context_with_next_sentence": true
    },
    {
        "source_sentence": "云何為一補特伽羅？",
        "from": "T17n0765_002:0671c08_2",
        "context_with_next_sentence": true
    },
    {
        "source_sentence": "所謂如來、應、正等覺。",
        "from": "T17n0765_002:0671c08_3",
        "context_with_next_sentence": true
    },
    {
        "source_sentence": "所以者何？",
        "from": "T17n0765_002:0671c09_4",
        "context_with_next_sentence": true
    },
    {
        "source_sentence": "若諸如來、應、正等覺不現世間，無能宣說修聖慧法，故諸有情退失聖慧。",
        "from": "T17n0765_002:0671c09_5",
        "context_with_next_sentence": true
    },
    {
        "source_sentence": "苾芻當知！",
        "from": "T17n0765_002:0671c10_6",
        "context_with_next_sentence": true
    },
    {
        "source_sentence": "諸有退失親友財位，名小退失；退失聖慧，名大退失。",
        "from": "T17n0765_002:0671c11_7",
        "context_with_next_sentence": true
    },
    {
        "source_sentence": "所以者何？",
        "from": "T17n0765_002:0671c12_8",
        "context_with_next_sentence": true
    },
    {
        "source_sentence": "若諸有情退失聖慧，於現法中多諸憂苦，無喜樂住，有災有患有惱有燒，及於當來長夜受苦，及受種種猛利災害，增長血滴，常遊死路，數墮地獄、餓鬼、傍生、阿素洛趣，數受人天生死憂苦。",
        "from": "T17n0765_002:0671c12_9",
        "context_with_next_sentence": true
    },
    {
        "source_sentence": "所以者何？",
        "from": "T17n0765_002:0671c16_10",
        "context_with_next_sentence": true
    },
    {
        "source_sentence": "由彼有情於其聖慧未能隨覺、未能通達，故於六趣生死輪迴。",
        "from": "T17n0765_002:0671c17_11",
        "context_with_next_sentence": true
    },
    {
        "source_sentence": "若諸有情證得聖慧，便能出離正盡苦邊。",
        "from": "T17n0765_002:0671c18_12",
        "context_with_next_sentence": true
    },
    {
        "source_sentence": "是故汝等應如是學：我當云何修習聖慧令不退失？",
        "from": "T17n0765_002:0671c19_13",
        "context_with_next_sentence": true
    },
    {
        "source_sentence": "我當云何於諸聖慧隨覺通達？",
        "from": "T17n0765_002:0671c20_14",
        "context_with_next_sentence": true
    },
    {
        "source_sentence": "汝等苾芻，應如是學。」",
        "from": "T17n0765_002:0671c21_15",
        "context_with_next_sentence": true
    },
    {
        "source_sentence": "爾時，世尊重攝此義而說頌曰：「如來不出現，　　世間諸有情，　無救無歸依，　　皆退失聖慧。",
        "from": "T17n0765_002:0671c21_16",
        "context_with_next_sentence": true
    },
    {
        "source_sentence": "　失親友財位，　　是名小退失，　若失真聖慧，　　是名大退失。",
        "from": "T17n0765_002:0671c25_0",
        "context_with_next_sentence": true
    },
    {
        "source_sentence": "　我觀諸世間，　　失無上聖慧，　輪轉於生死，　　受諸名色身。",
        "from": "T17n0765_002:0671c27_0",
        "context_with_next_sentence": true
    },
    {
        "source_sentence": "　彼於現法中，　　有苦無上樂，　於當來長夜，　　久生死輪迴。",
        "from": "T17n0765_002:0671c29_0",
        "context_with_next_sentence": true
    },
    {
        "source_sentence": "　若欲求聖慧，　　正盡眾苦邊，　當願諸如來，　　數出現於世。」",
        "from": "T17n0765_002:0672a02_0",
        "context_with_next_sentence": true
    },
    {
        "source_sentence": "吾從世尊聞如是語：「苾芻當知！",
        "from": "T17n0765_002:0672a04_0",
        "context_with_next_sentence": true
    },
    {
        "source_sentence": "有一最勝補特伽羅，彼於世間若出現者，無量有情增長聖慧。",
        "from": "T17n0765_002:0672a04_1",
        "context_with_next_sentence": true
    },
    {
        "source_sentence": "云何為一補特伽羅？",
        "from": "T17n0765_002:0672a06_2",
        "context_with_next_sentence": true
    },
    {
        "source_sentence": "所謂如來、應、正等覺。",
        "from": "T17n0765_002:0672a06_3",
        "context_with_next_sentence": true
    },
    {
        "source_sentence": "所以者何？",
        "from": "T17n0765_002:0672a07_4",
        "context_with_next_sentence": true
    },
    {
        "source_sentence": "若諸如來、應、正等覺出現世間，有能宣說修聖慧法，令諸有情增長聖慧。",
        "from": "T17n0765_002:0672a07_5",
        "context_with_next_sentence": true
    },
    {
        "source_sentence": "苾芻當知！",
        "from": "T17n0765_002:0672a09_0",
        "context_with_next_sentence": true
    },
    {
        "source_sentence": "諸有增長親友財位，名小增長；增長聖慧，名大增長。",
        "from": "T17n0765_002:0672a09_1",
        "context_with_next_sentence": true
    },
    {
        "source_sentence": "所以者何？",
        "from": "T17n0765_002:0672a10_2",
        "context_with_next_sentence": true
    },
    {
        "source_sentence": "若諸有情增長聖慧，於現法中多諸喜樂，無憂苦住，無災無患無惱無燒，不於當來長夜受苦，不受種種猛利災害，不增血滴，不遊死路，不墮地獄、餓鬼、傍生、阿素洛趣，不受人天生死憂苦。",
        "from": "T17n0765_002:0672a10_3",
        "context_with_next_sentence": true
    },
    {
        "source_sentence": "所以者何？",
        "from": "T17n0765_002:0672a15_0",
        "context_with_next_sentence": true
    },
    {
        "source_sentence": "由彼有情於其聖慧已能隨覺，已能通達，不於六趣生死輪迴。",
        "from": "T17n0765_002:0672a15_1",
        "context_with_next_sentence": true
    },
    {
        "source_sentence": "若諸有情未增聖慧，無能出離正盡苦邊。",
        "from": "T17n0765_002:0672a16_2",
        "context_with_next_sentence": true
    },
    {
        "source_sentence": "是故汝等應如是學：我當云何修習聖慧令其增長？",
        "from": "T17n0765_002:0672a17_3",
        "context_with_next_sentence": true
    },
    {
        "source_sentence": "我當云何於諸聖慧隨覺通達？",
        "from": "T17n0765_002:0672a18_4",
        "context_with_next_sentence": true
    },
    {
        "source_sentence": "汝等苾芻，應如是學。」",
        "from": "T17n0765_002:0672a19_5",
        "context_with_next_sentence": true
    },
    {
        "source_sentence": "爾時，世尊重攝此義而說頌曰：「如來若出現，　　世間諸有情，　有救有歸依，　　皆增長聖慧。",
        "from": "T17n0765_002:0672a20_0",
        "context_with_next_sentence": true
    },
    {
        "source_sentence": "　得親友財位，　　是名小增長，　若得真聖慧，　　是名大增長。",
        "from": "T17n0765_002:0672a23_0",
        "context_with_next_sentence": true
    },
    {
        "source_sentence": "　我觀諸世間，　　得無上聖慧，　不流轉生死，　　定取於涅槃。",
        "from": "T17n0765_002:0672a25_0",
        "context_with_next_sentence": true
    },
    {
        "source_sentence": "　彼於現法中，　　離苦常安樂，　於當來長夜，　　離生死輪迴。",
        "from": "T17n0765_002:0672a27_0",
        "context_with_next_sentence": true
    },
    {
        "source_sentence": "　若欲增聖慧，　　正盡眾苦邊，　當願佛世尊，　　長久住於世。」",
        "from": "T17n0765_002:0672a29_0",
        "context_with_next_sentence": true
    },
    {
        "source_sentence": "吾從世尊聞如是語：「苾芻當知！",
        "from": "T17n0765_002:0672b02_0",
        "context_with_next_sentence": true
    },
    {
        "source_sentence": "世有一法於生長時，令諸有情愚癡增益、顛倒堅固、垢穢隨增、惡趣成滿，與多眾生為不利益、為不安樂，令諸世間人天大眾，無義無利、增長憂苦。",
        "from": "T17n0765_002:0672b02_1",
        "context_with_next_sentence": true
    },
    {
        "source_sentence": "云何一法？",
        "from": "T17n0765_002:0672b06_2",
        "context_with_next_sentence": true
    },
    {
        "source_sentence": "所謂邪見。",
        "from": "T17n0765_002:0672b06_3",
        "context_with_next_sentence": true
    },
    {
        "source_sentence": "所以者何？",
        "from": "T17n0765_002:0672b06_4",
        "context_with_next_sentence": true
    },
    {
        "source_sentence": "由邪見故，令諸有情愚癡增益、顛倒堅固、垢穢隨增、惡趣成滿，與多眾生為不利益、為不安樂，令諸世間人天大眾，無義無利、增長憂苦。",
        "from": "T17n0765_002:0672b06_5",
        "context_with_next_sentence": true
    },
    {
        "source_sentence": "如是名為世有一法於生長時，令諸有情愚癡增益，廣說乃至令諸世間人天大眾，無義無利、增長憂苦。」",
        "from": "T17n0765_002:0672b09_6",
        "context_with_next_sentence": true
    },
    {
        "source_sentence": "爾時，世尊重攝此義而說頌曰：「邪見生長時，　　令愚癡增益，　及顛倒堅固，　　諸垢穢隨增，　成滿諸惡趣，　　為無利樂等。",
        "from": "T17n0765_002:0672b12_7",
        "context_with_next_sentence": true
    },
    {
        "source_sentence": "　邪見害愚夫，　　如火燒眾物。」",
        "from": "T17n0765_002:0672b17_0",
        "context_with_next_sentence": true
    },
    {
        "source_sentence": "吾從世尊聞如是語：「苾芻當知！",
        "from": "T17n0765_002:0672b18_0",
        "context_with_next_sentence": true
    },
    {
        "source_sentence": "世有一法於生長時，令諸有情愚癡損減、顛倒除滅、淨法隨增，脫諸惡趣、善趣成滿，與多眾生為大利益、為大安樂，令諸世間人天大眾，有義有利、增長喜樂。",
        "from": "T17n0765_002:0672b18_1",
        "context_with_next_sentence": true
    },
    {
        "source_sentence": "云何一法？",
        "from": "T17n0765_002:0672b22_2",
        "context_with_next_sentence": true
    },
    {
        "source_sentence": "所謂正見。",
        "from": "T17n0765_002:0672b22_3",
        "context_with_next_sentence": true
    },
    {
        "source_sentence": "所以者何？",
        "from": "T17n0765_002:0672b22_4",
        "context_with_next_sentence": true
    },
    {
        "source_sentence": "由正見故，令諸有情愚癡損減、顛倒除滅、淨法隨增，脫諸惡趣、善趣成滿，與多眾生為大利益、為大安樂，令諸世間人天大眾，有義有利、增長喜樂。",
        "from": "T17n0765_002:0672b23_5",
        "context_with_next_sentence": true
    },
    {
        "source_sentence": "如是名為世有一法於生長時，令諸有情愚癡損減，廣說乃至令諸世間人天大眾，有義有利、增長喜樂。」",
        "from": "T17n0765_002:0672b26_6",
        "context_with_next_sentence": true
    },
    {
        "source_sentence": "爾時，世尊重攝此義而說頌曰：「正見生長時，　　令愚癡損減，　及顛倒除滅，　　諸淨法隨增，　脫惡滿善趣，　　為有利樂等。",
        "from": "T17n0765_002:0672b28_7",
        "context_with_next_sentence": true
    },
    {
        "source_sentence": "　正見現在前，　　速證涅槃樂。」",
        "from": "T17n0765_002:0672c04_0",
        "context_with_next_sentence": true
    },
    {
        "source_sentence": "吾從世尊聞如是語：「苾芻當知！",
        "from": "T17n0765_002:0672c05_0",
        "context_with_next_sentence": true
    },
    {
        "source_sentence": "我觀世間無別一法，速疾迴轉，猶如其心。",
        "from": "T17n0765_002:0672c05_1",
        "context_with_next_sentence": true
    },
    {
        "source_sentence": "所以者何？",
        "from": "T17n0765_002:0672c06_2",
        "context_with_next_sentence": true
    },
    {
        "source_sentence": "是心於境速疾迴轉，世出、世間無可為喻，汝等應取如是心相。",
        "from": "T17n0765_002:0672c06_3",
        "context_with_next_sentence": true
    },
    {
        "source_sentence": "善取相已，應善思惟；善思惟已，應善觀察；善觀察已，應善安住；善安住已，若不覺有內貪欲纏，汝等復應審諦觀察：我今為有內貪欲纏而不覺耶？",
        "from": "T17n0765_002:0672c08_4",
        "context_with_next_sentence": true
    },
    {
        "source_sentence": "我今為無內貪欲纏而不覺耶？",
        "from": "T17n0765_002:0672c11_5",
        "context_with_next_sentence": true
    },
    {
        "source_sentence": "「審觀察已，復應作意思惟隨一可愛境相。",
        "from": "T17n0765_002:0672c12_6",
        "context_with_next_sentence": true
    },
    {
        "source_sentence": "如是作意思惟隨一可愛相時，若心隨順趣向喜樂可愛境相，當知此心隨順諸欲、違背出離。",
        "from": "T17n0765_002:0672c13_7",
        "context_with_next_sentence": true
    },
    {
        "source_sentence": "汝等爾時應自覺了：我今猶有內貪欲纏而不能覺，非為無有；我今未斷五欲貪纏，所證與前未有差別；我今猶未證所修果。",
        "from": "T17n0765_002:0672c15_8",
        "context_with_next_sentence": true
    },
    {
        "source_sentence": "譬如有人於駛流水，牽重船筏逆上而行，此人爾時多用功力，若暫懈慢便順下流。",
        "from": "T17n0765_002:0672c18_9",
        "context_with_next_sentence": true
    },
    {
        "source_sentence": "如是汝等，思惟隨一可愛相時，若心隨順趣向喜樂可愛境相，當知此心隨順諸欲、違背出離。",
        "from": "T17n0765_002:0672c20_10",
        "context_with_next_sentence": true
    },
    {
        "source_sentence": "汝等爾時應自覺了：我今猶有內貪欲纏而不能覺，非為無有。",
        "from": "T17n0765_002:0672c22_11",
        "context_with_next_sentence": true
    },
    {
        "source_sentence": "我今未斷五欲貪纏，所證與前未有差別；我今猶未證所修果。",
        "from": "T17n0765_002:0672c23_12",
        "context_with_next_sentence": true
    },
    {
        "source_sentence": "「汝等作意思惟隨一可愛相時，若心隨順趣向憙樂出離之相，當知此心隨順出離、違背諸欲。",
        "from": "T17n0765_002:0672c25_13",
        "context_with_next_sentence": true
    },
    {
        "source_sentence": "汝等爾時應自覺了：我今無有內貪欲纏，非彼猶有而不能覺；我今已斷五欲貪纏，所證與前已有差別；我今已能證所修果。",
        "from": "T17n0765_002:0672c27_14",
        "context_with_next_sentence": true
    },
    {
        "source_sentence": "如以筋羽投置火中，便即焦卷而不舒緩。",
        "from": "T17n0765_002:0673a01_15",
        "context_with_next_sentence": true
    },
    {
        "source_sentence": "如是汝等，思惟隨一可愛相時，若心隨順趣向憙樂出離之相，當知此心隨順出離、違背諸欲。",
        "from": "T17n0765_002:0673a02_16",
        "context_with_next_sentence": true
    },
    {
        "source_sentence": "汝等爾時應自覺了：我今無有內貪欲纏，非彼猶有而不能覺；我今已斷五欲貪纏，所證與前已有差別；我今已能證所修果。",
        "from": "T17n0765_002:0673a04_17",
        "context_with_next_sentence": true
    },
    {
        "source_sentence": "是故汝等應如是學：我當云何善轉自心，令其調伏，違背諸欲，隨順出離？",
        "from": "T17n0765_002:0673a07_18",
        "context_with_next_sentence": true
    },
    {
        "source_sentence": "汝等苾芻，應如是學。」",
        "from": "T17n0765_002:0673a09_19",
        "context_with_next_sentence": true
    },
    {
        "source_sentence": "爾時，世尊重攝此義，而說頌曰：「無別有一法，　　性躁動如心，　難調御難防，　　大仙之所說。",
        "from": "T17n0765_002:0673a09_20",
        "context_with_next_sentence": true
    },
    {
        "source_sentence": "　譬如有智人，　　以火等眾具，　調直於利箭，　　令遠有所中。",
        "from": "T17n0765_002:0673a13_0",
        "context_with_next_sentence": true
    },
    {
        "source_sentence": "　如是諸苾芻，　　應善學方便，　調直於心性，　　令速證涅槃。」",
        "from": "T17n0765_002:0673a15_0",
        "context_with_next_sentence": true
    },
    {
        "source_sentence": "重攝前經嗢拕南曰：　修慈、修二緣　　施、犯戒、持戒　二妄、二聖慧　　邪見、正見、心本事經卷第二",
        "from": "T17n0765_002:0673a17_0",
        "context_with_next_sentence": false
    }
]