[
    {
        "source_sentence": "能斷金剛般若波羅蜜多經論釋",
        "from": "T25n1513_003:0882a06_0",
        "context_with_next_sentence": true
    },
    {
        "source_sentence": "卷下",
        "from": "T25n1513_003:0882a07_0",
        "context_with_next_sentence": true
    },
    {
        "source_sentence": "無著菩薩造頌　世親菩薩釋",
        "from": "T25n1513_003:0882a09_0",
        "context_with_next_sentence": true
    },
    {
        "source_sentence": "三藏法師義淨奉　詔譯",
        "from": "T25n1513_003:0882a10_0",
        "context_with_next_sentence": true
    },
    {
        "source_sentence": "「如來說彼為具相者，此非具相，由此說為具相」，此有何意？",
        "from": "T25n1513_003:0882a11_0",
        "context_with_next_sentence": true
    },
    {
        "source_sentence": "頌曰：　謂於真法身，　　無隨好圓滿，　亦非是具相，　　非身性應知。",
        "from": "T25n1513_003:0882a12_1",
        "context_with_next_sentence": true
    },
    {
        "source_sentence": "　於法身無別，　　非如來無二，　重言其具相，　　由二體皆無。",
        "from": "T25n1513_003:0882a15_0",
        "context_with_next_sentence": true
    },
    {
        "source_sentence": "言法身實不圓滿隨好色身，應知亦不具足眾相，彼無身性故，是謂法身無具相義。",
        "from": "T25n1513_003:0882a17_0",
        "context_with_next_sentence": true
    },
    {
        "source_sentence": "亦非如來無斯二種，所謂色身圓滿及以具相，由斯二種不離法身，是故如來有其相好。",
        "from": "T25n1513_003:0882a18_1",
        "context_with_next_sentence": true
    },
    {
        "source_sentence": "為此重言色身圓滿及以具相，由二皆無故，是故此二亦說為無。",
        "from": "T25n1513_003:0882a20_2",
        "context_with_next_sentence": true
    },
    {
        "source_sentence": "言此非圓滿此亦非具相，亦說為有，以說色身圓滿及具相言故。",
        "from": "T25n1513_003:0882a22_3",
        "context_with_next_sentence": true
    },
    {
        "source_sentence": "斯有何意？",
        "from": "T25n1513_003:0882a23_4",
        "context_with_next_sentence": true
    },
    {
        "source_sentence": "由其法身無此相好，是故名此為如來，色身圓滿及以具相，由與彼身不相離故；法身之性即不如是，然法身非彼自性故。",
        "from": "T25n1513_003:0882a24_5",
        "context_with_next_sentence": true
    },
    {
        "source_sentence": "若言不應以色身圓滿及具相身觀如來者，如何如來有所說法耶？",
        "from": "T25n1513_003:0882a26_6",
        "context_with_next_sentence": true
    },
    {
        "source_sentence": "為答斯難，此即以其惡取而謗於我，由不能解我所說義故。",
        "from": "T25n1513_003:0882a28_7",
        "context_with_next_sentence": true
    },
    {
        "source_sentence": "頌曰：　如來說亦無，　　說二是所執。",
        "from": "T25n1513_003:0882a29_8",
        "context_with_next_sentence": true
    },
    {
        "source_sentence": "何意重言「說法說法」者？",
        "from": "T25n1513_003:0882b02_0",
        "context_with_next_sentence": true
    },
    {
        "source_sentence": "頌云「說二是所執」。",
        "from": "T25n1513_003:0882b02_1",
        "context_with_next_sentence": true
    },
    {
        "source_sentence": "云何為二？",
        "from": "T25n1513_003:0882b02_2",
        "context_with_next_sentence": true
    },
    {
        "source_sentence": "一乃是文，二便是義。",
        "from": "T25n1513_003:0882b03_3",
        "context_with_next_sentence": true
    },
    {
        "source_sentence": "由何所以？",
        "from": "T25n1513_003:0882b03_4",
        "context_with_next_sentence": true
    },
    {
        "source_sentence": "文云「無法可說」。",
        "from": "T25n1513_003:0882b03_5",
        "context_with_next_sentence": true
    },
    {
        "source_sentence": "是名說法耶？",
        "from": "T25n1513_003:0882b04_6",
        "context_with_next_sentence": true
    },
    {
        "source_sentence": "答曰：　由不離法界，　　說亦無自性。",
        "from": "T25n1513_003:0882b04_7",
        "context_with_next_sentence": true
    },
    {
        "source_sentence": "由不離法界外有說法自性可得。",
        "from": "T25n1513_003:0882b06_0",
        "context_with_next_sentence": true
    },
    {
        "source_sentence": "若言無有世尊是能說者，所說之法亦復不離法身，故成非有。",
        "from": "T25n1513_003:0882b06_1",
        "context_with_next_sentence": true
    },
    {
        "source_sentence": "如是甚深之法，如何當有敬信之人？",
        "from": "T25n1513_003:0882b08_2",
        "context_with_next_sentence": true
    },
    {
        "source_sentence": "為除此難，答曰：　能說所說雖甚深，　　然亦非無敬信者。",
        "from": "T25n1513_003:0882b09_0",
        "context_with_next_sentence": true
    },
    {
        "source_sentence": "經云「妙生！",
        "from": "T25n1513_003:0882b11_0",
        "context_with_next_sentence": true
    },
    {
        "source_sentence": "彼非眾生、非非眾生」者，此有何意？",
        "from": "T25n1513_003:0882b11_1",
        "context_with_next_sentence": true
    },
    {
        "source_sentence": "頌曰：　由非眾生非非生，　　非聖聖性相應故。",
        "from": "T25n1513_003:0882b12_0",
        "context_with_next_sentence": true
    },
    {
        "source_sentence": "諸有當能生敬信者，彼非眾生。",
        "from": "T25n1513_003:0882b14_0",
        "context_with_next_sentence": true
    },
    {
        "source_sentence": "由餘眾生不與聖性相應，即與凡夫性相應故。",
        "from": "T25n1513_003:0882b14_1",
        "context_with_next_sentence": true
    },
    {
        "source_sentence": "「非非眾生」者，由與聖性相應故。",
        "from": "T25n1513_003:0882b15_2",
        "context_with_next_sentence": true
    },
    {
        "source_sentence": "此中義者，由彼望其凡夫性故不是眾生，由望聖人性故非非眾生。",
        "from": "T25n1513_003:0882b16_3",
        "context_with_next_sentence": true
    },
    {
        "source_sentence": "何以故？",
        "from": "T25n1513_003:0882b18_0",
        "context_with_next_sentence": true
    },
    {
        "source_sentence": "「眾生眾生者，如來說彼為非眾生」。",
        "from": "T25n1513_003:0882b18_1",
        "context_with_next_sentence": true
    },
    {
        "source_sentence": "此據愚小異生性；「由此說為眾生」者，此據聖人性。",
        "from": "T25n1513_003:0882b18_2",
        "context_with_next_sentence": true
    },
    {
        "source_sentence": "若言如來曾無有法是所覺知者，云何離其後後正知次第而名無上正等覺耶？",
        "from": "T25n1513_003:0882b20_3",
        "context_with_next_sentence": true
    },
    {
        "source_sentence": "為答此難，「非是有法可覺方名無上正覺」。",
        "from": "T25n1513_003:0882b21_4",
        "context_with_next_sentence": true
    },
    {
        "source_sentence": "然由頌曰：　少法無有故，　　無上覺應知，　由法界不增，　　清淨平等性，　及方便無上。",
        "from": "T25n1513_003:0882b22_5",
        "context_with_next_sentence": true
    },
    {
        "source_sentence": "於此乃至無有少法能過故名無上。",
        "from": "T25n1513_003:0882b26_0",
        "context_with_next_sentence": true
    },
    {
        "source_sentence": "又復法界無有增故，其法平等故，名無上上，上性無故。",
        "from": "T25n1513_003:0882b26_1",
        "context_with_next_sentence": true
    },
    {
        "source_sentence": "又復如來法身清淨平等故，其法無不齊等、無有少增，故名無上。",
        "from": "T25n1513_003:0882b28_2",
        "context_with_next_sentence": true
    },
    {
        "source_sentence": "又復其法是無我自相，此即高，高性無，故名無上。",
        "from": "T25n1513_003:0882b29_3",
        "context_with_next_sentence": true
    },
    {
        "source_sentence": "又復於諸方便亦是無上，所有善法皆圓滿故，名為無上。",
        "from": "T25n1513_003:0882c01_4",
        "context_with_next_sentence": true
    },
    {
        "source_sentence": "此餘菩提於諸善法不圓滿故，即此方便實為有上，此乃如來說為非法。",
        "from": "T25n1513_003:0882c02_5",
        "context_with_next_sentence": true
    },
    {
        "source_sentence": "由此說為「善法」者，此有何意？",
        "from": "T25n1513_003:0882c04_6",
        "context_with_next_sentence": true
    },
    {
        "source_sentence": "頌曰：　由漏性非法，　　是故非善法；　由此名為善。",
        "from": "T25n1513_003:0882c05_7",
        "context_with_next_sentence": true
    },
    {
        "source_sentence": "由有漏性彼不是持有漏之相，不能持故，由此說為善法。",
        "from": "T25n1513_003:0882c08_0",
        "context_with_next_sentence": true
    },
    {
        "source_sentence": "由無漏性決定能持，是善性故。",
        "from": "T25n1513_003:0882c09_1",
        "context_with_next_sentence": true
    },
    {
        "source_sentence": "若要以善法獲大菩提者，所有說法亦應不獲菩提，是無記性故。",
        "from": "T25n1513_003:0882c10_0",
        "context_with_next_sentence": true
    },
    {
        "source_sentence": "為遮此難，更言差別之福，答所說法縱令無記終有所得。",
        "from": "T25n1513_003:0882c11_1",
        "context_with_next_sentence": true
    },
    {
        "source_sentence": "頌曰：　說法雖無記，　　非不得應知。",
        "from": "T25n1513_003:0882c12_2",
        "context_with_next_sentence": true
    },
    {
        "source_sentence": "由非離此能得菩提，故知籍斯菩提方契。",
        "from": "T25n1513_003:0882c14_0",
        "context_with_next_sentence": true
    },
    {
        "source_sentence": "頌曰：　由斯一法寶，　　勝彼寶無量。",
        "from": "T25n1513_003:0882c14_1",
        "context_with_next_sentence": true
    },
    {
        "source_sentence": "故此宣說法寶，望前無數妙高無邊之寶，顯福差別，假為第百分亦不能及一者，乃至廣說。",
        "from": "T25n1513_003:0882c17_0",
        "context_with_next_sentence": true
    },
    {
        "source_sentence": "將顯何義？",
        "from": "T25n1513_003:0882c19_1",
        "context_with_next_sentence": true
    },
    {
        "source_sentence": "頌曰：　於諸算勢類，　　因亦有差殊，　尋思於世間，　　喻所不能及。",
        "from": "T25n1513_003:0882c19_2",
        "context_with_next_sentence": true
    },
    {
        "source_sentence": "此言何義？",
        "from": "T25n1513_003:0882c22_0",
        "context_with_next_sentence": true
    },
    {
        "source_sentence": "謂以此福望前福聚，謂是算勢類。",
        "from": "T25n1513_003:0882c22_1",
        "context_with_next_sentence": true
    },
    {
        "source_sentence": "因四種差別，於此世間遍尋思已，無有其喻能比況者。",
        "from": "T25n1513_003:0882c23_0",
        "context_with_next_sentence": true
    },
    {
        "source_sentence": "言由算差別者，始從假為第百分，乃至或為算分不顯差殊。",
        "from": "T25n1513_003:0882c24_1",
        "context_with_next_sentence": true
    },
    {
        "source_sentence": "但言算者，此即應知總攝。",
        "from": "T25n1513_003:0882c25_2",
        "context_with_next_sentence": true
    },
    {
        "source_sentence": "其餘所有算數，或為勢分者，由其勢力有差殊故，如強弱人事不相並；或為比數者，由品類別，言此福類元不比數前之福類，如貴賤人不相比數。",
        "from": "T25n1513_003:0882c26_3",
        "context_with_next_sentence": true
    },
    {
        "source_sentence": "因者明其因，果亦不相干涉故，言彼亦不可與此為因(鄔波尼殺曇譯為因字，如芥子種將比松柏)，於此世間竟無其喻可況於福。",
        "from": "T25n1513_003:0882c29_4",
        "context_with_next_sentence": true
    },
    {
        "source_sentence": "由斯前福望於此福，實為減少皆不足言，故云「乃至譬喻亦不能及」。",
        "from": "T25n1513_003:0883a02_5",
        "context_with_next_sentence": true
    },
    {
        "source_sentence": "若言彼法性相平等故無不平者，即無能度所度；云何如來說脫有情耶？",
        "from": "T25n1513_003:0883a04_6",
        "context_with_next_sentence": true
    },
    {
        "source_sentence": "為除此難，故起後文。",
        "from": "T25n1513_003:0883a06_7",
        "context_with_next_sentence": true
    },
    {
        "source_sentence": "將顯何義？",
        "from": "T25n1513_003:0883a06_8",
        "context_with_next_sentence": true
    },
    {
        "source_sentence": "頌曰：　法界平等故，　　佛不度眾生；　於諸名共聚，　　不在法界外。",
        "from": "T25n1513_003:0883a06_9",
        "context_with_next_sentence": true
    },
    {
        "source_sentence": "凡名有情者，於彼蘊處由名共蘊，不在法界之外，即此法界其性平等，是故曾無有一眾生可是如來之所度脫，此即如何當有我執者。",
        "from": "T25n1513_003:0883a09_0",
        "context_with_next_sentence": true
    },
    {
        "source_sentence": "此有何意？",
        "from": "T25n1513_003:0883a12_1",
        "context_with_next_sentence": true
    },
    {
        "source_sentence": "若言但唯脫其五蘊而已，此即是有所許眾生。",
        "from": "T25n1513_003:0883a12_2",
        "context_with_next_sentence": true
    },
    {
        "source_sentence": "由如是故，頌曰：　若起於法執，　　與我執過同；　定執脫有情，　　是無執妄執。",
        "from": "T25n1513_003:0883a13_3",
        "context_with_next_sentence": true
    },
    {
        "source_sentence": "如云「妙生言：我執者如來說為非執」。",
        "from": "T25n1513_003:0883a16_0",
        "context_with_next_sentence": true
    },
    {
        "source_sentence": "妄執如來說為非生者，是不能生聖法之義。",
        "from": "T25n1513_003:0883a16_1",
        "context_with_next_sentence": true
    },
    {
        "source_sentence": "若言不應以其具相觀於如來，非彼自性故，由是法身自性故。",
        "from": "T25n1513_003:0883a17_2",
        "context_with_next_sentence": true
    },
    {
        "source_sentence": "然彼如來自性法身，可以具相而比知之。",
        "from": "T25n1513_003:0883a19_3",
        "context_with_next_sentence": true
    },
    {
        "source_sentence": "有作斯難。",
        "from": "T25n1513_003:0883a20_4",
        "context_with_next_sentence": true
    },
    {
        "source_sentence": "為除疑意，生起後文。",
        "from": "T25n1513_003:0883a20_5",
        "context_with_next_sentence": true
    },
    {
        "source_sentence": "將顯何義？",
        "from": "T25n1513_003:0883a20_6",
        "context_with_next_sentence": true
    },
    {
        "source_sentence": "頌曰：　不應以色體，　　准如來法身；　勿彼轉輪王，　　與如來齊等。",
        "from": "T25n1513_003:0883a21_7",
        "context_with_next_sentence": true
    },
    {
        "source_sentence": "此則報相之福，亦名具相，由彼成此故，藉其福力得菩提故。",
        "from": "T25n1513_003:0883a24_0",
        "context_with_next_sentence": true
    },
    {
        "source_sentence": "有作是說：此則如來以其具相，現證無上正覺。",
        "from": "T25n1513_003:0883a25_1",
        "context_with_next_sentence": true
    },
    {
        "source_sentence": "為除此意，「不應以具相」如是等。",
        "from": "T25n1513_003:0883a26_2",
        "context_with_next_sentence": true
    },
    {
        "source_sentence": "將顯何義？",
        "from": "T25n1513_003:0883a27_3",
        "context_with_next_sentence": true
    },
    {
        "source_sentence": "頌曰：　即具相果報，　　圓滿福不許；　能招於法身，　　由方便異性。",
        "from": "T25n1513_003:0883a27_4",
        "context_with_next_sentence": true
    },
    {
        "source_sentence": "由真法身是智自性故，與彼福體性不同。",
        "from": "T25n1513_003:0883b01_0",
        "context_with_next_sentence": true
    },
    {
        "source_sentence": "此二伽他要顯何義？",
        "from": "T25n1513_003:0883b01_1",
        "context_with_next_sentence": true
    },
    {
        "source_sentence": "頌曰：「若以色見我，　　以音聲求我，　彼人起邪勤，　　不能當見我。",
        "from": "T25n1513_003:0883b02_2",
        "context_with_next_sentence": true
    },
    {
        "source_sentence": "　應觀佛法性，　　即導師法身，　法性識難知，　　故彼不能了。」",
        "from": "T25n1513_003:0883b05_0",
        "context_with_next_sentence": true
    },
    {
        "source_sentence": "此二頌中所說之義，頌曰：　唯見色聞聲，　　是人不知佛；　此真如法身，　　非是識境故。",
        "from": "T25n1513_003:0883b07_0",
        "context_with_next_sentence": true
    },
    {
        "source_sentence": "此文意顯不應以色聲二種觀於如來。",
        "from": "T25n1513_003:0883b10_0",
        "context_with_next_sentence": true
    },
    {
        "source_sentence": "「由是異生不能見」者，此何為也？",
        "from": "T25n1513_003:0883b10_1",
        "context_with_next_sentence": true
    },
    {
        "source_sentence": "彼人起邪勤。",
        "from": "T25n1513_003:0883b11_2",
        "context_with_next_sentence": true
    },
    {
        "source_sentence": "言彼異生妄起邪勤，不依正道求見於我。",
        "from": "T25n1513_003:0883b11_3",
        "context_with_next_sentence": true
    },
    {
        "source_sentence": "此云法性者即是真如，若言福不證菩提者，此即菩薩福業其果應斷。",
        "from": "T25n1513_003:0883b12_4",
        "context_with_next_sentence": true
    },
    {
        "source_sentence": "為釋此疑，故有下文，言此福性雖復不能親招覺處。",
        "from": "T25n1513_003:0883b14_5",
        "context_with_next_sentence": true
    },
    {
        "source_sentence": "頌曰：　其福不失亡，　　果報不斷絕，　得忍亦不斷，　　以獲無垢故。",
        "from": "T25n1513_003:0883b15_6",
        "context_with_next_sentence": true
    },
    {
        "source_sentence": "　更論於福因，　　為此陳其喻，　彼福無報故，　　正取非越取。",
        "from": "T25n1513_003:0883b18_0",
        "context_with_next_sentence": true
    },
    {
        "source_sentence": "由此是彼智資糧性故。",
        "from": "T25n1513_003:0883b20_0",
        "context_with_next_sentence": true
    },
    {
        "source_sentence": "又復何為更於其福而陳喻耶？",
        "from": "T25n1513_003:0883b20_1",
        "context_with_next_sentence": true
    },
    {
        "source_sentence": "故云「得忍亦不斷」，以獲無垢故，更論其福因，為此陳其喻。",
        "from": "T25n1513_003:0883b21_2",
        "context_with_next_sentence": true
    },
    {
        "source_sentence": "又有疑云：既得無生法忍智乃不生，菩薩諸福皆應斷絕。",
        "from": "T25n1513_003:0883b22_3",
        "context_with_next_sentence": true
    },
    {
        "source_sentence": "為顯福不斷絕至極清淨，獲福既多果報亦勝，於不生法得無性者有二種無性，由其二性體不生故。",
        "from": "T25n1513_003:0883b23_4",
        "context_with_next_sentence": true
    },
    {
        "source_sentence": "經云「妙生！",
        "from": "T25n1513_003:0883b26_5",
        "context_with_next_sentence": true
    },
    {
        "source_sentence": "應正取不應越取」者，云何是正取不應越取？",
        "from": "T25n1513_003:0883b26_6",
        "context_with_next_sentence": true
    },
    {
        "source_sentence": "答：「彼福無報故，正取非越取」，凡所有福招果報者，是可厭故，當知彼取即是越取，如越正路而行嶮道。",
        "from": "T25n1513_003:0883b27_7",
        "context_with_next_sentence": true
    },
    {
        "source_sentence": "而彼福不招報，是故彼是正取非為越取。",
        "from": "T25n1513_003:0883b29_8",
        "context_with_next_sentence": true
    },
    {
        "source_sentence": "問：菩薩福津既不感報，所獲之果如何可知？",
        "from": "T25n1513_003:0883c01_9",
        "context_with_next_sentence": true
    },
    {
        "source_sentence": "答曰：　彼福招化果，　　作利有情事，　彼事由任運，　　成佛現諸方。",
        "from": "T25n1513_003:0883c02_10",
        "context_with_next_sentence": true
    },
    {
        "source_sentence": "　去來等是化，　　正覺常不動，　彼於法界處，　　非一異應知。",
        "from": "T25n1513_003:0883c05_0",
        "context_with_next_sentence": true
    },
    {
        "source_sentence": "諸佛世尊現眾變化，非彼如來若來若去等故，云「彼事由任運，成佛現諸方，去來等是化，正覺常不動」。",
        "from": "T25n1513_003:0883c07_0",
        "context_with_next_sentence": true
    },
    {
        "source_sentence": "為顯斯義，生起下文。",
        "from": "T25n1513_003:0883c09_1",
        "context_with_next_sentence": true
    },
    {
        "source_sentence": "曾無有去亦不有來，由此故名為如來。",
        "from": "T25n1513_003:0883c09_2",
        "context_with_next_sentence": true
    },
    {
        "source_sentence": "此有何意？",
        "from": "T25n1513_003:0883c10_3",
        "context_with_next_sentence": true
    },
    {
        "source_sentence": "若如來有去來等異者，彼即不是；如其常性無有變易。",
        "from": "T25n1513_003:0883c10_4",
        "context_with_next_sentence": true
    },
    {
        "source_sentence": "微塵作墨喻者，是誰之喻？",
        "from": "T25n1513_003:0883c12_5",
        "context_with_next_sentence": true
    },
    {
        "source_sentence": "顯何事耶？",
        "from": "T25n1513_003:0883c12_6",
        "context_with_next_sentence": true
    },
    {
        "source_sentence": "答曰：　彼於法界處，　　非一異應知。",
        "from": "T25n1513_003:0883c12_7",
        "context_with_next_sentence": true
    },
    {
        "source_sentence": "言彼如來於法界處非一非異性，意顯斯事，故彰其喻。",
        "from": "T25n1513_003:0883c15_0",
        "context_with_next_sentence": true
    },
    {
        "source_sentence": "頌曰：　微塵將作墨，　　喻顯於法界。",
        "from": "T25n1513_003:0883c16_1",
        "context_with_next_sentence": true
    },
    {
        "source_sentence": "又世界為墨，喻顯何義？",
        "from": "T25n1513_003:0883c18_0",
        "context_with_next_sentence": true
    },
    {
        "source_sentence": "頌曰：　此論造墨事，　　為彰煩惱盡。",
        "from": "T25n1513_003:0883c18_1",
        "context_with_next_sentence": true
    },
    {
        "source_sentence": "　非聚非集性，　　顯是非一性；　於彼總集性，　　明其非異性。",
        "from": "T25n1513_003:0883c20_0",
        "context_with_next_sentence": true
    },
    {
        "source_sentence": "譬如造墨，所有塵埃眾多極微性非一處，其聚集物非一事故亦非異性，由總集故，此由無有別別斷割之理。",
        "from": "T25n1513_003:0883c22_0",
        "context_with_next_sentence": true
    },
    {
        "source_sentence": "如是應知，諸佛世尊於法界中煩惱障盡，非一處性亦非異性。",
        "from": "T25n1513_003:0883c24_1",
        "context_with_next_sentence": true
    },
    {
        "source_sentence": "此即兼述三千大千世界，不是聚性及是聚性，其喻亦同。",
        "from": "T25n1513_003:0883c25_2",
        "context_with_next_sentence": true
    },
    {
        "source_sentence": "「如來說為非是聚性，是故說為極微聚」者，此顯何義？",
        "from": "T25n1513_003:0883c27_3",
        "context_with_next_sentence": true
    },
    {
        "source_sentence": "若其聚物是其一者，不應名此為極微聚。",
        "from": "T25n1513_003:0883c28_4",
        "context_with_next_sentence": true
    },
    {
        "source_sentence": "又復若是一界者，亦不應言三千大千世界。",
        "from": "T25n1513_003:0883c29_5",
        "context_with_next_sentence": true
    },
    {
        "source_sentence": "由此故云此即是其有聚執也。",
        "from": "T25n1513_003:0884a01_6",
        "context_with_next_sentence": true
    },
    {
        "source_sentence": "此即如來說為非執，不為聚執故。",
        "from": "T25n1513_003:0884a02_7",
        "context_with_next_sentence": true
    },
    {
        "source_sentence": "由其妄執，是故說為聚執，欲明異此餘悉應無無上正智。",
        "from": "T25n1513_003:0884a02_8",
        "context_with_next_sentence": true
    },
    {
        "source_sentence": "復有何因，諸凡愚類於實無聚而執耶？",
        "from": "T25n1513_003:0884a04_9",
        "context_with_next_sentence": true
    },
    {
        "source_sentence": "為除斯難，而云其聚執者但俗論說有如是等。",
        "from": "T25n1513_003:0884a05_0",
        "context_with_next_sentence": true
    },
    {
        "source_sentence": "此何所明？",
        "from": "T25n1513_003:0884a06_1",
        "context_with_next_sentence": true
    },
    {
        "source_sentence": "頌曰：　不了但俗言，　　諸凡愚妄執。",
        "from": "T25n1513_003:0884a06_2",
        "context_with_next_sentence": true
    },
    {
        "source_sentence": "「妙生！",
        "from": "T25n1513_003:0884a08_0",
        "context_with_next_sentence": true
    },
    {
        "source_sentence": "諸有說云如來宣說我見」等者，此明何義？",
        "from": "T25n1513_003:0884a08_1",
        "context_with_next_sentence": true
    },
    {
        "source_sentence": "頌曰：　斷我法二種，　　非證覺無故。",
        "from": "T25n1513_003:0884a09_2",
        "context_with_next_sentence": true
    },
    {
        "source_sentence": "言我法二種體是無故。",
        "from": "T25n1513_003:0884a11_0",
        "context_with_next_sentence": true
    },
    {
        "source_sentence": "此兩雖言得斷，而亦不證菩提。",
        "from": "T25n1513_003:0884a11_1",
        "context_with_next_sentence": true
    },
    {
        "source_sentence": "是誰之斷而能獲耶？",
        "from": "T25n1513_003:0884a12_2",
        "context_with_next_sentence": true
    },
    {
        "source_sentence": "答：由二見之斷，彼二之見是所除故。",
        "from": "T25n1513_003:0884a12_3",
        "context_with_next_sentence": true
    },
    {
        "source_sentence": "頌曰：　是故見無見，　　無境虛妄執。",
        "from": "T25n1513_003:0884a13_4",
        "context_with_next_sentence": true
    },
    {
        "source_sentence": "由此故知我體是無。",
        "from": "T25n1513_003:0884a15_0",
        "context_with_next_sentence": true
    },
    {
        "source_sentence": "諸有我見，如來說為非見，以無境故。",
        "from": "T25n1513_003:0884a15_1",
        "context_with_next_sentence": true
    },
    {
        "source_sentence": "意道所有我境元來是無，文云「故名我見」者，明虛妄分別有也。",
        "from": "T25n1513_003:0884a16_2",
        "context_with_next_sentence": true
    },
    {
        "source_sentence": "如是於無我理顯見無見性已，亦是顯其於法見無見性，是故文云「於一切法應如是知」等。",
        "from": "T25n1513_003:0884a17_3",
        "context_with_next_sentence": true
    },
    {
        "source_sentence": "然其法想亦是非相性故，猶如我見。",
        "from": "T25n1513_003:0884a19_4",
        "context_with_next_sentence": true
    },
    {
        "source_sentence": "復有何意，此之我、法二見說為非見性耶？",
        "from": "T25n1513_003:0884a20_5",
        "context_with_next_sentence": true
    },
    {
        "source_sentence": "答曰：　由此是細障，　　如是知故斷。",
        "from": "T25n1513_003:0884a21_6",
        "context_with_next_sentence": true
    },
    {
        "source_sentence": "是所顯義，此之我、法二見是其見取，此謂細障。",
        "from": "T25n1513_003:0884a23_0",
        "context_with_next_sentence": true
    },
    {
        "source_sentence": "由於二事如是正知非見性故，方能除斷。",
        "from": "T25n1513_003:0884a24_1",
        "context_with_next_sentence": true
    },
    {
        "source_sentence": "經云「應如是知、應如是見、應如是解」者，此文說頌曰：　由得二種智，　　及定彼方除。",
        "from": "T25n1513_003:0884a25_0",
        "context_with_next_sentence": true
    },
    {
        "source_sentence": "謂以覆俗、勝義智，及以此二所依之定，方除彼障。",
        "from": "T25n1513_003:0884a28_0",
        "context_with_next_sentence": true
    },
    {
        "source_sentence": "又論差別之福何所顯耶？",
        "from": "T25n1513_003:0884a29_1",
        "context_with_next_sentence": true
    },
    {
        "source_sentence": "答頌曰：　陳福明化身，　　非無無盡福。",
        "from": "T25n1513_003:0884a29_2",
        "context_with_next_sentence": true
    },
    {
        "source_sentence": "如來雖復任運廣為化用，然彼化身宣說正法即是無漏之福，便成無有盡期。",
        "from": "T25n1513_003:0884b02_0",
        "context_with_next_sentence": true
    },
    {
        "source_sentence": "「云何正說」等者，此意為顯如來不自言我是化身。",
        "from": "T25n1513_003:0884b03_1",
        "context_with_next_sentence": true
    },
    {
        "source_sentence": "頌曰：　諸佛說法時，　　不言身是化；　由不自言故，　　是其真實說。",
        "from": "T25n1513_003:0884b04_2",
        "context_with_next_sentence": true
    },
    {
        "source_sentence": "此何所陳？",
        "from": "T25n1513_003:0884b07_0",
        "context_with_next_sentence": true
    },
    {
        "source_sentence": "欲明如來雖為眾生宣揚法化，而不自說我是化身，由作如是不正說故，為此名彼以為正說。",
        "from": "T25n1513_003:0884b07_1",
        "context_with_next_sentence": true
    },
    {
        "source_sentence": "意道若異此者，於彼所化諸眾生輩不生極敬，斯乃為利多眾生事，復是無法可說故。",
        "from": "T25n1513_003:0884b09_2",
        "context_with_next_sentence": true
    },
    {
        "source_sentence": "若言如來為多化身無盡說法，如何彼復說有涅槃耶？",
        "from": "T25n1513_003:0884b11_3",
        "context_with_next_sentence": true
    },
    {
        "source_sentence": "為釋此疑，說伽他曰：　如來涅槃證，　　非造亦不殊。",
        "from": "T25n1513_003:0884b12_4",
        "context_with_next_sentence": true
    },
    {
        "source_sentence": "非諸如來所證圓寂是其造作，有為自性望其造作復不是異，雖現涅槃而是其化，示同生死利益有情，欲顯如來無住涅槃，生死、涅槃兩皆不住故。",
        "from": "T25n1513_003:0884b14_0",
        "context_with_next_sentence": true
    },
    {
        "source_sentence": "復有何因，示同生死而不住於生死因緣事耶？",
        "from": "T25n1513_003:0884b17_1",
        "context_with_next_sentence": true
    },
    {
        "source_sentence": "答頌曰：「一切有為法，　　如星翳燈幻，　露泡夢電雲，　　應作如是觀。」",
        "from": "T25n1513_003:0884b18_2",
        "context_with_next_sentence": true
    },
    {
        "source_sentence": "　此集造有九，　　以正智觀故。",
        "from": "T25n1513_003:0884b21_0",
        "context_with_next_sentence": true
    },
    {
        "source_sentence": "由以星等九事為同法喻，喻九種正智而觀於境。",
        "from": "T25n1513_003:0884b22_0",
        "context_with_next_sentence": true
    },
    {
        "source_sentence": "何謂九觀？",
        "from": "T25n1513_003:0884b23_1",
        "context_with_next_sentence": true
    },
    {
        "source_sentence": "應知即是九種所觀之事。",
        "from": "T25n1513_003:0884b23_2",
        "context_with_next_sentence": true
    },
    {
        "source_sentence": "何謂所觀？",
        "from": "T25n1513_003:0884b23_3",
        "context_with_next_sentence": true
    },
    {
        "source_sentence": "頌曰：　見相及與識，　　居處身受用，　過去并現存，　　未至詳觀察。",
        "from": "T25n1513_003:0884b24_4",
        "context_with_next_sentence": true
    },
    {
        "source_sentence": "此中應觀見如星宿，謂是心法，正智日明亦既出已，光全滅故。",
        "from": "T25n1513_003:0884b27_0",
        "context_with_next_sentence": true
    },
    {
        "source_sentence": "應觀所緣境相，如瞖目人覩髮團等是妄現故。",
        "from": "T25n1513_003:0884b28_1",
        "context_with_next_sentence": true
    },
    {
        "source_sentence": "應觀其識猶若於燈，此能依見由愛膩力而得生故。",
        "from": "T25n1513_003:0884b29_2",
        "context_with_next_sentence": true
    },
    {
        "source_sentence": "應觀居處猶如於幻，即器世間有多奇質，性不實故。",
        "from": "T25n1513_003:0884c01_3",
        "context_with_next_sentence": true
    },
    {
        "source_sentence": "應觀其身譬如露渧，暫時住故。",
        "from": "T25n1513_003:0884c02_4",
        "context_with_next_sentence": true
    },
    {
        "source_sentence": "觀所受用猶若水泡，其受用性是三事合所生性故。",
        "from": "T25n1513_003:0884c03_5",
        "context_with_next_sentence": true
    },
    {
        "source_sentence": "應觀過去所有集造同於夢境，但唯念性故。",
        "from": "T25n1513_003:0884c04_6",
        "context_with_next_sentence": true
    },
    {
        "source_sentence": "應觀現在事同於電，疾滅性故。",
        "from": "T25n1513_003:0884c05_7",
        "context_with_next_sentence": true
    },
    {
        "source_sentence": "應觀未至體若重雲，阿賴耶識在種子位，體能攝藏諸種子故。",
        "from": "T25n1513_003:0884c06_8",
        "context_with_next_sentence": true
    },
    {
        "source_sentence": "作斯九種觀察之時，有何利益？",
        "from": "T25n1513_003:0884c08_0",
        "context_with_next_sentence": true
    },
    {
        "source_sentence": "獲何勝智？",
        "from": "T25n1513_003:0884c08_1",
        "context_with_next_sentence": true
    },
    {
        "source_sentence": "頌曰：　由觀察相故，　　受用及遷流，　於有為事中，　　獲無垢自在。",
        "from": "T25n1513_003:0884c08_2",
        "context_with_next_sentence": true
    },
    {
        "source_sentence": "此義云何？",
        "from": "T25n1513_003:0884c12_0",
        "context_with_next_sentence": true
    },
    {
        "source_sentence": "觀有為法有其三種：一、由觀見境識故，即是觀察集造有為之相；二、由觀器界身及所用故，即是觀其受用於此，由彼所受用也；三、由觀三世差別轉故，即是觀其遷流不住。",
        "from": "T25n1513_003:0884c12_1",
        "context_with_next_sentence": true
    },
    {
        "source_sentence": "由此觀故，便能於諸有為法中獲無障礙隨意自在，為此縱居生死塵勞不染，其智設證圓寂灰燼寧味其悲？",
        "from": "T25n1513_003:0884c16_2",
        "context_with_next_sentence": true
    },
    {
        "source_sentence": "頌曰：　由斯諸佛希有法，　　陀羅尼句義深邃，　從尊決已義廣開，　　獲福令生速清淨。",
        "from": "T25n1513_003:0884c18_3",
        "context_with_next_sentence": true
    },
    {
        "source_sentence": "能斷金剛般若波羅蜜多經論釋卷下",
        "from": "T25n1513_003:0884c21_0",
        "context_with_next_sentence": false
    }
]