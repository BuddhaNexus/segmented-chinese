[
    {
        "source_sentence": "方廣大莊嚴經卷第四",
        "from": "T03n0187_004:0558a02_0",
        "context_with_next_sentence": true
    },
    {
        "source_sentence": "中天竺國沙門地婆訶羅奉　詔譯",
        "from": "T03n0187_004:0558a04_0",
        "context_with_next_sentence": true
    },
    {
        "source_sentence": "入天祠品第八",
        "from": "T03n0187_004:0558a05_0",
        "context_with_next_sentence": true
    },
    {
        "source_sentence": "爾時，佛告諸比丘：「菩薩生已，諸剎帝利、婆羅門、居士長者，豪富之家二萬童女，皆悉擬為菩薩婇女，王及大臣亦各有二萬童女，擬為菩薩婇女，此等諸女皆與菩薩同日而生。",
        "from": "T03n0187_004:0558a06_0",
        "context_with_next_sentence": true
    },
    {
        "source_sentence": "是時釋種耆舊詣輸檀王所，白言：『大王！",
        "from": "T03n0187_004:0558a10_1",
        "context_with_next_sentence": true
    },
    {
        "source_sentence": "今者可將太子謁於天廟以祈終吉。』",
        "from": "T03n0187_004:0558a11_2",
        "context_with_next_sentence": true
    },
    {
        "source_sentence": "王時許之，即遣所司，淨諸城郭鄽肆巷陌，所有盲聾瘖瘂諸根不具，瓦礫糞穢諸不吉祥皆悉除屏，擊福德鼓，扣善相磬，所由之門皆令藻飾。",
        "from": "T03n0187_004:0558a11_3",
        "context_with_next_sentence": true
    },
    {
        "source_sentence": "又諸福王、長者居士、婆羅門等克期同集，無量婇女車徒騎從，諸吉祥缾香油香水悉令盈滿，婆羅門子夾於衢路，詠吉祥音，諸天祠廟皆悉嚴好，如是等事一切成辦。",
        "from": "T03n0187_004:0558a15_4",
        "context_with_next_sentence": true
    },
    {
        "source_sentence": "時輸檀王入於後宮，告摩訶波闍波提言：『欲將太子往於天廟。』",
        "from": "T03n0187_004:0558a19_5",
        "context_with_next_sentence": true
    },
    {
        "source_sentence": "并勅宮人並須嚴飾。",
        "from": "T03n0187_004:0558a20_6",
        "context_with_next_sentence": true
    },
    {
        "source_sentence": "摩訶波闍波提以諸寶服莊嚴菩薩，是時菩薩熙怡微笑，而作是言：『今者見將欲往何處？』",
        "from": "T03n0187_004:0558a21_7",
        "context_with_next_sentence": true
    },
    {
        "source_sentence": "姨母告言：『將太子出，謁於天廟。』",
        "from": "T03n0187_004:0558a23_8",
        "context_with_next_sentence": true
    },
    {
        "source_sentence": "爾時菩薩，而說偈言：「『自我初生時，　　震動三千界，　　日月及護世，　　梵釋諸天龍，　　皆悉下閻浮，　　俱來頂禮我，　　何有天相及？",
        "from": "T03n0187_004:0558a24_9",
        "context_with_next_sentence": true
    },
    {
        "source_sentence": "　　將吾造其所。",
        "from": "T03n0187_004:0558a28_10",
        "context_with_next_sentence": true
    },
    {
        "source_sentence": "　　我是天中天，　　於天中最勝，　　天無與等者，　　誰復有能過？",
        "from": "T03n0187_004:0558a29_0",
        "context_with_next_sentence": true
    },
    {
        "source_sentence": "　　隨順世俗故，　　所以來生此，　　見我威神力，　　一切皆欣喜。",
        "from": "T03n0187_004:0558b02_0",
        "context_with_next_sentence": true
    },
    {
        "source_sentence": "　　是故應知我，　　獨為天中天。』」",
        "from": "T03n0187_004:0558b04_0",
        "context_with_next_sentence": true
    },
    {
        "source_sentence": "佛告諸比丘：「如是集會軍眾吉祥讚歎，莊嚴城闕，街衢巷陌鄽肆諸門悉已清淨。",
        "from": "T03n0187_004:0558b05_0",
        "context_with_next_sentence": true
    },
    {
        "source_sentence": "時輸檀王自將菩薩乘車而出，與諸婆羅門、剎利、大富長者、居士大臣，及諸國王、釋氏眷屬，前後翊從，燒香散花滿於衢路，象馬車乘軍眾無量，皆悉執持寶幢幡蓋，種種鼓樂歌舞作倡，百千諸天御菩薩車，無量百千那由他天子并天婇女，於虛空中，散眾天花、鼓樂絃歌。",
        "from": "T03n0187_004:0558b06_1",
        "context_with_next_sentence": true
    },
    {
        "source_sentence": "時輸檀王威力如是詣於天廟。",
        "from": "T03n0187_004:0558b13_2",
        "context_with_next_sentence": true
    },
    {
        "source_sentence": "至天廟已，王自抱持菩薩入天廟中，足踰門閫，所有天像皆從座起，迎逆菩薩恭敬禮拜。",
        "from": "T03n0187_004:0558b14_0",
        "context_with_next_sentence": true
    },
    {
        "source_sentence": "時眾會中百千天人，皆大歡笑踊躍無量，唱言：『善哉，善哉！",
        "from": "T03n0187_004:0558b16_1",
        "context_with_next_sentence": true
    },
    {
        "source_sentence": "甚為希有。』",
        "from": "T03n0187_004:0558b17_2",
        "context_with_next_sentence": true
    },
    {
        "source_sentence": "迦毘羅國六種震動，諸天形像各現本身，而說頌曰：「『芥子並須彌，　　牛跡方溟海，　　日月對螢火，　　豈足以為倫？",
        "from": "T03n0187_004:0558b17_3",
        "context_with_next_sentence": true
    },
    {
        "source_sentence": "　　我今如芥子，　　而復同牛跡，　　亦與螢火等，　　故我應敬彼。",
        "from": "T03n0187_004:0558b21_0",
        "context_with_next_sentence": true
    },
    {
        "source_sentence": "　　菩薩如日月，　　亦復同溟海，　　而與須彌等，　　不宜恭敬我。",
        "from": "T03n0187_004:0558b23_0",
        "context_with_next_sentence": true
    },
    {
        "source_sentence": "　　福慧及威力，　　禮者獲大利，　　若人去憍慢，　　生天證涅槃。』」",
        "from": "T03n0187_004:0558b25_0",
        "context_with_next_sentence": true
    },
    {
        "source_sentence": "佛告諸比丘：「菩薩示現入天廟時，三萬二千天子及無量眾生，發阿耨多羅三藐三菩提心。",
        "from": "T03n0187_004:0558b27_0",
        "context_with_next_sentence": true
    },
    {
        "source_sentence": "諸比丘！",
        "from": "T03n0187_004:0558b29_1",
        "context_with_next_sentence": true
    },
    {
        "source_sentence": "以是因緣，我時忍可入於天廟。」",
        "from": "T03n0187_004:0558b29_2",
        "context_with_next_sentence": true
    },
    {
        "source_sentence": "寶莊嚴具品第九",
        "from": "T03n0187_004:0558c01_0",
        "context_with_next_sentence": true
    },
    {
        "source_sentence": "佛告諸比丘：「時有大臣名優陀延，其人善閑星曆，與五百眷屬，月離于軫、角宿合時，來至王所，而白王言：『請為太子造寶莊嚴具。』",
        "from": "T03n0187_004:0558c02_0",
        "context_with_next_sentence": true
    },
    {
        "source_sentence": "時王報言：『宜令速造。』",
        "from": "T03n0187_004:0558c05_1",
        "context_with_next_sentence": true
    },
    {
        "source_sentence": "五百釋種大臣亦各奉為菩薩造莊嚴具，所謂指環首飾，寶頸耳璫，寶帶瓔珞，寶屐寶鈴，寶鐸金網，如是等莊嚴之具既成就已，而弗沙星正與月合。",
        "from": "T03n0187_004:0558c05_2",
        "context_with_next_sentence": true
    },
    {
        "source_sentence": "是時諸釋眷屬持此寶具，詣於王所，各言：『大王！",
        "from": "T03n0187_004:0558c09_3",
        "context_with_next_sentence": true
    },
    {
        "source_sentence": "我等所造莊嚴之具，願上太子。』",
        "from": "T03n0187_004:0558c10_4",
        "context_with_next_sentence": true
    },
    {
        "source_sentence": "王言：『且待，汝等先以種種供養，我今亦為太子造莊嚴具。』",
        "from": "T03n0187_004:0558c10_5",
        "context_with_next_sentence": true
    },
    {
        "source_sentence": "諸釋眷屬重白王言：『我等所獻豈異，常得莊嚴。",
        "from": "T03n0187_004:0558c12_6",
        "context_with_next_sentence": true
    },
    {
        "source_sentence": "太子但許各為七日御用，是所願耳。』",
        "from": "T03n0187_004:0558c13_7",
        "context_with_next_sentence": true
    },
    {
        "source_sentence": "至於明旦，摩訶波闍波提往無垢光明園，以諸寶具嚴飾菩薩，懷抱捧接至於園中。",
        "from": "T03n0187_004:0558c14_8",
        "context_with_next_sentence": true
    },
    {
        "source_sentence": "時有八萬四千婇女迎候菩薩，有一萬童女觀瞻菩薩，有一萬釋種童女敬仰菩薩，有五千婆羅門讚歎菩薩，如是等欽望之心皆無厭倦。",
        "from": "T03n0187_004:0558c16_9",
        "context_with_next_sentence": true
    },
    {
        "source_sentence": "時有釋種名跋陀羅，以諸所造寶莊嚴具，衣著菩薩。",
        "from": "T03n0187_004:0558c19_10",
        "context_with_next_sentence": true
    },
    {
        "source_sentence": "當爾之時菩薩身光，暎奪眾寶所有光彩悉不復現，譬如聚墨對閻浮檀金。",
        "from": "T03n0187_004:0558c20_11",
        "context_with_next_sentence": true
    },
    {
        "source_sentence": "爾時園中有神，名曰離垢，即現其形，於輸檀王及諸釋種前，說偈讚曰：「『假使三千界，　　滿中盛真金，　　閻浮金一銖，　　暎之即無色。",
        "from": "T03n0187_004:0558c22_12",
        "context_with_next_sentence": true
    },
    {
        "source_sentence": "　　假使閻浮金，　　充滿三千界，　　菩薩一毛光，　　暎之亦無色。",
        "from": "T03n0187_004:0558c27_0",
        "context_with_next_sentence": true
    },
    {
        "source_sentence": "　　光明甚圓滿，　　百福相莊嚴，　　如是清淨身，　　豈資於外好？",
        "from": "T03n0187_004:0558c29_0",
        "context_with_next_sentence": true
    },
    {
        "source_sentence": "　　日月星珠彩，　　梵釋諸天光，　　若對菩薩身，　　皆悉不能現。",
        "from": "T03n0187_004:0559a02_0",
        "context_with_next_sentence": true
    },
    {
        "source_sentence": "　　由先淨業感，　　眾相自莊嚴，　　不待下劣人，　　所奉莊嚴具。",
        "from": "T03n0187_004:0559a04_0",
        "context_with_next_sentence": true
    },
    {
        "source_sentence": "　　應屏汝所獻，　　莊嚴眾珍寶，　　汝自以為美；　　菩薩無所求，　　非菩薩所須，　　宜持賜車匿。』",
        "from": "T03n0187_004:0559a06_0",
        "context_with_next_sentence": true
    },
    {
        "source_sentence": "　　天神說偈已，　　忽然而不現。",
        "from": "T03n0187_004:0559a09_0",
        "context_with_next_sentence": true
    },
    {
        "source_sentence": "　　王及諸釋種，　　深生希有心，　　踊躍歡喜言：　　『釋氏當興盛。』」",
        "from": "T03n0187_004:0559a10_0",
        "context_with_next_sentence": true
    },
    {
        "source_sentence": "示書品第十",
        "from": "T03n0187_004:0559a12_0",
        "context_with_next_sentence": true
    },
    {
        "source_sentence": "佛告諸比丘：「菩薩年始七歲，是時以備百千吉祥威儀之事，欲將菩薩往詣學堂，十千童男、一萬童女圍遶翊從，車一萬乘載以珍羞并諸寶物，於迦毘羅城四衢道中及諸鄽里，處處散施，復有百千音樂同時俱作雨眾天花，復有無量百千婇女，眾寶瓔珞莊嚴其身。",
        "from": "T03n0187_004:0559a13_0",
        "context_with_next_sentence": true
    },
    {
        "source_sentence": "或在樓閣軒檻，或處殿堂窓牖瞻望菩薩，以眾妙花，而遙散之。",
        "from": "T03n0187_004:0559a19_1",
        "context_with_next_sentence": true
    },
    {
        "source_sentence": "復有百千天諸婇女，莊嚴其身，各執寶缾盛以香水，於前灑道。",
        "from": "T03n0187_004:0559a20_2",
        "context_with_next_sentence": true
    },
    {
        "source_sentence": "天、龍、夜叉、乾闥婆、阿修羅、迦樓羅、緊那羅摩、睺羅伽等，各於虛空出現半身，手執花鬘瓔珞珠寶，垂懸其上。",
        "from": "T03n0187_004:0559a22_3",
        "context_with_next_sentence": true
    },
    {
        "source_sentence": "一切釋種前後圍遶，隨輸檀王，而將菩薩詣於學堂。",
        "from": "T03n0187_004:0559a24_4",
        "context_with_next_sentence": true
    },
    {
        "source_sentence": "「爾時菩薩將昇學堂，博士毘奢蜜多，見菩薩來，威德無上，自顧不任為菩薩師，生大慚懼迷悶躃地。",
        "from": "T03n0187_004:0559a25_5",
        "context_with_next_sentence": true
    },
    {
        "source_sentence": "時兜率天子名曰妙身，扶之令起安置座上，身昇虛空，而說頌曰：「『所有世間眾伎藝，　　於無量劫已修習，　　為欲成熟諸童子，　　隨順俗法昇學堂。",
        "from": "T03n0187_004:0559a28_6",
        "context_with_next_sentence": true
    },
    {
        "source_sentence": "　　復欲調伏諸眾生，　　令入大乘真實法，　　善解因緣知四諦，　　能滅諸有得清涼。",
        "from": "T03n0187_004:0559b03_0",
        "context_with_next_sentence": true
    },
    {
        "source_sentence": "　　天中之天為最尊，　　施甘露者無能勝，　　一切眾生心行異，　　於一念中悉能知。",
        "from": "T03n0187_004:0559b05_0",
        "context_with_next_sentence": true
    },
    {
        "source_sentence": "　　寂滅之法猶能悟，　　況復文字而須學？』",
        "from": "T03n0187_004:0559b07_0",
        "context_with_next_sentence": true
    },
    {
        "source_sentence": "「爾時天子說此偈已，即以天妙香花供養菩薩，忽然不現。",
        "from": "T03n0187_004:0559b08_0",
        "context_with_next_sentence": true
    },
    {
        "source_sentence": "時輸檀王勅諸童子及諸保母，瞻侍菩薩，王還本宮。",
        "from": "T03n0187_004:0559b09_1",
        "context_with_next_sentence": true
    },
    {
        "source_sentence": "菩薩爾時手執天書栴檀之簡，塗以天香摩尼明璣以為嚴飾，而問師言：『有：「『梵寐書、佉盧虱底書、布沙迦羅書、央伽羅書、摩訶底書、央瞿書、葉半尼書、婆履迦書、阿波盧沙書、沓毘羅書、罽羅多書、多瑳那書、郁伽羅書、僧祇書阿跋牟書、阿奴盧書、達羅陀書、可索書支那書、護那書、末提惡剎羅書、蜜怛羅書、弗沙書、提婆書、那伽書、夜叉書、乾闥婆書、摩睺羅書、阿修羅書、迦婁羅書、緊那羅書、密履伽書、摩瑜書、暴磨提婆書、安多力叉提婆書、拘耶尼書、欝單越書、弗婆提書、沃憇婆書、匿憩波書、般羅憩波書、婆竭羅書、跋闍羅書、戾佉鉢羅底隷書、毘憩波書、安奴鉢度多書、舍薩多婆書、竭膩那書、嗚差波書、匿差波書、波陀戾佉書、地烏怛散地書、夜婆達書、鉢陀散地書、末提訶履尼書、薩婆多增伽訶書、婆尸書、比陀阿奴路摩書、尼師答多書、乎盧支磨那書、陀羅尼閉瑳書、伽伽那必利綺那書、薩婆沃殺地儞產陀書、娑竭羅僧伽訶書、薩婆部多睺婁多書。",
        "from": "T03n0187_004:0559b10_2",
        "context_with_next_sentence": true
    },
    {
        "source_sentence": "「『如上所說六十四書，欲以何書而相教乎？』",
        "from": "T03n0187_004:0559c04_0",
        "context_with_next_sentence": true
    },
    {
        "source_sentence": "是時毘奢蜜多聞所未聞，歡喜踊躍自去貢高，而說頌曰：「『希有清淨勝智人，　　已自該通一切法，　　示入學堂從下問，　　所說書名昔未聞。",
        "from": "T03n0187_004:0559c05_1",
        "context_with_next_sentence": true
    },
    {
        "source_sentence": "　　無見頂相極尊高，　　面貌威嚴莫能視，　　智慧神力最第一，　　當以善巧教詔我。",
        "from": "T03n0187_004:0559c09_0",
        "context_with_next_sentence": true
    },
    {
        "source_sentence": "　　顧己微淺焉能學，　　徒聽書名實未知，　　是為最上天中天，　　於世間中無有二。』」",
        "from": "T03n0187_004:0559c11_0",
        "context_with_next_sentence": true
    },
    {
        "source_sentence": "佛告諸比丘：「爾時有十千童子，而與菩薩俱在師前，同學字母唱阿字時，出一切諸行無常聲；唱長阿字時，出自利利他聲；唱伊字時，出諸根本廣大聲；唱伊字時，出一切世間眾多病聲；唱烏(上聲)字時，出世間諸惱亂事聲；唱烏字時，出諸世間一切眾生智慧狹劣聲；唱翳字時，出所希求諸過患事聲；唱愛字時，出勝威儀聲；唱烏字時，出死曝流到彼岸聲；唱懊字時，出皆化生聲；唱唵字時，出一切物皆無我我所聲；唱阿字時，出一切法皆滅沒聲；唱迦(上聲)字時，出入業果聲；唱佉字時，出一切諸法如虛空聲；唱伽(上聲)字時，出甚深法入緣起聲；唱伽字時，出除滅一切無明黑暗厚重瞖膜聲；唱哦字時，出銷滅眾生十二支聲；唱者字時，出觀四諦聲；唱車(上聲)字時，出永斷貪欲聲；唱社字時，出度一切生死彼岸聲；唱闍字時，出降一切魔軍眾聲；唱壤字時，出覺悟一切眾生聲；唱吒(上聲)字時，出永斷一切道聲；唱吒字時，出置答聲；唱荼(上聲)字時，出斷一切魔惱亂聲；唱荼字時，出一切境界皆是不淨聲；唱拏(上聲)字時，出永拔微細煩惱聲；唱多(上聲)字時，出一切法真如無別異聲；唱他(上聲)字時，出勢力無畏聲；唱陀(上聲)字時，出施戒質直聲；唱陀字時，出希求七聖財聲；唱那(上聲)字時，出遍知名色聲；唱波(上聲)字時，出證第一義諦聲；唱頗字時，出得果入現證聲；唱婆(上聲)字時，出解脫一切繫縛聲；唱婆字時，出斷一切有聲；唱摩(上聲)字時，出銷滅一切憍慢聲；唱也字時，出通達一切法聲；唱羅字時，出厭離生死欣第一義諦聲；唱羅(上聲)字時，出斷一切生死枝條聲；唱婆(上聲)字時，出最勝乘聲；唱捨字時，出一切奢摩他毘鉢舍那聲；唱沙(上聲)字時，出制伏六處得六神通聲；唱娑字時，出現證一切智聲；唱呵字時，出永害一切業煩惱聲；唱差字時，出諸文字不能詮表一切法聲。」",
        "from": "T03n0187_004:0559c13_0",
        "context_with_next_sentence": true
    },
    {
        "source_sentence": "佛告諸比丘：「菩薩與諸童子居學堂時，同唱字母，演出無量百千法門之聲，令三萬二千童男三萬二千童女，皆發阿耨多羅三藐三菩提心，以是因緣，示現入於學堂。」",
        "from": "T03n0187_004:0560b03_0",
        "context_with_next_sentence": true
    },
    {
        "source_sentence": "觀農務品第十一",
        "from": "T03n0187_004:0560b07_0",
        "context_with_next_sentence": true
    },
    {
        "source_sentence": "佛告諸比丘：「菩薩年漸長大，便於一時，共諸釋子出城遊觀行至園中，見諸農夫勤勞執役。",
        "from": "T03n0187_004:0560b08_0",
        "context_with_next_sentence": true
    },
    {
        "source_sentence": "菩薩見已，起慈悲心，哀嗟世間有如斯苦！",
        "from": "T03n0187_004:0560b10_1",
        "context_with_next_sentence": true
    },
    {
        "source_sentence": "即作是念：『何處空閑？",
        "from": "T03n0187_004:0560b11_2",
        "context_with_next_sentence": true
    },
    {
        "source_sentence": "我當於彼思惟離苦。』",
        "from": "T03n0187_004:0560b11_3",
        "context_with_next_sentence": true
    },
    {
        "source_sentence": "乃見園中有閻浮樹，枝葉蓊欝鮮榮可愛，菩薩爾時，於彼樹下結加趺坐，離諸欲惡，有覺有觀離生喜樂住初禪，內淨一心滅覺觀離生喜樂住二禪，離喜受聖說住捨有念有想身證樂住三禪，斷除苦樂滅憂喜，不苦不樂，念清淨住四禪。",
        "from": "T03n0187_004:0560b12_4",
        "context_with_next_sentence": true
    },
    {
        "source_sentence": "時有外五通仙人，乘虛而行從南往北，至閻浮樹不能飛過，共相謂言：『我今何為不能飛過此閻浮樹？』",
        "from": "T03n0187_004:0560b18_0",
        "context_with_next_sentence": true
    },
    {
        "source_sentence": "心驚毛竪，而說偈言：「『我等昔能過，　　須彌及金剛，　　如是堅固山，　　去來無罣礙。",
        "from": "T03n0187_004:0560b20_1",
        "context_with_next_sentence": true
    },
    {
        "source_sentence": "　　猶如有大象，　　衝度小林叢，　　於彼無留難，　　其事亦如是。",
        "from": "T03n0187_004:0560b23_0",
        "context_with_next_sentence": true
    },
    {
        "source_sentence": "　　又亦曾飛過，　　諸天龍神宮，　　皆悉不為難，　　一切無所障。",
        "from": "T03n0187_004:0560b25_0",
        "context_with_next_sentence": true
    },
    {
        "source_sentence": "　　今者是誰力，　　來制我神通，　　於此閻浮林，　　遲迴不能過？』",
        "from": "T03n0187_004:0560b27_0",
        "context_with_next_sentence": true
    },
    {
        "source_sentence": "「爾時林中有神，說偈答言：「『輸頭檀王之太子，　　圓滿猶如清淨月，　　身相猶如日初出，　　面貌猶如蓮花敷。",
        "from": "T03n0187_004:0560b29_0",
        "context_with_next_sentence": true
    },
    {
        "source_sentence": "　　於此閻浮樹陰下，　　端坐思惟甚深定，　　積劫已曾修善行，　　故能除熱得清涼。",
        "from": "T03n0187_004:0560c03_0",
        "context_with_next_sentence": true
    },
    {
        "source_sentence": "　　由是大士之威神，　　令汝不能於此過。』",
        "from": "T03n0187_004:0560c05_0",
        "context_with_next_sentence": true
    },
    {
        "source_sentence": "「爾時諸仙聞是偈已，遙見菩薩威光赫然相好無比，各生希有奇特之心，咸作是言：『此為何人，威容乃爾？",
        "from": "T03n0187_004:0560c06_0",
        "context_with_next_sentence": true
    },
    {
        "source_sentence": "為是帝釋，為是四王，為是魔王，為是龍王，為是摩醯首羅天，為是毘紐天，為是轉輪聖王？』",
        "from": "T03n0187_004:0560c08_1",
        "context_with_next_sentence": true
    },
    {
        "source_sentence": "時諸仙人以偈讚曰：「『身色超過四護世，　　釋梵日月自在天，　　福德相好無能踰，　　清淨離垢應是佛。』",
        "from": "T03n0187_004:0560c10_2",
        "context_with_next_sentence": true
    },
    {
        "source_sentence": "「爾時林神，以偈答仙人曰：「『釋提桓因及護世，　　梵王毘紐與自在，　　若比菩薩之威光，　　百千萬分不及一。』",
        "from": "T03n0187_004:0560c13_0",
        "context_with_next_sentence": true
    },
    {
        "source_sentence": "「爾時諸仙聞是偈已，從空而下至菩薩前，乃見菩薩入深禪定身心不動，以偈讚曰：「『世間煩惱火，　　尊是清涼池，　　當以無上法，　　令其除熱惱。』",
        "from": "T03n0187_004:0560c16_0",
        "context_with_next_sentence": true
    },
    {
        "source_sentence": "「復有一仙，說偈讚曰：「『世間無明覆，　　尊為智慧燈，　　當以勝淨法，　　為彼除冥暗。』",
        "from": "T03n0187_004:0560c20_0",
        "context_with_next_sentence": true
    },
    {
        "source_sentence": "「復有一仙，說偈讚曰：「『世間憂惱海，　　尊為大船筏，　　當以最勝法，　　濟之登彼岸。』",
        "from": "T03n0187_004:0560c23_0",
        "context_with_next_sentence": true
    },
    {
        "source_sentence": "「復有一仙，說偈讚曰：「『世間老病苦，　　尊為大醫王，　　當以微妙法，　　救之令得愈。』」",
        "from": "T03n0187_004:0560c26_0",
        "context_with_next_sentence": true
    },
    {
        "source_sentence": "佛告諸比丘：「時諸仙人讚菩薩已，頂禮圍遶昇空而去。",
        "from": "T03n0187_004:0560c29_0",
        "context_with_next_sentence": true
    },
    {
        "source_sentence": "爾時輸檀王於少時間不見菩薩，悒然不樂，作如是言：『太子今者為在何許？』",
        "from": "T03n0187_004:0561a01_1",
        "context_with_next_sentence": true
    },
    {
        "source_sentence": "即遣群臣處處求覓。",
        "from": "T03n0187_004:0561a03_2",
        "context_with_next_sentence": true
    },
    {
        "source_sentence": "有一大臣至閻浮樹，乃見菩薩在彼樹下端坐思惟，諸樹光陰逐日而轉，唯閻浮之影湛然不移。",
        "from": "T03n0187_004:0561a03_3",
        "context_with_next_sentence": true
    },
    {
        "source_sentence": "時彼大臣見如是事，心生希有，歸白王言：「『太子宴坐閻浮樹，　　其樹經時影不移，　　種種相好以莊嚴，　　威德光明超釋梵。』",
        "from": "T03n0187_004:0561a05_4",
        "context_with_next_sentence": true
    },
    {
        "source_sentence": "「爾時輸檀王聞是語已，往閻浮樹下，見菩薩身相好莊嚴威光赫奕，以偈歎曰：「『譬如山峯夜然炬，　　亦如明月在虛空，　　太子安隱入深禪，　　我今見之喜且懼。』」",
        "from": "T03n0187_004:0561a09_0",
        "context_with_next_sentence": true
    },
    {
        "source_sentence": "現藝品第十二",
        "from": "T03n0187_004:0561a13_0",
        "context_with_next_sentence": true
    },
    {
        "source_sentence": "佛告諸比丘：「爾時菩薩年既長大，復於一時，輸檀王共諸釋種長德耆年，相與談議。",
        "from": "T03n0187_004:0561a14_0",
        "context_with_next_sentence": true
    },
    {
        "source_sentence": "時諸釋種白大王言：『太子年漸長大，無量諸仙善占相者皆云：「太子若得出家必定成佛，若在家者當為轉輪聖王王四天下，十善御物以法為王，成就七寶。",
        "from": "T03n0187_004:0561a15_1",
        "context_with_next_sentence": true
    },
    {
        "source_sentence": "何謂為七？",
        "from": "T03n0187_004:0561a19_2",
        "context_with_next_sentence": true
    },
    {
        "source_sentence": "一者輪寶，二者象寶，三者馬寶，四者珠寶，五者女寶，六者主兵臣寶，七者主藏臣寶。",
        "from": "T03n0187_004:0561a19_3",
        "context_with_next_sentence": true
    },
    {
        "source_sentence": "具足千子，端正勇健能伏怨敵。」",
        "from": "T03n0187_004:0561a21_4",
        "context_with_next_sentence": true
    },
    {
        "source_sentence": "大王！",
        "from": "T03n0187_004:0561a22_5",
        "context_with_next_sentence": true
    },
    {
        "source_sentence": "若令太子不出家者，轉輪聖王必有繼嗣，諸粟散王咸當歸伏。",
        "from": "T03n0187_004:0561a22_6",
        "context_with_next_sentence": true
    },
    {
        "source_sentence": "應為求婚令生染著，由是自當不出家也。』",
        "from": "T03n0187_004:0561a24_7",
        "context_with_next_sentence": true
    },
    {
        "source_sentence": "時輸檀王告諸釋言：『誰女有德堪為其妃？』",
        "from": "T03n0187_004:0561a25_8",
        "context_with_next_sentence": true
    },
    {
        "source_sentence": "時有五百大臣，各白王言：『我女有德堪為太子之妃。』",
        "from": "T03n0187_004:0561a26_9",
        "context_with_next_sentence": true
    },
    {
        "source_sentence": "輸檀王言：『太子之妃固難為選，不知誰女能稱其意？",
        "from": "T03n0187_004:0561a27_10",
        "context_with_next_sentence": true
    },
    {
        "source_sentence": "宜問太子何等之女可以為妃？』",
        "from": "T03n0187_004:0561a28_11",
        "context_with_next_sentence": true
    },
    {
        "source_sentence": "是諸釋種往菩薩所，各各問言：『太子娶何等女而以為妃？』",
        "from": "T03n0187_004:0561a29_12",
        "context_with_next_sentence": true
    },
    {
        "source_sentence": "是時菩薩報諸釋言：『却後七日當述斯意。』",
        "from": "T03n0187_004:0561b02_0",
        "context_with_next_sentence": true
    },
    {
        "source_sentence": "菩薩思惟，而說偈言：「『欲有無邊過，　　為諸苦惱因，　　猶如毒樹林，　　亦如猛火聚。",
        "from": "T03n0187_004:0561b03_0",
        "context_with_next_sentence": true
    },
    {
        "source_sentence": "　　今處深宮內，　　婇女共相娛，　　此處甚難居，　　猶如履霜刃；　　未若住禪定，　　獨在於山林。』",
        "from": "T03n0187_004:0561b06_0",
        "context_with_next_sentence": true
    },
    {
        "source_sentence": "「爾時菩薩過七日已，起大悲心思惟方便欲度眾生，告諸大臣而說頌曰：「『蓮花生長淤泥中，　　不為淤泥之所染，　　王者德感於眾庶，　　方為一切之所宗。",
        "from": "T03n0187_004:0561b09_0",
        "context_with_next_sentence": true
    },
    {
        "source_sentence": "　　世間無量諸眾生，　　當於我所證甘露，　　是故示有妻子等，　　非為五欲之所染。",
        "from": "T03n0187_004:0561b13_0",
        "context_with_next_sentence": true
    },
    {
        "source_sentence": "　　我今隨順過去佛，　　而不退失諸禪定，　　婚娉宜應選仇偶，　　勿娶凡女以為妃。",
        "from": "T03n0187_004:0561b15_0",
        "context_with_next_sentence": true
    },
    {
        "source_sentence": "　　具足相好清淨人，　　諦語稱心無放逸，　　我今為書陳所好，　　汝宜依書善求覓。",
        "from": "T03n0187_004:0561b17_0",
        "context_with_next_sentence": true
    },
    {
        "source_sentence": "　　若有少盛好威儀，　　不恃麗容而起慢，　　無憍無悋無嫉妬，　　無諂無誑無諸病。",
        "from": "T03n0187_004:0561b19_0",
        "context_with_next_sentence": true
    },
    {
        "source_sentence": "　　恒常質直起慈心，　　憐愍眾生如愛子，　　好行惠施無諸過，　　供養沙門婆羅門。",
        "from": "T03n0187_004:0561b21_0",
        "context_with_next_sentence": true
    },
    {
        "source_sentence": "　　乃至夢寐無邪心，　　未曾懷孕至貞潔，　　恒為心師不高舉，　　執意卑愻猶如賤。",
        "from": "T03n0187_004:0561b23_0",
        "context_with_next_sentence": true
    },
    {
        "source_sentence": "　　不貪滋味及欲樂，　　有慚有耻而無害，　　未嘗歸依諸外道，　　恒與真正理相應。",
        "from": "T03n0187_004:0561b25_0",
        "context_with_next_sentence": true
    },
    {
        "source_sentence": "　　身語意業常清淨，　　惛沈睡眠皆遠離，　　所作無不善思惟，　　恒行善行未曾捨。",
        "from": "T03n0187_004:0561b27_0",
        "context_with_next_sentence": true
    },
    {
        "source_sentence": "　　承事舅姑如父母，　　愛念左右如自身，　　夫睡方眠復先起，　　善能解了諸義理。",
        "from": "T03n0187_004:0561b29_0",
        "context_with_next_sentence": true
    },
    {
        "source_sentence": "　　如是之女我方取，　　豈得凡劣以為妃！』」",
        "from": "T03n0187_004:0561c02_0",
        "context_with_next_sentence": true
    },
    {
        "source_sentence": "佛告諸比丘：「是時大臣乃傳此書，至輸檀王所，王見書已告諸臣言：『汝宜齎書於迦毘羅城，觀諸族姓，若剎帝利、若婆羅門，乃至毘舍、首陀種族之中，必有令女具斯眾德，當娶是女為太子妃。』",
        "from": "T03n0187_004:0561c03_0",
        "context_with_next_sentence": true
    },
    {
        "source_sentence": "即說偈言：「『剎利婆羅門，　　毘舍及首陀，　　有女具斯德，　　宜速來報我。",
        "from": "T03n0187_004:0561c07_1",
        "context_with_next_sentence": true
    },
    {
        "source_sentence": "　　太子心所好，　　以奉法為先，　　汝今應審觀，　　無論於種族。』」",
        "from": "T03n0187_004:0561c10_0",
        "context_with_next_sentence": true
    },
    {
        "source_sentence": "佛告諸比丘：「爾時大臣奉王勅已，於迦毘羅城求訪如是令德之女。",
        "from": "T03n0187_004:0561c12_0",
        "context_with_next_sentence": true
    },
    {
        "source_sentence": "有一大臣名為執杖，其人有女名耶輸陀羅，相好端嚴姝妙第一，不長不短不麁不細，非白非黑具足婦容，猶如寶女。",
        "from": "T03n0187_004:0561c13_1",
        "context_with_next_sentence": true
    },
    {
        "source_sentence": "於是大臣詣執杖家，見耶輸陀羅。",
        "from": "T03n0187_004:0561c16_2",
        "context_with_next_sentence": true
    },
    {
        "source_sentence": "爾時耶輸陀羅拜於大臣，而問之言：『以何緣故而來至此？』",
        "from": "T03n0187_004:0561c17_3",
        "context_with_next_sentence": true
    },
    {
        "source_sentence": "大臣以菩薩書授耶輸陀羅，而說頌曰：「『釋氏大王之太子，　　顏容端正甚可愛，　　大人之相三十二，　　八十種好皆圓滿，　　太子書中述婦德，　　如是之女可為妃。』",
        "from": "T03n0187_004:0561c18_4",
        "context_with_next_sentence": true
    },
    {
        "source_sentence": "「爾時耶輸陀羅，見菩薩書取而讀之，怡然微笑報大臣曰：「『書載德行今悉備，　　唯應太子為我夫。",
        "from": "T03n0187_004:0561c23_0",
        "context_with_next_sentence": true
    },
    {
        "source_sentence": "　　當以斯意速啟知，　　無令不肖而共居。』",
        "from": "T03n0187_004:0561c26_0",
        "context_with_next_sentence": true
    },
    {
        "source_sentence": "「爾時大臣見是事已，歸白王言：『大王！",
        "from": "T03n0187_004:0561c27_0",
        "context_with_next_sentence": true
    },
    {
        "source_sentence": "我於迦毘羅城，處處求訪覩一賢女，堪為太子之妃，端正姝妙色相第一，不長不短不麁不細，非白非黑具足婦容，猶如寶女。』",
        "from": "T03n0187_004:0561c27_1",
        "context_with_next_sentence": true
    },
    {
        "source_sentence": "王曰：『汝所稱者誰之女耶？』",
        "from": "T03n0187_004:0562a01_2",
        "context_with_next_sentence": true
    },
    {
        "source_sentence": "白言：『執杖大臣之女，名耶輸陀羅。』",
        "from": "T03n0187_004:0562a02_3",
        "context_with_next_sentence": true
    },
    {
        "source_sentence": "王自惟念：『太子相好超過世間；德貌備足，方可以充太子妃耳。",
        "from": "T03n0187_004:0562a03_4",
        "context_with_next_sentence": true
    },
    {
        "source_sentence": "汝所稱者，何必具美？",
        "from": "T03n0187_004:0562a04_5",
        "context_with_next_sentence": true
    },
    {
        "source_sentence": "我當造無憂寶器，隨太子意來者遺之，竊使伺候觀其所好，其所好者即娉為妃。』",
        "from": "T03n0187_004:0562a05_6",
        "context_with_next_sentence": true
    },
    {
        "source_sentence": "乃遣金師多造無憂之器，復以七寶而為嚴飾，擊鼓宣令告迦毘羅城，自知女有德貌堪為太子妃者，至第七日總集王宮。",
        "from": "T03n0187_004:0562a07_7",
        "context_with_next_sentence": true
    },
    {
        "source_sentence": "七日滿已，諸女皆集。",
        "from": "T03n0187_004:0562a10_8",
        "context_with_next_sentence": true
    },
    {
        "source_sentence": "菩薩爾時處于大殿，據仁賢床婇女圍遶。",
        "from": "T03n0187_004:0562a10_9",
        "context_with_next_sentence": true
    },
    {
        "source_sentence": "時輸檀王密使內人：『觀察菩薩意之所向，當速報我。』",
        "from": "T03n0187_004:0562a11_10",
        "context_with_next_sentence": true
    },
    {
        "source_sentence": "「時迦毘羅城一切美女，皆以瓔珞莊嚴其身，至菩薩前，暫覩威光不能仰視。",
        "from": "T03n0187_004:0562a13_0",
        "context_with_next_sentence": true
    },
    {
        "source_sentence": "爾時菩薩以無憂寶器次第付之，皆蒙厚禮低顏而去。",
        "from": "T03n0187_004:0562a14_1",
        "context_with_next_sentence": true
    },
    {
        "source_sentence": "爾時耶輸陀羅，侍從圍遶最後而至，姿容端正色相無雙，諦觀菩薩目不暫捨，怡然微笑而作是言：『獨不垂賜無憂之寶，將非我身不足採耶？』",
        "from": "T03n0187_004:0562a16_2",
        "context_with_next_sentence": true
    },
    {
        "source_sentence": "菩薩報言：『我今於汝誠無所嫌，汝自後來寶器盡耳。』",
        "from": "T03n0187_004:0562a19_3",
        "context_with_next_sentence": true
    },
    {
        "source_sentence": "即脫指環而以與之，其環價直百千兩金。",
        "from": "T03n0187_004:0562a20_4",
        "context_with_next_sentence": true
    },
    {
        "source_sentence": "耶輸陀羅受指環已，復作是言：『所賜之物何太少乎？",
        "from": "T03n0187_004:0562a21_5",
        "context_with_next_sentence": true
    },
    {
        "source_sentence": "我身雖劣止直爾耶？』",
        "from": "T03n0187_004:0562a22_6",
        "context_with_next_sentence": true
    },
    {
        "source_sentence": "是時菩薩盡脫所著眾寶瓔珞而以贈之。",
        "from": "T03n0187_004:0562a23_7",
        "context_with_next_sentence": true
    },
    {
        "source_sentence": "耶輸陀羅言：『我今何為奪於太子嚴身之寶？",
        "from": "T03n0187_004:0562a24_8",
        "context_with_next_sentence": true
    },
    {
        "source_sentence": "自當以諸寶飾奉上太子。』",
        "from": "T03n0187_004:0562a25_9",
        "context_with_next_sentence": true
    },
    {
        "source_sentence": "作是語已，不肯受之還歸本處。",
        "from": "T03n0187_004:0562a26_0",
        "context_with_next_sentence": true
    },
    {
        "source_sentence": "「時王使者具以上事而白王言：『大王當知！",
        "from": "T03n0187_004:0562a26_1",
        "context_with_next_sentence": true
    },
    {
        "source_sentence": "太子意在執杖大臣之女耶輸陀羅。』",
        "from": "T03n0187_004:0562a27_2",
        "context_with_next_sentence": true
    },
    {
        "source_sentence": "王聞是語，即遣國師詣執杖家作如是言：『聞卿有女堪為太子之妃，故遣相求，宜知此意。』",
        "from": "T03n0187_004:0562a28_3",
        "context_with_next_sentence": true
    },
    {
        "source_sentence": "爾時國師奉王勅已，到執杖家具陳是事。",
        "from": "T03n0187_004:0562b01_4",
        "context_with_next_sentence": true
    },
    {
        "source_sentence": "爾時執杖報國師言：『自我家法積代相承，若有伎能過於人者，以女妻之。",
        "from": "T03n0187_004:0562b02_5",
        "context_with_next_sentence": true
    },
    {
        "source_sentence": "太子生長深宮，未曾習學文武書算、圖象兵機、權捷[打-丁+(企-止+衣)]力世間眾藝，何為我女適無藝人？",
        "from": "T03n0187_004:0562b04_6",
        "context_with_next_sentence": true
    },
    {
        "source_sentence": "應會諸釋簡選伎能，誰最優長當得是女。』",
        "from": "T03n0187_004:0562b06_7",
        "context_with_next_sentence": true
    },
    {
        "source_sentence": "爾時國師聞此語已，歸白於王。",
        "from": "T03n0187_004:0562b07_8",
        "context_with_next_sentence": true
    },
    {
        "source_sentence": "「王聞此言，愁憂不樂，竊作是念：『我先勅諸釋種親侍太子，皆白我言：「太子不勇。」",
        "from": "T03n0187_004:0562b08_9",
        "context_with_next_sentence": true
    },
    {
        "source_sentence": "執杖此辭，或因是也。』",
        "from": "T03n0187_004:0562b10_10",
        "context_with_next_sentence": true
    },
    {
        "source_sentence": "「爾時菩薩詣父王所，白言：『大王何以憂愁？』",
        "from": "T03n0187_004:0562b11_0",
        "context_with_next_sentence": true
    },
    {
        "source_sentence": "王時默然，乃至三問。",
        "from": "T03n0187_004:0562b11_1",
        "context_with_next_sentence": true
    },
    {
        "source_sentence": "王遣餘人為說斯意。",
        "from": "T03n0187_004:0562b12_2",
        "context_with_next_sentence": true
    },
    {
        "source_sentence": "於是菩薩熙怡微笑，來白王言：『世間寧有殊能妙伎與我等者？』",
        "from": "T03n0187_004:0562b12_3",
        "context_with_next_sentence": true
    },
    {
        "source_sentence": "王便歡喜，更審問言：『汝今能與他人捔伎藝耶？』",
        "from": "T03n0187_004:0562b14_4",
        "context_with_next_sentence": true
    },
    {
        "source_sentence": "如是三問，菩薩答言：『大王！",
        "from": "T03n0187_004:0562b15_5",
        "context_with_next_sentence": true
    },
    {
        "source_sentence": "但當速召有異術人，我能於前現眾伎藝。』",
        "from": "T03n0187_004:0562b16_6",
        "context_with_next_sentence": true
    },
    {
        "source_sentence": "時輸檀王於迦毘羅城外，為一試場，遍告天下：『過七日後，若有善於伎術，皆集此場，共觀太子現諸伎藝。』",
        "from": "T03n0187_004:0562b17_7",
        "context_with_next_sentence": true
    },
    {
        "source_sentence": "至第七日，五百釋子菩薩為首，當共出城往試場所。",
        "from": "T03n0187_004:0562b19_8",
        "context_with_next_sentence": true
    },
    {
        "source_sentence": "是時執杖大臣莊飾其女，載以寶車侍從圍遶，來觀伎藝，立表號令，若有伎藝出於人者，以女妻之。",
        "from": "T03n0187_004:0562b21_9",
        "context_with_next_sentence": true
    },
    {
        "source_sentence": "「時輸檀王遣將最勝白象以迎菩薩，提婆達多先至城門，見此勝象莊嚴第一，問：『是誰象？』",
        "from": "T03n0187_004:0562b23_10",
        "context_with_next_sentence": true
    },
    {
        "source_sentence": "答言：『大王遣將此象以迎太子。』",
        "from": "T03n0187_004:0562b25_11",
        "context_with_next_sentence": true
    },
    {
        "source_sentence": "提婆達多聞是語已，生嫉妬心，恃力憍慢，前執象鼻以手搏之，於是而死。",
        "from": "T03n0187_004:0562b26_12",
        "context_with_next_sentence": true
    },
    {
        "source_sentence": "難陀續到欲出城門，見彼白象當路而斃，問：『誰殺乎？』",
        "from": "T03n0187_004:0562b28_13",
        "context_with_next_sentence": true
    },
    {
        "source_sentence": "答言：『提婆達多！』",
        "from": "T03n0187_004:0562b29_14",
        "context_with_next_sentence": true
    },
    {
        "source_sentence": "難陀于時以手倒曳，致於路側。",
        "from": "T03n0187_004:0562b29_15",
        "context_with_next_sentence": true
    },
    {
        "source_sentence": "菩薩尋至，問：『誰殺象？』",
        "from": "T03n0187_004:0562c01_16",
        "context_with_next_sentence": true
    },
    {
        "source_sentence": "御者答言：『提婆達多左手執鼻右手搏之，其象爾時應手而死。』",
        "from": "T03n0187_004:0562c02_17",
        "context_with_next_sentence": true
    },
    {
        "source_sentence": "菩薩歎曰：『提婆達多甚為不善！』",
        "from": "T03n0187_004:0562c03_18",
        "context_with_next_sentence": true
    },
    {
        "source_sentence": "復問御者：『誰能移之？』",
        "from": "T03n0187_004:0562c04_19",
        "context_with_next_sentence": true
    },
    {
        "source_sentence": "答言：『難陀以手倒曳致于路側。』",
        "from": "T03n0187_004:0562c04_20",
        "context_with_next_sentence": true
    },
    {
        "source_sentence": "菩薩歎曰：『善哉難陀！』",
        "from": "T03n0187_004:0562c05_21",
        "context_with_next_sentence": true
    },
    {
        "source_sentence": "「爾時菩薩坐於寶輅，以左足指持彼白象，徐擲虛空越七重城，過一拘盧舍，其象墮處便為大坑，爾後眾人號為象坑。",
        "from": "T03n0187_004:0562c07_0",
        "context_with_next_sentence": true
    },
    {
        "source_sentence": "是時虛空諸天皆大歡喜，歎未曾有，而說頌曰：「『菩薩車中垂左足，　　以指擲象重城外，　　決定當能以智力，　　運諸眾生超死城。』」",
        "from": "T03n0187_004:0562c09_1",
        "context_with_next_sentence": true
    },
    {
        "source_sentence": "佛告諸比丘：「爾時輸檀王，與諸釋種長德耆年國師大臣無量眾會，集藝場所，五百釋種童子皆至此場。",
        "from": "T03n0187_004:0562c13_0",
        "context_with_next_sentence": true
    },
    {
        "source_sentence": "時諸釋種，請毘奢蜜多為試藝師，語毘奢蜜多言：『應觀我等諸童子中，誰最工書、誰學優贍？』",
        "from": "T03n0187_004:0562c15_1",
        "context_with_next_sentence": true
    },
    {
        "source_sentence": "而毘奢蜜多，先知菩薩解一切書無能踰者，於是微笑向諸童子，而說頌曰：「『天上人間，　　所有文字，　　太子究之，　　盡窮其底，　　吾與汝等，　　誰能及者。",
        "from": "T03n0187_004:0562c17_2",
        "context_with_next_sentence": true
    },
    {
        "source_sentence": "　　為我說書，　　靡識其名，　　適曾挍量，　　人天最勝。』",
        "from": "T03n0187_004:0562c23_0",
        "context_with_next_sentence": true
    },
    {
        "source_sentence": "「爾時五百釋種，前白王言：『我等先知太子通達書藝無能及者，而於算術或未過人。』",
        "from": "T03n0187_004:0562c25_0",
        "context_with_next_sentence": true
    },
    {
        "source_sentence": "時有大臣名頞順那，極閑算術，輸檀王語頞順那言：『汝宜觀諸童子，於算數中誰最為優？』",
        "from": "T03n0187_004:0562c27_0",
        "context_with_next_sentence": true
    },
    {
        "source_sentence": "爾時菩薩自與唱數，令諸童子次第下籌，隨菩薩唱計不能及，一一童子乃至五百皆悉錯亂。",
        "from": "T03n0187_004:0562c29_1",
        "context_with_next_sentence": true
    },
    {
        "source_sentence": "菩薩是時語諸童子：『汝等唱數我當算之。』",
        "from": "T03n0187_004:0563a02_2",
        "context_with_next_sentence": true
    },
    {
        "source_sentence": "諸童子等次第舉數，菩薩運籌唱不能及，都無錯謬，乃至五百童子一時俱唱，亦不雜亂。",
        "from": "T03n0187_004:0563a03_3",
        "context_with_next_sentence": true
    },
    {
        "source_sentence": "時頞順那心生希有，以偈讚曰：「『善哉心智奇敏捷，　　五百釋種無能及，　　彼昔皆稱我能算，　　今知太子不可量。』",
        "from": "T03n0187_004:0563a05_4",
        "context_with_next_sentence": true
    },
    {
        "source_sentence": "「時諸釋種及一切人天同聲唱言：『善哉，善哉！",
        "from": "T03n0187_004:0563a09_0",
        "context_with_next_sentence": true
    },
    {
        "source_sentence": "太子於算計中亦復第一。』",
        "from": "T03n0187_004:0563a10_0",
        "context_with_next_sentence": true
    },
    {
        "source_sentence": "皆從座起合掌頂禮，白大王言：『善哉，大王！",
        "from": "T03n0187_004:0563a10_1",
        "context_with_next_sentence": true
    },
    {
        "source_sentence": "快得善利！",
        "from": "T03n0187_004:0563a11_2",
        "context_with_next_sentence": true
    },
    {
        "source_sentence": "今者太子辯才智慧皆悉第一。』",
        "from": "T03n0187_004:0563a11_3",
        "context_with_next_sentence": true
    },
    {
        "source_sentence": "「時輸檀王告菩薩言：『頗復能與頞順那校量算不？』",
        "from": "T03n0187_004:0563a13_0",
        "context_with_next_sentence": true
    },
    {
        "source_sentence": "菩薩言：『大王！",
        "from": "T03n0187_004:0563a14_1",
        "context_with_next_sentence": true
    },
    {
        "source_sentence": "此事可耳。』",
        "from": "T03n0187_004:0563a14_2",
        "context_with_next_sentence": true
    },
    {
        "source_sentence": "時彼算師問菩薩言：『頗有了知百拘胝外數名以不？』",
        "from": "T03n0187_004:0563a14_3",
        "context_with_next_sentence": true
    },
    {
        "source_sentence": "菩薩報言：『我甚知之！』",
        "from": "T03n0187_004:0563a16_4",
        "context_with_next_sentence": true
    },
    {
        "source_sentence": "頞順那言：『太子能知，請為我說。』",
        "from": "T03n0187_004:0563a16_5",
        "context_with_next_sentence": true
    },
    {
        "source_sentence": "菩薩答言：『百拘胝名阿由多，百阿由多名尼由多，百尼由多名更割羅，百更割羅名頻婆羅，百頻婆羅名阿芻婆，百阿芻婆名毘婆訶，百毘婆訶名欝僧迦，百欝僧迦名婆呼羅，百婆呼羅名那迦婆羅，百那迦婆羅名底致婆羅，百底致婆羅名卑波婆他般若帝，百卑波婆他般若帝名醯兜奚羅，百醯兜奚羅名迦羅頗，百迦羅頗名醯都因陀利，百醯都因陀利名僧合怛覽婆，百僧合怛覽婆名伽那那伽致，百伽那那伽致名尼羅闍，百尼羅闍名目陀羅婆羅，百目陀羅婆羅名薩婆婆羅，百薩婆婆羅名毘僧以若跋致，百毘僧以若跋致名薩婆僧以若，百薩婆僧以若名毘浮登伽摩，百毘浮登伽摩名怛羅絡叉。",
        "from": "T03n0187_004:0563a17_6",
        "context_with_next_sentence": true
    },
    {
        "source_sentence": "若有解此數者，即能算知一須彌山微塵數量。",
        "from": "T03n0187_004:0563b02_7",
        "context_with_next_sentence": true
    },
    {
        "source_sentence": "過此有數，名度闍阿伽羅摩尼，若有解此數者，即能算知恒河沙絡叉數量。",
        "from": "T03n0187_004:0563b03_8",
        "context_with_next_sentence": true
    },
    {
        "source_sentence": "過此數已，有數名度闍阿伽摩尼舍梨，若有解此數者，即能算知恒河沙拘胝。",
        "from": "T03n0187_004:0563b05_9",
        "context_with_next_sentence": true
    },
    {
        "source_sentence": "過此數已，有數名婆訶那婆若爾炎致。",
        "from": "T03n0187_004:0563b06_10",
        "context_with_next_sentence": true
    },
    {
        "source_sentence": "過此復有數名伊吒，過此復有數名古盧鼻，過此復有數名古吒鼻那，過此復有數名娑婆尼叉，若有解此數者，能知恒河沙拘胝絡叉。",
        "from": "T03n0187_004:0563b07_11",
        "context_with_next_sentence": true
    },
    {
        "source_sentence": "過此復有數名阿伽羅娑羅，若有解此數者，能知百拘胝恒河沙絡叉。",
        "from": "T03n0187_004:0563b11_12",
        "context_with_next_sentence": true
    },
    {
        "source_sentence": "過此復有數名隨入極微塵波羅摩呶羅闍，至此數已，一切眾生皆不能知，唯除如來及最後身菩薩，方能解爾。』",
        "from": "T03n0187_004:0563b12_13",
        "context_with_next_sentence": true
    },
    {
        "source_sentence": "「頞順那言：『太子！",
        "from": "T03n0187_004:0563b15_14",
        "context_with_next_sentence": true
    },
    {
        "source_sentence": "云何能解極微塵數？』",
        "from": "T03n0187_004:0563b15_15",
        "context_with_next_sentence": true
    },
    {
        "source_sentence": "菩薩答言：『凡七極微塵成一阿耨塵，七阿耨塵成一都致塵，七都致塵成一牖中眼所見塵，七眼所見塵成一兔毛上塵，七兔毛上塵成一羊毛上塵，七羊毛上塵成一牛毛上塵，七牛毛上塵成一蟣，七蟣成一芥子，七芥子成一麥，七麥成一指節，十二指節成一搩手，兩搩手成一肘，四肘成一弓，千弓成一拘盧舍，四拘盧舍成一由旬。",
        "from": "T03n0187_004:0563b16_16",
        "context_with_next_sentence": true
    },
    {
        "source_sentence": "今此眾中誰能了知一由旬內微塵數量？』",
        "from": "T03n0187_004:0563b24_17",
        "context_with_next_sentence": true
    },
    {
        "source_sentence": "頞順那曰：『我聞太子所說猶尚迷悶，何況諸餘淺識寡聞？",
        "from": "T03n0187_004:0563b25_0",
        "context_with_next_sentence": true
    },
    {
        "source_sentence": "惟願太子為我宣說，一由旬內有幾微塵。』",
        "from": "T03n0187_004:0563b26_1",
        "context_with_next_sentence": true
    },
    {
        "source_sentence": "「菩薩答曰：『由旬微塵數量，盡阿芻婆一那由多，復有三十拘胝那由多百千，復有六萬拘胝，復有三十二拘胝，復有五絡叉，復有萬二千絡叉；如是算計成一由旬塵數。",
        "from": "T03n0187_004:0563b28_0",
        "context_with_next_sentence": true
    },
    {
        "source_sentence": "如是南閻浮提七千由旬，西拘耶尼八千由旬，東弗婆提九千由旬，北欝單越十千由旬；如是四天下成一世界。",
        "from": "T03n0187_004:0563c02_1",
        "context_with_next_sentence": true
    },
    {
        "source_sentence": "百億四天下成一三千大千世界，其中百億四大海，百億須彌山，百億鐵圍山，百億四天王天，百億忉利天，百億夜摩天，百億兜率陀天，百億化樂天，百億他化自在天，百億梵身天，百億梵輔天，百億梵眾天，百億大梵天，百億少光天，百億無量光天，百億遍光天，百億少淨天，百億無量淨天，百億遍淨天，百億無雲天，百億福生天，百億廣果天，百億無想眾天，百億無煩天，百億無熱天，百億善見天，百億善現天，百億阿迦尼吒天；如是名為三千大千世界。",
        "from": "T03n0187_004:0563c05_2",
        "context_with_next_sentence": true
    },
    {
        "source_sentence": "縱廣之量乃至百由旬，千由旬，百千由旬，拘胝由旬，百拘胝由旬，尼由多由旬，如是次第由旬數量，可得知之。",
        "from": "T03n0187_004:0563c15_3",
        "context_with_next_sentence": true
    },
    {
        "source_sentence": "微塵之量，非諸名數所能及也，以是三千大千世界微塵不可算計，是故名為阿僧祇耳。』",
        "from": "T03n0187_004:0563c18_4",
        "context_with_next_sentence": true
    },
    {
        "source_sentence": "菩薩說此數時，頞順那及諸釋種，皆大歡喜生希有心踊躍無量，悉解上妙衣服眾寶瓔珞，奉上菩薩。",
        "from": "T03n0187_004:0563c20_5",
        "context_with_next_sentence": true
    },
    {
        "source_sentence": "讚言：『善哉，善哉！』",
        "from": "T03n0187_004:0563c22_6",
        "context_with_next_sentence": true
    },
    {
        "source_sentence": "頞順那即說偈言：「『拘胝室哆阿由多，　　如是復有尼由多，　　更割羅及毘婆羅，　　數名極至阿芻婆。",
        "from": "T03n0187_004:0563c23_7",
        "context_with_next_sentence": true
    },
    {
        "source_sentence": "　　而復超過無量數，　　此等太子皆能知，　　諸釋汝今悉應聽，　　太子世間無與等。",
        "from": "T03n0187_004:0563c26_0",
        "context_with_next_sentence": true
    },
    {
        "source_sentence": "　　三千大千眾草木，　　折以為籌作智人，　　如是不足為挍量，　　況復五百釋童子。』」",
        "from": "T03n0187_004:0563c28_0",
        "context_with_next_sentence": true
    },
    {
        "source_sentence": "佛告諸比丘：「時有百千天人，悉唱：『善哉，善哉！』",
        "from": "T03n0187_004:0564a01_0",
        "context_with_next_sentence": true
    },
    {
        "source_sentence": "虛空諸天，以偈讚曰：「『過現及未來，　　若干眾生心，　　上中下品類，　　一念悉皆知，　　何況此算數，　　而不能明了。』」",
        "from": "T03n0187_004:0564a02_1",
        "context_with_next_sentence": true
    },
    {
        "source_sentence": "佛告諸比丘：「菩薩降伏諸釋童子，捔試伎藝跳躑奔走皆悉最勝。",
        "from": "T03n0187_004:0564a06_0",
        "context_with_next_sentence": true
    },
    {
        "source_sentence": "爾時虛空諸天，復說偈言：「『菩薩多劫行施戒，　　忍辱精進慈悲力，　　感得如是輕身心，　　周旋捷疾汝當聽。",
        "from": "T03n0187_004:0564a07_1",
        "context_with_next_sentence": true
    },
    {
        "source_sentence": "　　汝見大士常居此，　　不知一念往十方，　　遊歷佛國遍親承，　　未曾知彼有來去；　　於是釋子得殊勝，　　此事不足為希有。』」",
        "from": "T03n0187_004:0564a11_0",
        "context_with_next_sentence": true
    },
    {
        "source_sentence": "佛告諸比丘：「是時五百童子角力相撲，分為三十二朋。",
        "from": "T03n0187_004:0564a14_0",
        "context_with_next_sentence": true
    },
    {
        "source_sentence": "難陀就前騁其剛勇，菩薩舉手纔觸其身，威力所加應時而倒。",
        "from": "T03n0187_004:0564a15_1",
        "context_with_next_sentence": true
    },
    {
        "source_sentence": "提婆達多常懷我慢陵侮菩薩，謂己威力與菩薩等，挺然出眾巡彼試場，疾走而來欲挫菩薩。",
        "from": "T03n0187_004:0564a16_2",
        "context_with_next_sentence": true
    },
    {
        "source_sentence": "爾時菩薩不急不緩，亦無瞋忿安詳待之，右手徐捉飄然擎舉，摧其我慢，三擲空中，以慈悲故使無傷損，告諸釋種：『汝宜盡來與我相撲。』",
        "from": "T03n0187_004:0564a19_3",
        "context_with_next_sentence": true
    },
    {
        "source_sentence": "俱生瞋忿銳意齊奔，菩薩指之悉皆顛仆。",
        "from": "T03n0187_004:0564a22_4",
        "context_with_next_sentence": true
    },
    {
        "source_sentence": "時諸人天同聲唱言：『善哉，善哉！』",
        "from": "T03n0187_004:0564a23_5",
        "context_with_next_sentence": true
    },
    {
        "source_sentence": "虛空諸天雨眾天花，以偈讚曰：「『假使十方諸眾生，　　皆具大力如那延，　　最上智人於一念，　　纔指之時悉顛仆。",
        "from": "T03n0187_004:0564a24_6",
        "context_with_next_sentence": true
    },
    {
        "source_sentence": "　　假使須彌鐵圍山，　　大士手摩盡為末，　　何況世間不堅人，　　而與太子挍優劣。",
        "from": "T03n0187_004:0564a27_0",
        "context_with_next_sentence": true
    },
    {
        "source_sentence": "　　當以大慈坐道樹，　　降伏欲界天魔軍，　　復以甘露洽群生，　　定知菩薩無能勝。』",
        "from": "T03n0187_004:0564a29_0",
        "context_with_next_sentence": true
    },
    {
        "source_sentence": "「爾時執杖大臣告諸釋子言：『我已觀見種種伎藝，今可試射，誰最為優？』",
        "from": "T03n0187_004:0564b02_0",
        "context_with_next_sentence": true
    },
    {
        "source_sentence": "於是共射鐵鼓。",
        "from": "T03n0187_004:0564b03_1",
        "context_with_next_sentence": true
    },
    {
        "source_sentence": "阿難陀曰：『可置鐵鼓二拘盧舍。』",
        "from": "T03n0187_004:0564b04_2",
        "context_with_next_sentence": true
    },
    {
        "source_sentence": "提婆達多曰：『可置鐵鼓四拘盧舍。』",
        "from": "T03n0187_004:0564b04_3",
        "context_with_next_sentence": true
    },
    {
        "source_sentence": "孫陀羅難陀曰：『可置鐵鼓六拘盧舍。』",
        "from": "T03n0187_004:0564b05_4",
        "context_with_next_sentence": true
    },
    {
        "source_sentence": "執杖大臣曰：『可置鐵鼓八拘盧舍。』",
        "from": "T03n0187_004:0564b06_5",
        "context_with_next_sentence": true
    },
    {
        "source_sentence": "菩薩言：『可將鐵鼓置十拘盧舍，并七鐵猪及七鐵多羅樹置十拘盧舍外。』",
        "from": "T03n0187_004:0564b07_6",
        "context_with_next_sentence": true
    },
    {
        "source_sentence": "爾時阿難陀射及二拘盧舍，過二鐵鼓；提婆達多射及四拘盧舍，過四鐵鼓；孫陀羅難陀射及六拘盧舍，過六鐵鼓；執杖大臣射及八拘盧舍，過八鐵鼓；自此為限，皆不能越。",
        "from": "T03n0187_004:0564b09_0",
        "context_with_next_sentence": true
    },
    {
        "source_sentence": "「爾時菩薩引弓將射，其弓及弦一時俱斷，菩薩顧視更覓良弓。",
        "from": "T03n0187_004:0564b14_0",
        "context_with_next_sentence": true
    },
    {
        "source_sentence": "時輸檀王心甚歡喜，報菩薩言：『先王有弓在於天廟，常以香花供養。",
        "from": "T03n0187_004:0564b15_1",
        "context_with_next_sentence": true
    },
    {
        "source_sentence": "其弓勁強無人能張。』",
        "from": "T03n0187_004:0564b17_2",
        "context_with_next_sentence": true
    },
    {
        "source_sentence": "菩薩言：『試遣將來。』",
        "from": "T03n0187_004:0564b17_3",
        "context_with_next_sentence": true
    },
    {
        "source_sentence": "王即遣使取先王弓箭，持授與諸釋種子，是諸釋種皆不能張，然後將弓授與菩薩。",
        "from": "T03n0187_004:0564b18_0",
        "context_with_next_sentence": true
    },
    {
        "source_sentence": "爾時菩薩安隱而坐，左手執弓右指上弦，忽然而張似不加力，彈弓之響遍迦毘羅城。",
        "from": "T03n0187_004:0564b20_0",
        "context_with_next_sentence": true
    },
    {
        "source_sentence": "城中居人咸皆驚怖，各各相問：『此為何聲？』",
        "from": "T03n0187_004:0564b22_0",
        "context_with_next_sentence": true
    },
    {
        "source_sentence": "時諸人天同時唱言：『善哉，善哉！』",
        "from": "T03n0187_004:0564b22_1",
        "context_with_next_sentence": true
    },
    {
        "source_sentence": "虛空諸天說偈讚曰：「『菩薩張弓時，　　安然不動搖，　　意樂當圓滿，　　降魔成正覺。』」",
        "from": "T03n0187_004:0564b23_2",
        "context_with_next_sentence": true
    },
    {
        "source_sentence": "佛告諸比丘：「是時菩薩身心安隱進止閑詳，然後控弦射諸鐵鼓悉皆穿過，鐵猪、鐵樹無不貫達，箭沒於地因而成井，爾後眾人號為箭井。",
        "from": "T03n0187_004:0564b27_0",
        "context_with_next_sentence": true
    },
    {
        "source_sentence": "時諸人天同聲唱言：『善哉，善哉！",
        "from": "T03n0187_004:0564c01_1",
        "context_with_next_sentence": true
    },
    {
        "source_sentence": "太子生年未曾習學，乃能具有如斯伎藝。』",
        "from": "T03n0187_004:0564c01_2",
        "context_with_next_sentence": true
    },
    {
        "source_sentence": "虛空諸天而說偈曰：「『今觀菩薩射，　　未足為希有，　　當坐先佛座，　　而證大菩提。",
        "from": "T03n0187_004:0564c02_3",
        "context_with_next_sentence": true
    },
    {
        "source_sentence": "　　禪定以為弓，　　空無我為箭，　　決除諸見網，　　射破煩惱怨。』」",
        "from": "T03n0187_004:0564c06_0",
        "context_with_next_sentence": true
    },
    {
        "source_sentence": "佛告諸比丘：「如是權捷騰跳，競走越逸，相扠相撲，書印算數，射御履水，騎乘巧便，勇健鈎索，皆妙能辦。",
        "from": "T03n0187_004:0564c08_0",
        "context_with_next_sentence": true
    },
    {
        "source_sentence": "末摩博戲占相畫工雕鏤，管絃歌舞，俳謔按摩，變諸珍寶幻術占夢，相諸六畜，種種雜藝，無不通達。",
        "from": "T03n0187_004:0564c10_1",
        "context_with_next_sentence": true
    },
    {
        "source_sentence": "善雞吒論、尼建圖論、布羅那論、伊致訶娑論、韋陀論、尼盧致論、式叉論、尸伽論、毘尸伽論、阿他論、王論、阿毘梨論、諸鳥獸論、聲明論、因明論，人間一切伎能，及過人上諸天伎藝，皆悉通達。",
        "from": "T03n0187_004:0564c12_2",
        "context_with_next_sentence": true
    },
    {
        "source_sentence": "於是執杖大臣白輸檀王及諸釋種一切眾會言：『我今以女為太子妃。』」",
        "from": "T03n0187_004:0564c17_3",
        "context_with_next_sentence": true
    },
    {
        "source_sentence": "佛告諸比丘：「爾時菩薩，隨順世法現處宮中，八萬四千婇女娛樂而住，耶輸陀羅為第一妃。",
        "from": "T03n0187_004:0564c19_0",
        "context_with_next_sentence": true
    },
    {
        "source_sentence": "初至宮中，不修婦人淺近儀式，俄然露首未曾覆面。",
        "from": "T03n0187_004:0565a01_1",
        "context_with_next_sentence": true
    },
    {
        "source_sentence": "時輸檀王及優陀夷竊怪是事，後宮婇女咸悉宣言：『妃今初來應示羞耻，何為顯異無有愧容？",
        "from": "T03n0187_004:0565a02_2",
        "context_with_next_sentence": true
    },
    {
        "source_sentence": "輕慢淺薄乃至如是。』",
        "from": "T03n0187_004:0565a04_3",
        "context_with_next_sentence": true
    },
    {
        "source_sentence": "耶輸陀羅聞此語已，為諸宮女，而說頌曰：「『但無瑕疵，　　何用覆藏？",
        "from": "T03n0187_004:0565a05_4",
        "context_with_next_sentence": true
    },
    {
        "source_sentence": "　　行住坐臥，　　皆悉清淨。",
        "from": "T03n0187_004:0565a08_0",
        "context_with_next_sentence": true
    },
    {
        "source_sentence": "　　如摩尼寶，　　置於高幢，　　光彩照曜，　　一切表見。",
        "from": "T03n0187_004:0565a09_0",
        "context_with_next_sentence": true
    },
    {
        "source_sentence": "　　若默若語，　　常無私匿，　　以諸功德，　　而自莊嚴。",
        "from": "T03n0187_004:0565a11_0",
        "context_with_next_sentence": true
    },
    {
        "source_sentence": "　　雖衣草衣，　　故弊之服，　　無累其體，　　唯增美麗。",
        "from": "T03n0187_004:0565a13_0",
        "context_with_next_sentence": true
    },
    {
        "source_sentence": "　　若人懷惡，　　外飾其容，　　猶如毒缾，　　塗之以蜜。",
        "from": "T03n0187_004:0565a15_0",
        "context_with_next_sentence": true
    },
    {
        "source_sentence": "　　如是等人，　　甚可怖畏，　　譬如毒蛇，　　不可附近。",
        "from": "T03n0187_004:0565a17_0",
        "context_with_next_sentence": true
    },
    {
        "source_sentence": "　　若復有人，　　棄惡知識，　　親於善友，　　除眾生罪。",
        "from": "T03n0187_004:0565a19_0",
        "context_with_next_sentence": true
    },
    {
        "source_sentence": "　　建立三寶，　　功不唐捐，　　身口意業，　　皆悉清淨。",
        "from": "T03n0187_004:0565a21_0",
        "context_with_next_sentence": true
    },
    {
        "source_sentence": "　　諸大仙人，　　能知他心，　　自當明鑒，　　無假覆蔽。』」",
        "from": "T03n0187_004:0565a23_0",
        "context_with_next_sentence": true
    },
    {
        "source_sentence": "佛告諸比丘：「爾時輸檀王，聞耶輸陀羅能有如是智慧辯才，心大歡喜，即以上妙衣服寶珠瓔珞價直無量，賜耶輸陀羅，以偈讚曰：「『太子具眾德，　　而汝甚相稱，　　今二清淨者，　　如蘇及醍醐。』」",
        "from": "T03n0187_004:0565a25_0",
        "context_with_next_sentence": true
    },
    {
        "source_sentence": "方廣大莊嚴經卷第四",
        "from": "T03n0187_004:0565b02_0",
        "context_with_next_sentence": false
    }
]