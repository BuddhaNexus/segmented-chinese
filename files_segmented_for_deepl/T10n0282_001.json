[
    {
        "source_sentence": "諸菩薩求佛本業經一卷",
        "from": "T10n0282_001:0451a03_0",
        "context_with_next_sentence": true
    },
    {
        "source_sentence": "西晉優婆塞聶道真譯",
        "from": "T10n0282_001:0451a05_0",
        "context_with_next_sentence": true
    },
    {
        "source_sentence": "若那師利菩薩問文殊師利菩薩：「菩薩何因，身有所行不令他人得長短、口所言不令他人得長短、心所念不令他人得長短？",
        "from": "T10n0282_001:0451a06_0",
        "context_with_next_sentence": true
    },
    {
        "source_sentence": "何緣身不法他人長短、口不說他人長短、心不念他人長短？",
        "from": "T10n0282_001:0451a08_1",
        "context_with_next_sentence": true
    },
    {
        "source_sentence": "「持是身所行、口所言、心所念，眾阿羅漢、辟支佛，及諸天、人世間人民，所不能及知。",
        "from": "T10n0282_001:0451a10_2",
        "context_with_next_sentence": true
    },
    {
        "source_sentence": "「身所行、口所言、心所念無能逮者、無有能動轉者；身所行、口所言、心所念無有能害者；身所行、口所言、心所念皆成就遂意。",
        "from": "T10n0282_001:0451a12_0",
        "context_with_next_sentence": true
    },
    {
        "source_sentence": "「身所行事淨潔、口所言淨潔、心所念淨潔；身所行無瑕穢、口所言無瑕穢、心所念無瑕穢；身所行智慧在上頭、口所言智慧在上頭、心所念智慧在上頭。",
        "from": "T10n0282_001:0451a14_1",
        "context_with_next_sentence": true
    },
    {
        "source_sentence": "「生時端正、生時智慧、生時布施、生時種類中好、生時於尊貴家、生時面色好、生時善相與眾異。",
        "from": "T10n0282_001:0451a18_2",
        "context_with_next_sentence": true
    },
    {
        "source_sentence": "「意所念皆強，多所護持不忘，無所愛惜。",
        "from": "T10n0282_001:0451a20_3",
        "context_with_next_sentence": true
    },
    {
        "source_sentence": "高才猛健，猛中尊、猛中貴、猛中勇、猛中勇猛、猛中無有比。",
        "from": "T10n0282_001:0451a21_4",
        "context_with_next_sentence": true
    },
    {
        "source_sentence": "「所識為無有能斟量者，所議無有央數、所議為不可計，無有邊幅、無有能勝者，慈愛於佛經，皆前世筋力行所致。",
        "from": "T10n0282_001:0451a22_5",
        "context_with_next_sentence": true
    },
    {
        "source_sentence": "「多所出入語者人皆信用之，無有不敬附者；身所行無有不淨潔者；諸所視經無有不了知者。",
        "from": "T10n0282_001:0451a25_6",
        "context_with_next_sentence": true
    },
    {
        "source_sentence": "「一心降意，思惟明曉。",
        "from": "T10n0282_001:0451a27_7",
        "context_with_next_sentence": true
    },
    {
        "source_sentence": "迴念入禪，出入五音中、入於四事中、入於三事中、入於十二事中、過去當來今現在所出生福祐功德中、入於七覺意中、入於虛空無常無所罣礙中、入於六波羅蜜經中。",
        "from": "T10n0282_001:0451a27_8",
        "context_with_next_sentence": true
    },
    {
        "source_sentence": "「悉具足念善慈愛愍傷等，心悉無所憎愛。",
        "from": "T10n0282_001:0451b02_9",
        "context_with_next_sentence": true
    },
    {
        "source_sentence": "入於十種力慧中，為諸天、梵釋、阿須輪、鬼神、龍所供養。",
        "from": "T10n0282_001:0451b03_10",
        "context_with_next_sentence": true
    },
    {
        "source_sentence": "「悉愛護十方人——諸有驚怖者皆歸仰得解，諸有恐懼急緣者無不得安隱者——明於十方，如燈火、如炬火、如大火、如日月；過度諸世間人，如船佐、如船中人。",
        "from": "T10n0282_001:0451b04_11",
        "context_with_next_sentence": true
    },
    {
        "source_sentence": "「有尊師於諸天、世間人民、蜎飛蠕動之類，極善極豪，都於大眾中最獨尊，雄中復重雄，極上無有與等者。",
        "from": "T10n0282_001:0451b08_12",
        "context_with_next_sentence": true
    },
    {
        "source_sentence": "「如是法當何以致之？」",
        "from": "T10n0282_001:0451b10_13",
        "context_with_next_sentence": true
    },
    {
        "source_sentence": "文殊師利菩薩謂若那師利菩薩言：「善哉，善哉！",
        "from": "T10n0282_001:0451b11_14",
        "context_with_next_sentence": true
    },
    {
        "source_sentence": "佛子所問乃爾，極大慈愛、多所度脫，乃作是發意問。",
        "from": "T10n0282_001:0451b12_15",
        "context_with_next_sentence": true
    },
    {
        "source_sentence": "所問者皆有佛子菩薩身所行、有口所言、有心所念。",
        "from": "T10n0282_001:0451b13_16",
        "context_with_next_sentence": true
    },
    {
        "source_sentence": "有意所念道，諸所施行功德悉可得，未曾增減。",
        "from": "T10n0282_001:0451b14_17",
        "context_with_next_sentence": true
    },
    {
        "source_sentence": "「佛經時，過去當來今現在佛悉受得之，皆從是起成、皆使世間人民悉安隱、諸所說經悉諦受、諸所有宿命惡悉消盡、諸經悉受得之、諸所有皆快、諸所有皆好，無有與等者。",
        "from": "T10n0282_001:0451b15_18",
        "context_with_next_sentence": true
    },
    {
        "source_sentence": "「如是，佛子！",
        "from": "T10n0282_001:0451b19_19",
        "context_with_next_sentence": true
    },
    {
        "source_sentence": "行於大道者悉皆得之。",
        "from": "T10n0282_001:0451b19_20",
        "context_with_next_sentence": true
    },
    {
        "source_sentence": "「菩薩居家法，心念言：『十方天下人皆使莫為愛欲所拘繫，悉入虛空法中。』",
        "from": "T10n0282_001:0451b21_0",
        "context_with_next_sentence": true
    },
    {
        "source_sentence": "「菩薩孝順供養父母時，心念言：『十方天下人皆使早得佛道，以當度脫十方天下人。』",
        "from": "T10n0282_001:0451b22_1",
        "context_with_next_sentence": true
    },
    {
        "source_sentence": "「菩薩妻子共居時，心念言：『十方天下人皆使諸有愛欲悉消去。』",
        "from": "T10n0282_001:0451b24_2",
        "context_with_next_sentence": true
    },
    {
        "source_sentence": "「菩薩居家有所思時，心念言：『十方天下人皆使脫於愛欲中，得道極過度。』",
        "from": "T10n0282_001:0451b25_3",
        "context_with_next_sentence": true
    },
    {
        "source_sentence": "「菩薩居家相娛樂作音樂時，心念言：『十方天下人皆使聽受諸經，悉得聞如是作音樂時欲聽聞。』",
        "from": "T10n0282_001:0451b27_4",
        "context_with_next_sentence": true
    },
    {
        "source_sentence": "「菩薩著七寶時，心念言：『十方天下人皆使脫於重擔去，悉得止休息。』",
        "from": "T10n0282_001:0451b29_5",
        "context_with_next_sentence": true
    },
    {
        "source_sentence": "「菩薩在婇女中相娛樂時，心念言：『十方天下人皆使悉入佛經中，拔棄於婬泆。』",
        "from": "T10n0282_001:0451c02_6",
        "context_with_next_sentence": true
    },
    {
        "source_sentence": "「菩薩在樓上時，心念言：『十方天下人皆使上佛經講堂上，悉受諸經，無有與等者。』",
        "from": "T10n0282_001:0451c04_7",
        "context_with_next_sentence": true
    },
    {
        "source_sentence": "「菩薩布施時，心念言：『十方天下人皆使諸所有但欲施與人，無有貪愛者。』",
        "from": "T10n0282_001:0451c06_8",
        "context_with_next_sentence": true
    },
    {
        "source_sentence": "「菩薩與妻子恩愛時，心念言：『十方天下人皆使早脫去，於婬泆惡露悉棄捐，令覺知入虛空中。』",
        "from": "T10n0282_001:0451c07_9",
        "context_with_next_sentence": true
    },
    {
        "source_sentence": "「菩薩患厭家中時，心念言：『十方天下人皆使早得脫解，無所復拘著。』",
        "from": "T10n0282_001:0451c09_10",
        "context_with_next_sentence": true
    },
    {
        "source_sentence": "「菩薩棄家行學道時，心念言：『十方天下人皆使得出去，莫復還入愛欲中，無所復貪。』",
        "from": "T10n0282_001:0451c11_11",
        "context_with_next_sentence": true
    },
    {
        "source_sentence": "「若菩薩到佛寺時，心念言：『十方天下人皆使但念佛，悉入諸經中，無所復罣礙。』",
        "from": "T10n0282_001:0451c13_12",
        "context_with_next_sentence": true
    },
    {
        "source_sentence": "「菩薩至師和上所時，心念言：『十方天下人皆使心所念善無有不得者，悉入正經中。』",
        "from": "T10n0282_001:0451c15_13",
        "context_with_next_sentence": true
    },
    {
        "source_sentence": "「菩薩索作沙門時，心念言：『十方天下人皆使所至到，悉令得成就，莫復中悔止。』",
        "from": "T10n0282_001:0451c17_14",
        "context_with_next_sentence": true
    },
    {
        "source_sentence": "「菩薩去白衣時，心念言：『十方天下人皆使極照明於功德中，莫令有懈怠。』",
        "from": "T10n0282_001:0451c19_0",
        "context_with_next_sentence": true
    },
    {
        "source_sentence": "「菩薩受袈裟時，心念言：『十方天下人皆使無所沾污，持心如佛。』",
        "from": "T10n0282_001:0451c20_1",
        "context_with_next_sentence": true
    },
    {
        "source_sentence": "「菩薩剃頭髮時，心念言：『十方天下人皆使垢濁悉除去，莫復與共會。』",
        "from": "T10n0282_001:0451c22_2",
        "context_with_next_sentence": true
    },
    {
        "source_sentence": "「菩薩作大沙門時，心念言：『十方天下人皆使還漚和拘舍羅波羅蜜悉得經。』",
        "from": "T10n0282_001:0451c23_3",
        "context_with_next_sentence": true
    },
    {
        "source_sentence": "「菩薩作沙門時，心念言：『十方天下人皆使作沙門時，令如佛悉度十方天下人。』",
        "from": "T10n0282_001:0451c25_4",
        "context_with_next_sentence": true
    },
    {
        "source_sentence": "「菩薩持戒時，心念言：『十方天下人皆使護持禁戒，莫令犯如法。』",
        "from": "T10n0282_001:0451c27_5",
        "context_with_next_sentence": true
    },
    {
        "source_sentence": "「菩薩受和上時，心念言：『十方天下人皆使念所知禪極過度，無所一罣礙。』",
        "from": "T10n0282_001:0451c28_6",
        "context_with_next_sentence": true
    },
    {
        "source_sentence": "「菩薩受師時，心念言：『十方天下人皆使所作悉為狎習，如所教法持不失。』",
        "from": "T10n0282_001:0452a01_7",
        "context_with_next_sentence": true
    },
    {
        "source_sentence": "「菩薩自歸於佛時，心念言：『十方天下人皆使無不歡樂於佛法，悉生極好處。』",
        "from": "T10n0282_001:0452a03_8",
        "context_with_next_sentence": true
    },
    {
        "source_sentence": "「菩薩自歸於經時，心念言：『十方天下人皆使無不得深經藏，所得智慧如大海。』",
        "from": "T10n0282_001:0452a04_9",
        "context_with_next_sentence": true
    },
    {
        "source_sentence": "「菩薩自歸於僧時，心念言：『十方天下人皆使無不得依度，如比丘僧有所依度，樂於佛道德。』",
        "from": "T10n0282_001:0452a06_10",
        "context_with_next_sentence": true
    },
    {
        "source_sentence": "「菩薩開戶時，心念言：『十方天下人皆使早開天門、入佛經門，莫復厭還者，及自到佛泥洹道。』",
        "from": "T10n0282_001:0452a08_11",
        "context_with_next_sentence": true
    },
    {
        "source_sentence": "「菩薩入室中時，心念言：『十方天下人皆使得度脫，所居止處早如佛所止處；早逮得深經，眾阿羅漢、辟支佛所不能及。』",
        "from": "T10n0282_001:0452a10_12",
        "context_with_next_sentence": true
    },
    {
        "source_sentence": "「菩薩閉戶時，心念言：『十方天下人皆使早閉塞惡道門，諸所有宿命惡悉燒盡。』",
        "from": "T10n0282_001:0452a13_13",
        "context_with_next_sentence": true
    },
    {
        "source_sentence": "「菩薩敷床時，心念言：『十方天下人皆使早入至深經中，悉視十方人虛空。』",
        "from": "T10n0282_001:0452a15_14",
        "context_with_next_sentence": true
    },
    {
        "source_sentence": "「菩薩坐時，心念言：『十方天下人皆使坐安，如佛坐於師子座上時，莫令心有所著。』",
        "from": "T10n0282_001:0452a16_15",
        "context_with_next_sentence": true
    },
    {
        "source_sentence": "「菩薩正坐時，心念言：『十方天下人皆使入正功德中，無令有狐疑增減佛經中。』",
        "from": "T10n0282_001:0452a18_16",
        "context_with_next_sentence": true
    },
    {
        "source_sentence": "「菩薩喘息時，心念言：『十方天下人皆使喘息定，成止足。』",
        "from": "T10n0282_001:0452a20_17",
        "context_with_next_sentence": true
    },
    {
        "source_sentence": "「菩薩佪念觀時，心念言：『十方天下人皆使當作是念：「見無常法。」』",
        "from": "T10n0282_001:0452a21_18",
        "context_with_next_sentence": true
    },
    {
        "source_sentence": "「菩薩起坐時，心念言：『十方天下人皆使所見虛空法無有不了知者。』",
        "from": "T10n0282_001:0452a23_19",
        "context_with_next_sentence": true
    },
    {
        "source_sentence": "「菩薩足蹈地時，心念言：『十方天下人皆使住安隱，不復動搖。』",
        "from": "T10n0282_001:0452a24_20",
        "context_with_next_sentence": true
    },
    {
        "source_sentence": "「菩薩著泥洹僧時，心念言：『十方天下人皆使撿持功德，悉愧於世間諸所有，早令得佛道。』",
        "from": "T10n0282_001:0452a26_0",
        "context_with_next_sentence": true
    },
    {
        "source_sentence": "「菩薩繫帶時，心念言：『十方天下人皆使結諸功德悉令堅。』",
        "from": "T10n0282_001:0452a28_0",
        "context_with_next_sentence": true
    },
    {
        "source_sentence": "「菩薩被安和時，心念言：『十方天下人皆使重益得諸功德，悉入諸經中，極過度去。』",
        "from": "T10n0282_001:0452a29_1",
        "context_with_next_sentence": true
    },
    {
        "source_sentence": "「菩薩被震越時，心念言：『十方天下人皆使常樂喜於佛經，未曾有離時。』",
        "from": "T10n0282_001:0452b02_2",
        "context_with_next_sentence": true
    },
    {
        "source_sentence": "「菩薩持楊枝時，心念言：『十方天下人皆使學諸經，悉淨潔得。』",
        "from": "T10n0282_001:0452b03_3",
        "context_with_next_sentence": true
    },
    {
        "source_sentence": "「菩薩漱齒洗口時，心念言：『十方天下人皆使諸垢濁悉淨潔，去清淨住。』",
        "from": "T10n0282_001:0452b05_4",
        "context_with_next_sentence": true
    },
    {
        "source_sentence": "「菩薩左右時，心念言：『十方天下人皆使棄眾惡，斷絕婬泆、瞋恚、愚癡。』",
        "from": "T10n0282_001:0452b06_5",
        "context_with_next_sentence": true
    },
    {
        "source_sentence": "「菩薩行至水時，心念言：『十方天下人皆使上佛經悉淨潔。』",
        "from": "T10n0282_001:0452b08_6",
        "context_with_next_sentence": true
    },
    {
        "source_sentence": "「菩薩持水行時，心念言：『十方天下人皆使無不謹勅，軟好心淨潔。』",
        "from": "T10n0282_001:0452b09_7",
        "context_with_next_sentence": true
    },
    {
        "source_sentence": "「菩薩澡手時，心念言：『十方天下人皆使軟好手取諸經道法。』",
        "from": "T10n0282_001:0452b11_8",
        "context_with_next_sentence": true
    },
    {
        "source_sentence": "「菩薩洗面時，心念言：『十方天下人皆使入佛經道，面門莫令有瑕穢。』",
        "from": "T10n0282_001:0452b12_9",
        "context_with_next_sentence": true
    },
    {
        "source_sentence": "「菩薩向出門時，心念言：『十方天下人皆使逮所求索悉疾得，無所復罣礙。』",
        "from": "T10n0282_001:0452b14_10",
        "context_with_next_sentence": true
    },
    {
        "source_sentence": "「菩薩向道時，心念言：『十方天下人皆使早得佛，莫復令還。』",
        "from": "T10n0282_001:0452b15_11",
        "context_with_next_sentence": true
    },
    {
        "source_sentence": "「菩薩行道時，心念言：『十方天下人皆使入無底經中，悉深入經，淨潔身體，無所罣礙。』",
        "from": "T10n0282_001:0452b17_0",
        "context_with_next_sentence": true
    },
    {
        "source_sentence": "「菩薩行道上坂時，心念言：『十方天下人皆使喜樂佛經，無有厭極時。』",
        "from": "T10n0282_001:0452b18_1",
        "context_with_next_sentence": true
    },
    {
        "source_sentence": "「菩薩行道下坂時，心念言：『十方天下人皆使入佛大道中，悉貫諸智慧。』",
        "from": "T10n0282_001:0452b20_2",
        "context_with_next_sentence": true
    },
    {
        "source_sentence": "「菩薩行曲道中時，心念言：『十方天下人皆使莫有邪念，無令有惡口。』",
        "from": "T10n0282_001:0452b22_0",
        "context_with_next_sentence": true
    },
    {
        "source_sentence": "「菩薩行直道中時，心念言：『十方天下人皆使心念正道，無令有諛諂。』",
        "from": "T10n0282_001:0452b23_1",
        "context_with_next_sentence": true
    },
    {
        "source_sentence": "「菩薩見揚塵滿道時，心念言：『十方天下人皆使諸欲去，常得明經。』",
        "from": "T10n0282_001:0452b25_2",
        "context_with_next_sentence": true
    },
    {
        "source_sentence": "「菩薩見淹塵滿道時，心念言：『十方天下人皆使常柔軟心，悉得諸慈哀。』",
        "from": "T10n0282_001:0452b26_3",
        "context_with_next_sentence": true
    },
    {
        "source_sentence": "「菩薩見陰涼樹時，心念言：『十方天下人皆使諸所惡法悉除去，通利入佛經中悉覺知。』",
        "from": "T10n0282_001:0452b28_4",
        "context_with_next_sentence": true
    },
    {
        "source_sentence": "「菩薩見講堂精舍時，心念言：『十方天下人皆使聽受諸經悉入中。』",
        "from": "T10n0282_001:0452c01_5",
        "context_with_next_sentence": true
    },
    {
        "source_sentence": "「菩薩見林大樹時，心念言：『十方天下人皆使無不歸仰供養者，天上世間皆悉然。』",
        "from": "T10n0282_001:0452c02_6",
        "context_with_next_sentence": true
    },
    {
        "source_sentence": "「菩薩見山時，心念言：『十方天下人皆使心念高才，明諸功德法，無有能勝者。』",
        "from": "T10n0282_001:0452c04_7",
        "context_with_next_sentence": true
    },
    {
        "source_sentence": "「菩薩見棘樹時，心念言：『十方天下人皆使疾遠離於婬泆、瞋怒、愚癡。』",
        "from": "T10n0282_001:0452c06_8",
        "context_with_next_sentence": true
    },
    {
        "source_sentence": "「菩薩見葉樹時，心念言：『十方天下人皆使道覆蓋得禪，迴入三昧。』",
        "from": "T10n0282_001:0452c07_9",
        "context_with_next_sentence": true
    },
    {
        "source_sentence": "「菩薩見華樹時，心念言：『十方天下人皆使莊身得三十二相。』",
        "from": "T10n0282_001:0452c09_10",
        "context_with_next_sentence": true
    },
    {
        "source_sentence": "「菩薩見實樹時，心念言：『十方天下人皆使得華實，悉具足於佛經中。』",
        "from": "T10n0282_001:0452c10_11",
        "context_with_next_sentence": true
    },
    {
        "source_sentence": "「菩薩見流水時，心念言：『十方天下人皆使入佛經流淵中，悉得佛智。』",
        "from": "T10n0282_001:0452c12_12",
        "context_with_next_sentence": true
    },
    {
        "source_sentence": "「菩薩見井時，心念言：『十方天下人皆使早開經門，一味無有異。』",
        "from": "T10n0282_001:0452c13_13",
        "context_with_next_sentence": true
    },
    {
        "source_sentence": "「菩薩見汲水時，心念言：『十方天下人皆使所道智悉具足，開入功德法中。』",
        "from": "T10n0282_001:0452c15_14",
        "context_with_next_sentence": true
    },
    {
        "source_sentence": "「菩薩見泉水時，心念言：『十方天下人皆使所問慧者多所解，悉會於佛經道中。』",
        "from": "T10n0282_001:0452c16_15",
        "context_with_next_sentence": true
    },
    {
        "source_sentence": "「菩薩見大水時，心念言：『十方天下人皆使悉重持諸功德法無有盡[歹*斯]，時無有能過者。』",
        "from": "T10n0282_001:0452c18_16",
        "context_with_next_sentence": true
    },
    {
        "source_sentence": "「菩薩見橋梁時，心念言：『十方天下人皆使得諸經極過度人，如橋梁過人，無有極止時。』",
        "from": "T10n0282_001:0452c20_17",
        "context_with_next_sentence": true
    },
    {
        "source_sentence": "「菩薩見宅舍時，心念言：『十方天下人皆使遠離於愛欲，十方人心所念者皆悉知。』",
        "from": "T10n0282_001:0452c22_18",
        "context_with_next_sentence": true
    },
    {
        "source_sentence": "「菩薩見園時，心念言：『十方天下人皆使心無所拘著，不樂於五音樂、五所思。』",
        "from": "T10n0282_001:0452c24_19",
        "context_with_next_sentence": true
    },
    {
        "source_sentence": "「菩薩見果園時，心念言：『十方天下人皆使心無所愁憂，悉得深智本根。』",
        "from": "T10n0282_001:0452c26_20",
        "context_with_next_sentence": true
    },
    {
        "source_sentence": "「菩薩見戲園時，心念言：『十方天下人皆使無不精進者，莫令離於佛諸經。』",
        "from": "T10n0282_001:0452c27_21",
        "context_with_next_sentence": true
    },
    {
        "source_sentence": "「菩薩見莊嚴大眾出時，心念言：『十方天下人皆使莊嚴，於三十二相悉逮得。』",
        "from": "T10n0282_001:0452c29_22",
        "context_with_next_sentence": true
    },
    {
        "source_sentence": "「菩薩見人愁憂時，心念言：『十方天下人皆使莫復愁憂。』",
        "from": "T10n0282_001:0453a02_23",
        "context_with_next_sentence": true
    },
    {
        "source_sentence": "「菩薩見人樂時，心念言：『十方天下人皆使樂喜深經。』",
        "from": "T10n0282_001:0453a03_24",
        "context_with_next_sentence": true
    },
    {
        "source_sentence": "「菩薩見人不樂時，心念言：『十方天下人皆使恩愛無所著。』",
        "from": "T10n0282_001:0453a04_25",
        "context_with_next_sentence": true
    },
    {
        "source_sentence": "「菩薩見人安隱時，心念言：『十方天下人皆使安隱，逮得如佛安隱。』",
        "from": "T10n0282_001:0453a05_26",
        "context_with_next_sentence": true
    },
    {
        "source_sentence": "「菩薩見人勤苦時，心念言：『十方天下人皆使滅[歹*斯]諸勤苦，悉見正真道。』",
        "from": "T10n0282_001:0453a07_27",
        "context_with_next_sentence": true
    },
    {
        "source_sentence": "「菩薩見人強健時，心念言：『十方天下人皆使強健，如佛時身強健。』",
        "from": "T10n0282_001:0453a09_0",
        "context_with_next_sentence": true
    },
    {
        "source_sentence": "「菩薩見人病時，心念言：『十方天下人皆使念無常，悉入虛空中，盡究竟於佛經莫復還。』",
        "from": "T10n0282_001:0453a10_1",
        "context_with_next_sentence": true
    },
    {
        "source_sentence": "「菩薩見端正人時，心念言：『十方天下人皆使愛樂於佛經。』",
        "from": "T10n0282_001:0453a12_2",
        "context_with_next_sentence": true
    },
    {
        "source_sentence": "「菩薩見醜人時，心念言：『十方天下人皆使莫墮醜惡中。』",
        "from": "T10n0282_001:0453a13_3",
        "context_with_next_sentence": true
    },
    {
        "source_sentence": "「菩薩見報恩時，心念言：『十方天下人皆使報恩於諸菩薩。』",
        "from": "T10n0282_001:0453a15_4",
        "context_with_next_sentence": true
    },
    {
        "source_sentence": "「菩薩見不報恩人時，心念言：『十方天下人皆使無有慳貪，悉示人於正道。』",
        "from": "T10n0282_001:0453a16_5",
        "context_with_next_sentence": true
    },
    {
        "source_sentence": "「菩薩見沙門時，心念言：『十方天下人皆使受諸經，悉究竟得。』",
        "from": "T10n0282_001:0453a18_6",
        "context_with_next_sentence": true
    },
    {
        "source_sentence": "「菩薩見異道人時，心念言：『十方天下人皆使諸惡根本悉消盡儩，究竟諸經。』",
        "from": "T10n0282_001:0453a19_7",
        "context_with_next_sentence": true
    },
    {
        "source_sentence": "「菩薩見仙人時，心念言：『十方天下人皆使所求願盡悉得，所作為皆成足。』",
        "from": "T10n0282_001:0453a21_8",
        "context_with_next_sentence": true
    },
    {
        "source_sentence": "「菩薩見被鎧人時，心念言：『十方天下人皆使受鎧，悉具足於佛經。』",
        "from": "T10n0282_001:0453a22_9",
        "context_with_next_sentence": true
    },
    {
        "source_sentence": "「菩薩見愚鈍時，心念言：『十方天下人皆使黠健，所作為莫墮眾惡中。』",
        "from": "T10n0282_001:0453a24_10",
        "context_with_next_sentence": true
    },
    {
        "source_sentence": "「菩薩見講經時，心念言：『十方天下人皆使所聞知無不解慧者。』",
        "from": "T10n0282_001:0453a25_11",
        "context_with_next_sentence": true
    },
    {
        "source_sentence": "「菩薩見帝王時，心念言：『十方天下人皆使自致為經中王，自然轉經，說道無有休絕時。』",
        "from": "T10n0282_001:0453a27_12",
        "context_with_next_sentence": true
    },
    {
        "source_sentence": "「菩薩見太子時，心念言：『十方天下人皆使作佛子，常化生於經中。』",
        "from": "T10n0282_001:0453a29_13",
        "context_with_next_sentence": true
    },
    {
        "source_sentence": "「菩薩見公卿時，心念言：『十方天下人皆使明於深經中，所問慧莫不解遣承用者。』",
        "from": "T10n0282_001:0453b01_14",
        "context_with_next_sentence": true
    },
    {
        "source_sentence": "「菩薩見旁臣長吏時，心念言：『十方天下人皆使念正，莫用有惡，無令遠離於諸菩薩。』",
        "from": "T10n0282_001:0453b03_15",
        "context_with_next_sentence": true
    },
    {
        "source_sentence": "「菩薩見城時，心念言：『十方天下人皆使身體無有與等者，悉令人善無有能過者。』",
        "from": "T10n0282_001:0453b05_16",
        "context_with_next_sentence": true
    },
    {
        "source_sentence": "「菩薩見宮闕時，心念言：『十方天下人皆使樂明於心，常念與善功德相值。』",
        "from": "T10n0282_001:0453b07_17",
        "context_with_next_sentence": true
    },
    {
        "source_sentence": "「菩薩見持錫杖時，心念言：『十方天下人皆使常作善，為人所仰，常欲施與人，教人為善法。』",
        "from": "T10n0282_001:0453b08_18",
        "context_with_next_sentence": true
    },
    {
        "source_sentence": "「菩薩持鉢時，心念言：『十方天下人皆使多所饋遺，悉受所供養，皆入於無底功德中。』",
        "from": "T10n0282_001:0453b10_19",
        "context_with_next_sentence": true
    },
    {
        "source_sentence": "「菩薩行分越時，心念言：『十方天下人皆使入佛法處，無有忘誤時。』",
        "from": "T10n0282_001:0453b12_20",
        "context_with_next_sentence": true
    },
    {
        "source_sentence": "「菩薩至人家門時，心念言：『十方天下人皆使至佛經門。』",
        "from": "T10n0282_001:0453b14_21",
        "context_with_next_sentence": true
    },
    {
        "source_sentence": "「菩薩入門內時，心念言：『十方天下人皆使入佛智慧內。』",
        "from": "T10n0282_001:0453b15_22",
        "context_with_next_sentence": true
    },
    {
        "source_sentence": "「菩薩未受飯食時，心念言：『十方天下人皆使無有逆難，悉入般若波羅蜜經中。』",
        "from": "T10n0282_001:0453b16_23",
        "context_with_next_sentence": true
    },
    {
        "source_sentence": "「菩薩未得飯時，心念言：『十方天下人皆使莫復墮泥犁、禽獸、薜荔、監樓、惡道中。』",
        "from": "T10n0282_001:0453b18_24",
        "context_with_next_sentence": true
    },
    {
        "source_sentence": "「菩薩見空鉢時，心念言：『十方天下人皆使空於愛欲中。』",
        "from": "T10n0282_001:0453b20_25",
        "context_with_next_sentence": true
    },
    {
        "source_sentence": "「菩薩見滿鉢時，心念言：『十方天下人皆使滿諸功德中。』",
        "from": "T10n0282_001:0453b21_26",
        "context_with_next_sentence": true
    },
    {
        "source_sentence": "「菩薩見受飯鉢時，心念言：『十方天下人皆使奉行佛道事。』",
        "from": "T10n0282_001:0453b22_27",
        "context_with_next_sentence": true
    },
    {
        "source_sentence": "「菩薩見慚愧人時，心念言：『十方天下人皆使無不慚愧於愛欲者。』",
        "from": "T10n0282_001:0453b24_28",
        "context_with_next_sentence": true
    },
    {
        "source_sentence": "「菩薩見不慚愧人時，心念言：『十方天下人皆使心所念惡悉棄捐，莫不慈哀者。』",
        "from": "T10n0282_001:0453b25_29",
        "context_with_next_sentence": true
    },
    {
        "source_sentence": "「菩薩得美食時，心念言：『十方天下人皆使所願無不悉得者，心無沾污。』",
        "from": "T10n0282_001:0453b27_30",
        "context_with_next_sentence": true
    },
    {
        "source_sentence": "「菩薩得麁飯食時，心念言：『十方天下人皆使柔軟心，無不愍傷者。』",
        "from": "T10n0282_001:0453b29_31",
        "context_with_next_sentence": true
    },
    {
        "source_sentence": "「菩薩飯時，心念言：『十方天下人皆使如禪食足，常飽於經。』",
        "from": "T10n0282_001:0453c01_32",
        "context_with_next_sentence": true
    },
    {
        "source_sentence": "「菩薩食味時，心念言：『十方天下人皆使飽味，如佛喉咽所化味時，悉令逮得於甘露名經。』",
        "from": "T10n0282_001:0453c02_33",
        "context_with_next_sentence": true
    },
    {
        "source_sentence": "「菩薩飽已時，心念言：『十方天下人皆使所作為悉成足，入佛經極過去。』",
        "from": "T10n0282_001:0453c04_34",
        "context_with_next_sentence": true
    },
    {
        "source_sentence": "「菩薩說經呪願時，心念言：『十方天下人皆說所道無有盡時，悉入佛諸深經中。』",
        "from": "T10n0282_001:0453c06_35",
        "context_with_next_sentence": true
    },
    {
        "source_sentence": "「菩薩說經呪願已出去時，心念言：『十方天下人皆使出於三處色無常空中，悉受得佛智慧。』",
        "from": "T10n0282_001:0453c08_36",
        "context_with_next_sentence": true
    },
    {
        "source_sentence": "「菩薩入水時，心念言：『十方天下人皆使入佛智慧中，過去當來今現在悉平等。』",
        "from": "T10n0282_001:0453c10_37",
        "context_with_next_sentence": true
    },
    {
        "source_sentence": "「菩薩浴時，心念言：『十方天下人皆使洗除心垢，悉令去明極照至邊。』",
        "from": "T10n0282_001:0453c12_38",
        "context_with_next_sentence": true
    },
    {
        "source_sentence": "「菩薩見熱時，心念言：『十方天下人皆使遠離於熱，極過度去。』",
        "from": "T10n0282_001:0453c13_39",
        "context_with_next_sentence": true
    },
    {
        "source_sentence": "「菩薩見寒時，心念言：『十方天下人皆使作人中將，得極明涼好處。』",
        "from": "T10n0282_001:0453c15_40",
        "context_with_next_sentence": true
    },
    {
        "source_sentence": "「菩薩見誦經時，心念言：『十方天下人皆使解於諸經處，盡求索智，悉攬持諸慧。』",
        "from": "T10n0282_001:0453c16_41",
        "context_with_next_sentence": true
    },
    {
        "source_sentence": "「菩薩見佛時，心念言：『十方天下人皆使與諸佛共會，心無所罣礙。』",
        "from": "T10n0282_001:0453c18_42",
        "context_with_next_sentence": true
    },
    {
        "source_sentence": "「菩薩上向視佛時，心念言：『十方天下人皆使眼所視無所罣礙，見無極處。』",
        "from": "T10n0282_001:0453c19_43",
        "context_with_next_sentence": true
    },
    {
        "source_sentence": "「菩薩為佛禮拜頭腦著地時，心念言：『十方天下人皆使無有能逮見佛頭上者，天上天下。』",
        "from": "T10n0282_001:0453c21_44",
        "context_with_next_sentence": true
    },
    {
        "source_sentence": "「菩薩拜起正視佛時，心念言：『十方天下人皆使行經無有與等者。』",
        "from": "T10n0282_001:0453c23_45",
        "context_with_next_sentence": true
    },
    {
        "source_sentence": "「菩薩繞佛一匝時，心念言：『十方天下人皆使繞極善所作，為皆究竟賜經明。』",
        "from": "T10n0282_001:0453c25_46",
        "context_with_next_sentence": true
    },
    {
        "source_sentence": "「菩薩繞佛三匝時，心念言：『十方天下人皆使所作為心常勇，未甞遠離於佛道。』",
        "from": "T10n0282_001:0453c26_47",
        "context_with_next_sentence": true
    },
    {
        "source_sentence": "「菩薩稱譽佛功德威神時，心念言：『十方天下人皆使所作為功德不可計、威神不可計，功中極過度。』",
        "from": "T10n0282_001:0453c28_48",
        "context_with_next_sentence": true
    },
    {
        "source_sentence": "「菩薩洗足時，心念言：『十方天下人皆使悉得佛神足念飛，無所復罣礙，悉入具。』",
        "from": "T10n0282_001:0454a01_49",
        "context_with_next_sentence": true
    },
    {
        "source_sentence": "「菩薩稱譽佛相時，心念言：『十方天下人皆使身體悉具足，如佛經身。』",
        "from": "T10n0282_001:0454a03_50",
        "context_with_next_sentence": true
    },
    {
        "source_sentence": "「菩薩臥坐時，心念言：『十方天下人皆使不復繫於愛欲，勤苦中悉淨潔。』",
        "from": "T10n0282_001:0454a05_51",
        "context_with_next_sentence": true
    },
    {
        "source_sentence": "「菩薩覺起時，心念言：『十方天下人皆使得佛智慧、得十力。』",
        "from": "T10n0282_001:0454a06_52",
        "context_with_next_sentence": true
    },
    {
        "source_sentence": "「是為菩薩常所行道。」",
        "from": "T10n0282_001:0454a06_53",
        "context_with_next_sentence": true
    },
    {
        "source_sentence": "是釋迦文佛剎凡有百億釋提桓因坻，皆忉利天上，悉各思想欲請佛。",
        "from": "T10n0282_001:0454a08_0",
        "context_with_next_sentence": true
    },
    {
        "source_sentence": "諸釋提桓因坻皆為佛於紫紺正殿上，施七寶師子座，以天所有名好劫波育雜色、若干種絕殊好，皆敷著座上，皆施絕好交露帳、皆各於適已。",
        "from": "T10n0282_001:0454a09_1",
        "context_with_next_sentence": true
    },
    {
        "source_sentence": "佛即悉知之。",
        "from": "T10n0282_001:0454a12_2",
        "context_with_next_sentence": true
    },
    {
        "source_sentence": "佛便分身威神，悉皆在百億忉利天上釋提桓因坻外門。",
        "from": "T10n0282_001:0454a13_3",
        "context_with_next_sentence": true
    },
    {
        "source_sentence": "一一釋提桓因坻皆有一佛，凡有百億佛，皆與諸菩薩等俱。",
        "from": "T10n0282_001:0454a14_4",
        "context_with_next_sentence": true
    },
    {
        "source_sentence": "諸釋提桓因坻皆大歡喜，悉出迎，為佛作禮，請佛入。",
        "from": "T10n0282_001:0454a15_5",
        "context_with_next_sentence": true
    },
    {
        "source_sentence": "佛即與諸菩薩等俱入，至紫紺正殿上帳中坐。",
        "from": "T10n0282_001:0454a17_0",
        "context_with_next_sentence": true
    },
    {
        "source_sentence": "諸菩薩等悉各於一一七寶蓮華師子座交露帳中坐。",
        "from": "T10n0282_001:0454a18_1",
        "context_with_next_sentence": true
    },
    {
        "source_sentence": "佛續在是百億小國土與諸菩薩共坐，威神不動。",
        "from": "T10n0282_001:0454a19_2",
        "context_with_next_sentence": true
    },
    {
        "source_sentence": "十方諸菩薩大復來會——曇昧摩提菩薩、復有曇昧摩提菩薩、師利摩提菩薩、俱那摩提菩薩、墮夜摩提菩薩、沙頭摩提菩薩、若那摩提菩薩、沙遮摩提菩薩、阿迦摩提菩薩、沙羅摩提菩薩、薩和摩提菩薩。",
        "from": "T10n0282_001:0454a20_3",
        "context_with_next_sentence": true
    },
    {
        "source_sentence": "諸菩薩求佛本業經",
        "from": "T10n0282_001:0454a27_0",
        "context_with_next_sentence": false
    }
]