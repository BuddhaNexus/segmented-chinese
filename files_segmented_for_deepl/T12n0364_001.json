[
    {
        "source_sentence": "大阿彌陀佛經序",
        "from": "T12n0364_001:0326c07_0",
        "context_with_next_sentence": true
    },
    {
        "source_sentence": "大藏經中，有十餘經，言阿彌陀佛濟度眾生。",
        "from": "T12n0364_001:0326c09_0",
        "context_with_next_sentence": true
    },
    {
        "source_sentence": "其間四經本為一種，譯者不同，故有四名：一名《無量清淨平等覺經》，乃後漢月支三藏支婁加讖譯。",
        "from": "T12n0364_001:0326c10_0",
        "context_with_next_sentence": true
    },
    {
        "source_sentence": "二曰《無量壽經》，乃曹魏康僧鎧譯。",
        "from": "T12n0364_001:0326c12_1",
        "context_with_next_sentence": true
    },
    {
        "source_sentence": "三曰《阿彌陀過度人道經》，乃吳月支支謙譯。",
        "from": "T12n0364_001:0326c13_2",
        "context_with_next_sentence": true
    },
    {
        "source_sentence": "四曰《無量壽莊嚴經》，乃本朝西天三藏法賢譯。",
        "from": "T12n0364_001:0326c14_3",
        "context_with_next_sentence": true
    },
    {
        "source_sentence": "其大略雖同，然其中甚有差互。",
        "from": "T12n0364_001:0326c15_4",
        "context_with_next_sentence": true
    },
    {
        "source_sentence": "若不觀省者，又其文或失於太繁，而使人厭觀；或失於太嚴，而喪其本真；或其文適中，而其意則失之。",
        "from": "T12n0364_001:0326c15_5",
        "context_with_next_sentence": true
    },
    {
        "source_sentence": "由是釋迦文佛所以說經、阿彌陀佛所以度人之旨，紊而無序，欝而不章。",
        "from": "T12n0364_001:0326c18_6",
        "context_with_next_sentence": true
    },
    {
        "source_sentence": "予深惜之，故熟讀而精考，敘為一經，蓋欲復其本也。",
        "from": "T12n0364_001:0326c19_7",
        "context_with_next_sentence": true
    },
    {
        "source_sentence": "其校正之法，若言一事，抂此本為安，彼本為杌隉，則取其安者；或此本為要，彼本為泛濫，則取其要者；或此本為近，彼本為迂，則取其近者；或彼本有之，而此本闕，則取其所有；或彼本彰明，而此本隱晦，則取其明者；大概乃取其所優，去其所劣。",
        "from": "T12n0364_001:0326c21_8",
        "context_with_next_sentence": true
    },
    {
        "source_sentence": "又有其文碎雜而失統，錯亂而不倫者，則用其意以修其辭，刪其重以暢其義；其或可疑者，則闕焉而不敢取。",
        "from": "T12n0364_001:0326c27_0",
        "context_with_next_sentence": true
    },
    {
        "source_sentence": "若此之類，皆欲訂正聖言，發明本旨，使不惑於四種之異，而知其指歸也。",
        "from": "T12n0364_001:0326c29_1",
        "context_with_next_sentence": true
    },
    {
        "source_sentence": "又各從其事類，析為五十六分，欲觀者易見而喜於讀誦；庶幾流傳之廣，而一切眾生，皆受濟度也。",
        "from": "T12n0364_001:0327a02_2",
        "context_with_next_sentence": true
    },
    {
        "source_sentence": "予每校正，必禱於觀音菩薩求冥助，以開悟識性，使無舛誤，始末三年而後畢。",
        "from": "T12n0364_001:0327a04_3",
        "context_with_next_sentence": true
    },
    {
        "source_sentence": "既畢乃拜而自喜，目之曰《大阿彌陀經》。",
        "from": "T12n0364_001:0327a06_4",
        "context_with_next_sentence": true
    },
    {
        "source_sentence": "蓋佛與舍利弗說者，亦《阿彌陀經》；彼則其文少，故此言大以別之。",
        "from": "T12n0364_001:0327a07_5",
        "context_with_next_sentence": true
    },
    {
        "source_sentence": "然佛說經，非若吾聖人所說也。",
        "from": "T12n0364_001:0327a08_6",
        "context_with_next_sentence": true
    },
    {
        "source_sentence": "吾聖人所說，或深其文而叢其意，使人索之而愈見其多；或簡其文而晦其意，使人思而後得。",
        "from": "T12n0364_001:0327a09_7",
        "context_with_next_sentence": true
    },
    {
        "source_sentence": "佛則不然，必欲詳陳曲布，使人人可曉，雖至愚下者，亦知其意焉。",
        "from": "T12n0364_001:0327a11_8",
        "context_with_next_sentence": true
    },
    {
        "source_sentence": "然而有辭直而意愈深者，經所謂須信佛語深是也，切不可以輕其辭而忽其意。",
        "from": "T12n0364_001:0327a13_9",
        "context_with_next_sentence": true
    },
    {
        "source_sentence": "紹興壬午秋，國學進士龍舒王日休謹序禮祝儀式誦淨口業真言：唵　修利　修利　摩訶修利　修修利　娑婆訶次誦五淨真言：唵　尾鼠提　娑婆訶淨身器神呪：唵　秫殿都　戌陀那耶　娑婆訶次向西頂禮祝云：「弟子(某甲)謹為盡虛空界一切眾生，歸依盡虛空界一切諸佛，一切正法，一切聖僧；西方極樂世界阿彌陀佛，觀世音菩薩，大勢至菩薩，一切菩薩、聲聞、諸上善人。",
        "from": "T12n0364_001:0327a15_10",
        "context_with_next_sentence": true
    },
    {
        "source_sentence": "(某甲)今為盡虛空界一切眾生，持誦《大阿彌陀經》，及讚佛、懺罪、迴向、發願，願如此等眾生各各自誦經，讚佛、懺罪、迴向、發願，願盡拔濟生於極樂世界，乃念大慈菩薩，讚佛、懺罪、迴向、發願。」",
        "from": "T12n0364_001:0327a26_11",
        "context_with_next_sentence": true
    },
    {
        "source_sentence": "偈云：「十方三世佛，　　阿彌陀第一；　九品度眾生，　　威德無窮極。",
        "from": "T12n0364_001:0327b01_12",
        "context_with_next_sentence": true
    },
    {
        "source_sentence": "　我今大歸依，　　懺悔三業罪；　凡有諸善福，　　至心用迴向。",
        "from": "T12n0364_001:0327b04_0",
        "context_with_next_sentence": true
    },
    {
        "source_sentence": "　願同念佛人，　　盡生極樂國；　見佛了生死，　　如佛度一切。」",
        "from": "T12n0364_001:0327b06_0",
        "context_with_next_sentence": true
    },
    {
        "source_sentence": "如為薦亡、或禳災、或保安，則隨意祝願，不須如前祈禱。",
        "from": "T12n0364_001:0327b08_0",
        "context_with_next_sentence": true
    },
    {
        "source_sentence": "亦須誦真言，先歸依三寶及西方四聖，然後祝願。",
        "from": "T12n0364_001:0327b09_1",
        "context_with_next_sentence": true
    },
    {
        "source_sentence": "若為自身往生，則宜一一如前，其功德甚大矣。",
        "from": "T12n0364_001:0327b10_2",
        "context_with_next_sentence": true
    },
    {
        "source_sentence": "佛說大阿彌陀經卷上",
        "from": "T12n0364_001:0327b14_0",
        "context_with_next_sentence": true
    },
    {
        "source_sentence": "國學進士龍舒王日休校輯",
        "from": "T12n0364_001:0327b16_0",
        "context_with_next_sentence": true
    },
    {
        "source_sentence": "法會大眾分第一",
        "from": "T12n0364_001:0327b17_0",
        "context_with_next_sentence": true
    },
    {
        "source_sentence": "如是我聞：一時佛在王舍國靈鷲山中，與大弟子眾千二百五十人俱，一切大聖神通已達，其名曰：尊者了本際、尊者正願、尊者正語、尊者大號、尊者仁賢、尊者離垢、尊者名聞、尊者善實、尊者具足、尊者阿難，若此皆上首者。",
        "from": "T12n0364_001:0327b18_0",
        "context_with_next_sentence": true
    },
    {
        "source_sentence": "又大乘眾菩薩：普賢菩薩、妙德菩薩、慈氏菩薩等，此賢劫中一切菩薩。",
        "from": "T12n0364_001:0327b23_1",
        "context_with_next_sentence": true
    },
    {
        "source_sentence": "又賢護等十六正士：善思議菩薩、信慧菩薩、空無菩薩、神通華菩薩，皆尊普賢大士之德，具諸菩薩無量行願，安住一切功德之法。",
        "from": "T12n0364_001:0327b24_2",
        "context_with_next_sentence": true
    },
    {
        "source_sentence": "如是等菩薩大士，一時來會。",
        "from": "T12n0364_001:0327b27_3",
        "context_with_next_sentence": true
    },
    {
        "source_sentence": "阿難發問分第二",
        "from": "T12n0364_001:0327b29_0",
        "context_with_next_sentence": true
    },
    {
        "source_sentence": "爾時世尊，容色光麗異於他日。",
        "from": "T12n0364_001:0327c01_0",
        "context_with_next_sentence": true
    },
    {
        "source_sentence": "尊者阿難，即從座起偏袒右肩，長跪合掌而白佛言：「今日世尊諸根悅豫，姿色清淨光顯巍巍，如鏡明瑩暢徹表裏。",
        "from": "T12n0364_001:0327c01_1",
        "context_with_next_sentence": true
    },
    {
        "source_sentence": "自我侍佛以來，未嘗獲覩威容有如今日。",
        "from": "T12n0364_001:0327c04_2",
        "context_with_next_sentence": true
    },
    {
        "source_sentence": "豈非念過去諸佛，或現在、未來諸佛，故致然耶？」",
        "from": "T12n0364_001:0327c05_3",
        "context_with_next_sentence": true
    },
    {
        "source_sentence": "佛言：「善哉！",
        "from": "T12n0364_001:0327c06_4",
        "context_with_next_sentence": true
    },
    {
        "source_sentence": "阿難！",
        "from": "T12n0364_001:0327c06_5",
        "context_with_next_sentence": true
    },
    {
        "source_sentence": "有諸天教汝來問？",
        "from": "T12n0364_001:0327c06_6",
        "context_with_next_sentence": true
    },
    {
        "source_sentence": "汝自問耶？」",
        "from": "T12n0364_001:0327c07_7",
        "context_with_next_sentence": true
    },
    {
        "source_sentence": "阿難言：「我自以所見而發此問。」",
        "from": "T12n0364_001:0327c07_8",
        "context_with_next_sentence": true
    },
    {
        "source_sentence": "佛言：「汝所問者，勝於供養一天下聲聞、緣覺，及布施諸天人民，下至蜎飛蠕動之類，雖至累劫，尚百千萬億倍不可以及。",
        "from": "T12n0364_001:0327c08_9",
        "context_with_next_sentence": true
    },
    {
        "source_sentence": "所以者何？",
        "from": "T12n0364_001:0327c11_0",
        "context_with_next_sentence": true
    },
    {
        "source_sentence": "蓋諸天帝王人民，下至蜎飛蠕動之類，皆因汝所問而得度脫之道。",
        "from": "T12n0364_001:0327c11_1",
        "context_with_next_sentence": true
    },
    {
        "source_sentence": "阿難！",
        "from": "T12n0364_001:0327c12_2",
        "context_with_next_sentence": true
    },
    {
        "source_sentence": "如世間有優曇鉢華，雖有其實不見其華，有佛出世華然後有，佛難值遇亦如此華。",
        "from": "T12n0364_001:0327c12_3",
        "context_with_next_sentence": true
    },
    {
        "source_sentence": "今我出世，汝善知吾意，特為發問，誠不妄侍佛矣！",
        "from": "T12n0364_001:0327c14_4",
        "context_with_next_sentence": true
    },
    {
        "source_sentence": "汝當諦聽！",
        "from": "T12n0364_001:0327c15_5",
        "context_with_next_sentence": true
    },
    {
        "source_sentence": "吾為汝說。」",
        "from": "T12n0364_001:0327c16_6",
        "context_with_next_sentence": true
    },
    {
        "source_sentence": "對言：「誠欲聞之！」",
        "from": "T12n0364_001:0327c16_7",
        "context_with_next_sentence": true
    },
    {
        "source_sentence": "五十三佛分第三",
        "from": "T12n0364_001:0327c17_0",
        "context_with_next_sentence": true
    },
    {
        "source_sentence": "佛言：「前已過去劫，大眾多不可計，無邊幅不可議。",
        "from": "T12n0364_001:0327c18_0",
        "context_with_next_sentence": true
    },
    {
        "source_sentence": "爾時有佛出世，名定光如來，教化度脫無量眾生皆令得道，乃取滅度。",
        "from": "T12n0364_001:0327c19_1",
        "context_with_next_sentence": true
    },
    {
        "source_sentence": "次有佛名光遠，次有佛名月光，次有佛名栴檀香，次有佛名善山王，次有佛名須彌天冠，次有佛名須彌等曜，次有佛名月色，次有佛名正念，次有佛名離垢，次有佛名無著，次有佛名龍天，次有佛名夜光，次有佛名安明頂，次有佛名不動地，次有佛名瑠璃妙花，次有佛名瑠璃金色，次有佛名金藏，次有佛名炎光，次有佛名炎根，次有佛名地種，次有佛名月像，次有佛名日音，次有佛名解脫華，次有佛名莊嚴光明，次有佛名海覺神通，次有佛名水光，次有佛名大香，次有佛名離塵垢，次有佛名捨厭意，次有佛名寶炎，次有佛名妙頂，次有佛名勇力，次有佛名功德持慧，次有佛名蔽日月光，次有佛名日月瑠璃光，次有佛名無上瑠璃光，次有佛名最上首，次有佛名菩提華，次有佛名月明，次有佛名日光，次有佛名華色王，次有佛名水月光，次有佛名除癡冥，次有佛名度蓋行，次有佛名淨信，次有佛名善宿，次有佛名威神，次有佛名法慧，次有佛名鸞音，次有佛名師子音，次有佛名龍音，次有佛名處世，如此諸佛皆已過去。」",
        "from": "T12n0364_001:0327c20_2",
        "context_with_next_sentence": true
    },
    {
        "source_sentence": "法藏本因分第四",
        "from": "T12n0364_001:0328a14_0",
        "context_with_next_sentence": true
    },
    {
        "source_sentence": "佛言：「次有佛名世自在王如來、應供、等正覺、明行足、善逝、世間解、無上士、調御丈夫、天人師、佛、世尊，十號具足，在世教化四十二劫。",
        "from": "T12n0364_001:0328a15_0",
        "context_with_next_sentence": true
    },
    {
        "source_sentence": "爾時有大國王，聞佛說法喜悅開悟，即弃王位往作沙門，號法藏比丘，高才智慧勇猛無能及者。",
        "from": "T12n0364_001:0328a17_1",
        "context_with_next_sentence": true
    },
    {
        "source_sentence": "詣彼佛所稽首禮足，右繞三匝長跪合掌，以偈讚佛：「『如來妙色相，　　世間無等倫；　　遠勝日摩尼，　　火月清淨水。",
        "from": "T12n0364_001:0328a20_2",
        "context_with_next_sentence": true
    },
    {
        "source_sentence": "　　威神無有極，　　名聲震十方；　　皆由三昧力，　　精進成智慧；　　持覺若溟海，　　深廣無涯底。",
        "from": "T12n0364_001:0328a24_0",
        "context_with_next_sentence": true
    },
    {
        "source_sentence": "　　無明與貪恚，　　冰釋已無餘；　　從是超世間，　　歎仰不能已。",
        "from": "T12n0364_001:0328a27_0",
        "context_with_next_sentence": true
    },
    {
        "source_sentence": "　　端如好樹華，　　莫不愛樂者，　　處處人民見，　　一切皆歡喜。",
        "from": "T12n0364_001:0328a29_0",
        "context_with_next_sentence": true
    },
    {
        "source_sentence": "　　布施及淨戒，　　忍辱并精進，　　禪定、大智慧，　　吾誓得此事。",
        "from": "T12n0364_001:0328b02_0",
        "context_with_next_sentence": true
    },
    {
        "source_sentence": "　　一切諸恐懼，　　普為獲大安；　　過度諸生死，　　無不解脫者。",
        "from": "T12n0364_001:0328b04_0",
        "context_with_next_sentence": true
    },
    {
        "source_sentence": "　　我至作佛時，　　種種如法王；　　假使恒沙數，　　諸佛悉供養，　　不如求正覺，　　堅勇必成就。",
        "from": "T12n0364_001:0328b06_0",
        "context_with_next_sentence": true
    },
    {
        "source_sentence": "　　能使無量剎，　　光明普照耀，　　濟度越恒沙，　　威德誰可量；　　我剎及莊嚴，　　華好獨超卓。",
        "from": "T12n0364_001:0328b09_0",
        "context_with_next_sentence": true
    },
    {
        "source_sentence": "　　凡欲求生者，　　清淨安以樂；　　度脫永無窮，　　幸佛作明證。",
        "from": "T12n0364_001:0328b12_0",
        "context_with_next_sentence": true
    },
    {
        "source_sentence": "　　發願既如是，　　力行無懈怠；　　雖居苦毒中，　　忍之終不悔。』」",
        "from": "T12n0364_001:0328b14_0",
        "context_with_next_sentence": true
    },
    {
        "source_sentence": "大願問佛分第五",
        "from": "T12n0364_001:0328b16_0",
        "context_with_next_sentence": true
    },
    {
        "source_sentence": "佛言：「爾時法藏比丘說此偈已，復白世自在王佛言：『世尊！",
        "from": "T12n0364_001:0328b17_0",
        "context_with_next_sentence": true
    },
    {
        "source_sentence": "我發無上菩提之心，願作佛時，於十方無央數佛中為最。",
        "from": "T12n0364_001:0328b18_1",
        "context_with_next_sentence": true
    },
    {
        "source_sentence": "智慧勇猛，頂中光明照耀十方，無有窮極。",
        "from": "T12n0364_001:0328b19_2",
        "context_with_next_sentence": true
    },
    {
        "source_sentence": "所居剎土自然七寶極明麗溫柔。",
        "from": "T12n0364_001:0328b20_3",
        "context_with_next_sentence": true
    },
    {
        "source_sentence": "我化度名號，皆聞於十方無央數世界，莫有不聞知者。",
        "from": "T12n0364_001:0328b21_4",
        "context_with_next_sentence": true
    },
    {
        "source_sentence": "諸無央數諸天人民，以至蜎飛蠕動之類，來生我剎者，悉皆菩薩、聲聞，其數不可窮盡，比諸佛世界悉皆勝之。",
        "from": "T12n0364_001:0328b22_5",
        "context_with_next_sentence": true
    },
    {
        "source_sentence": "如是者寧可得否？』",
        "from": "T12n0364_001:0328b25_0",
        "context_with_next_sentence": true
    },
    {
        "source_sentence": "時世自在王佛，知其智識高明心願廣大。",
        "from": "T12n0364_001:0328b25_1",
        "context_with_next_sentence": true
    },
    {
        "source_sentence": "即為說言：『譬如大海一人斗量，歷劫不止尚可見底；況人至心求道，精進不止，何求不得？",
        "from": "T12n0364_001:0328b26_2",
        "context_with_next_sentence": true
    },
    {
        "source_sentence": "何願不遂？』",
        "from": "T12n0364_001:0328b28_3",
        "context_with_next_sentence": true
    },
    {
        "source_sentence": "時法藏比丘，聞佛所說則大歡喜。",
        "from": "T12n0364_001:0328b28_4",
        "context_with_next_sentence": true
    },
    {
        "source_sentence": "佛乃選擇二千一百萬佛剎中，諸天人民之善惡、國土之麁妙，隨其心願悉令顯現。",
        "from": "T12n0364_001:0328b29_5",
        "context_with_next_sentence": true
    },
    {
        "source_sentence": "法藏即一其心，遂得天眼，莫不徹見。」",
        "from": "T12n0364_001:0328c02_6",
        "context_with_next_sentence": true
    },
    {
        "source_sentence": "四十八願分第六",
        "from": "T12n0364_001:0328c04_0",
        "context_with_next_sentence": true
    },
    {
        "source_sentence": "佛言：「爾時法藏比丘，乃往一靜處，其心寂然俱無所著，默坐思惟。",
        "from": "T12n0364_001:0328c05_0",
        "context_with_next_sentence": true
    },
    {
        "source_sentence": "攝取彼佛剎清淨之行，如彼修持。",
        "from": "T12n0364_001:0328c06_1",
        "context_with_next_sentence": true
    },
    {
        "source_sentence": "復詣佛所而白佛言：『世尊！",
        "from": "T12n0364_001:0328c07_2",
        "context_with_next_sentence": true
    },
    {
        "source_sentence": "我已攝取二千一百萬佛剎，所以莊嚴國土清淨之行。",
        "from": "T12n0364_001:0328c07_3",
        "context_with_next_sentence": true
    },
    {
        "source_sentence": "願有&#;陳，惟佛聽察！』",
        "from": "T12n0364_001:0328c09_4",
        "context_with_next_sentence": true
    },
    {
        "source_sentence": "彼佛告言：『善哉！",
        "from": "T12n0364_001:0328c09_5",
        "context_with_next_sentence": true
    },
    {
        "source_sentence": "汝可具說。",
        "from": "T12n0364_001:0328c09_6",
        "context_with_next_sentence": true
    },
    {
        "source_sentence": "諸菩薩眾聞汝志願因以警策，亦能於諸佛剎修習莊嚴。』",
        "from": "T12n0364_001:0328c10_7",
        "context_with_next_sentence": true
    },
    {
        "source_sentence": "「法藏白言：『第一願，我作佛時，我剎中無地獄、餓鬼、禽畜，以至蜎飛蠕動之類。",
        "from": "T12n0364_001:0328c11_8",
        "context_with_next_sentence": true
    },
    {
        "source_sentence": "不得是願終不作佛。",
        "from": "T12n0364_001:0328c13_9",
        "context_with_next_sentence": true
    },
    {
        "source_sentence": "「『第二願，我作佛時，我剎中無婦女；無央數世界諸天人民，以至蜎飛蠕動之類，來生我剎者，皆於七寶水池蓮華中化生。",
        "from": "T12n0364_001:0328c13_10",
        "context_with_next_sentence": true
    },
    {
        "source_sentence": "不得是願終不作佛。",
        "from": "T12n0364_001:0328c16_11",
        "context_with_next_sentence": true
    },
    {
        "source_sentence": "「『第三願，我作佛時，我剎中人欲食時，七寶鉢中百味飲食，化現在前，食已器用自然化去。",
        "from": "T12n0364_001:0328c16_12",
        "context_with_next_sentence": true
    },
    {
        "source_sentence": "不得是願終不作佛。",
        "from": "T12n0364_001:0328c18_13",
        "context_with_next_sentence": true
    },
    {
        "source_sentence": "「『第四願，我作佛時，我剎中人，所欲衣服隨念即至，不假裁縫、擣染、浣濯。",
        "from": "T12n0364_001:0328c19_14",
        "context_with_next_sentence": true
    },
    {
        "source_sentence": "不得是願終不作佛。",
        "from": "T12n0364_001:0328c20_15",
        "context_with_next_sentence": true
    },
    {
        "source_sentence": "「『第五願，我作佛時，我剎中自地以上至於虛空，皆有宅宇、宮殿、樓閣、池流、花樹，悉以無量雜寶百千種香而共合成，嚴飾奇妙，殊勝超絕，其香普熏十方世界，眾生聞是香者皆修佛行。",
        "from": "T12n0364_001:0328c21_16",
        "context_with_next_sentence": true
    },
    {
        "source_sentence": "不得是願終不作佛。",
        "from": "T12n0364_001:0328c25_17",
        "context_with_next_sentence": true
    },
    {
        "source_sentence": "「『第六願，我作佛時，我剎中人，皆心相愛敬無相憎嫉。",
        "from": "T12n0364_001:0328c26_0",
        "context_with_next_sentence": true
    },
    {
        "source_sentence": "不得是願終不作佛。",
        "from": "T12n0364_001:0328c27_1",
        "context_with_next_sentence": true
    },
    {
        "source_sentence": "「『第七願，我作佛時，我剎中人，盡無[泳-永+(炙-火+(午/一))]泆、瞋怒、愚癡之心。",
        "from": "T12n0364_001:0328c27_2",
        "context_with_next_sentence": true
    },
    {
        "source_sentence": "不得是願終不作佛。",
        "from": "T12n0364_001:0328c29_0",
        "context_with_next_sentence": true
    },
    {
        "source_sentence": "「『第八願，我作佛時，我剎中人皆同一善心，無惑他念，其所欲言皆豫相知意。",
        "from": "T12n0364_001:0328c29_1",
        "context_with_next_sentence": true
    },
    {
        "source_sentence": "不得是願終不作佛。",
        "from": "T12n0364_001:0329a02_2",
        "context_with_next_sentence": true
    },
    {
        "source_sentence": "「『第九願，我作佛時，我剎中人，皆不聞不善之名，況有其實。",
        "from": "T12n0364_001:0329a02_3",
        "context_with_next_sentence": true
    },
    {
        "source_sentence": "不得是願終不作佛。",
        "from": "T12n0364_001:0329a04_4",
        "context_with_next_sentence": true
    },
    {
        "source_sentence": "「『第十願，我作佛時，我剎中人，知身如幻，無貪著心。",
        "from": "T12n0364_001:0329a04_5",
        "context_with_next_sentence": true
    },
    {
        "source_sentence": "不得是願終不作佛。",
        "from": "T12n0364_001:0329a05_6",
        "context_with_next_sentence": true
    },
    {
        "source_sentence": "「『第十一願，我作佛時，我剎中雖有諸天與世人之異，而其形容皆一類金色，面目端正淨好，無復醜異。",
        "from": "T12n0364_001:0329a06_7",
        "context_with_next_sentence": true
    },
    {
        "source_sentence": "不得是願終不作佛。",
        "from": "T12n0364_001:0329a08_8",
        "context_with_next_sentence": true
    },
    {
        "source_sentence": "「『第十二願，我作佛時，假令十方無央數世界諸天人民，以至蜎飛蠕動之類，皆得為人，皆作緣覺、聲聞，皆坐禪一心，共欲計數我年壽幾千億萬劫，無有能知者。",
        "from": "T12n0364_001:0329a09_9",
        "context_with_next_sentence": true
    },
    {
        "source_sentence": "不得是願終不作佛。",
        "from": "T12n0364_001:0329a12_10",
        "context_with_next_sentence": true
    },
    {
        "source_sentence": "「『第十三願，我作佛時，假令十方各千億世界，有諸天人民，以至蜎飛蠕動之類，皆得為人，皆作緣覺、聲聞，皆坐禪一心，共欲計數我剎中人數有幾千億萬，無有能知者。",
        "from": "T12n0364_001:0329a13_11",
        "context_with_next_sentence": true
    },
    {
        "source_sentence": "不得是願終不作佛。",
        "from": "T12n0364_001:0329a17_12",
        "context_with_next_sentence": true
    },
    {
        "source_sentence": "「『第十四願，我作佛時，我剎中人壽命皆無央數劫，無有能計知其數者。",
        "from": "T12n0364_001:0329a17_13",
        "context_with_next_sentence": true
    },
    {
        "source_sentence": "不得是願終不作佛。",
        "from": "T12n0364_001:0329a19_14",
        "context_with_next_sentence": true
    },
    {
        "source_sentence": "「『第十五願，我作佛時，我剎中人，所受快樂，一如漏盡比丘。",
        "from": "T12n0364_001:0329a19_15",
        "context_with_next_sentence": true
    },
    {
        "source_sentence": "不得是願終不作佛。",
        "from": "T12n0364_001:0329a21_16",
        "context_with_next_sentence": true
    },
    {
        "source_sentence": "「『第十六願，我作佛時，我剎中人住正信位，離顛倒想，遠離分別，諸根寂靜，所止盡般泥洹。",
        "from": "T12n0364_001:0329a21_17",
        "context_with_next_sentence": true
    },
    {
        "source_sentence": "不得是願終不作佛。",
        "from": "T12n0364_001:0329a23_18",
        "context_with_next_sentence": true
    },
    {
        "source_sentence": "「『第十七願，我作佛時，說經行道十倍於諸佛。",
        "from": "T12n0364_001:0329a24_19",
        "context_with_next_sentence": true
    },
    {
        "source_sentence": "不得是願終不作佛。",
        "from": "T12n0364_001:0329a25_20",
        "context_with_next_sentence": true
    },
    {
        "source_sentence": "「『第十八願，我作佛時，我剎中人盡通宿命，知百千億那由他劫事。",
        "from": "T12n0364_001:0329a25_21",
        "context_with_next_sentence": true
    },
    {
        "source_sentence": "不得是願終不作佛。",
        "from": "T12n0364_001:0329a27_22",
        "context_with_next_sentence": true
    },
    {
        "source_sentence": "「『第十九願，我作佛時，我剎中人盡得天眼，見百千億那由他世界。",
        "from": "T12n0364_001:0329a27_23",
        "context_with_next_sentence": true
    },
    {
        "source_sentence": "不得是願終不作佛。",
        "from": "T12n0364_001:0329a29_24",
        "context_with_next_sentence": true
    },
    {
        "source_sentence": "「『第二十願，我作佛時，我剎中人盡得天耳，聞百千億那由他諸佛說法，悉能受持。",
        "from": "T12n0364_001:0329a29_25",
        "context_with_next_sentence": true
    },
    {
        "source_sentence": "不得是願終不作佛。",
        "from": "T12n0364_001:0329b02_26",
        "context_with_next_sentence": true
    },
    {
        "source_sentence": "「『第二十一願，我作佛時，我剎中人得他心智，知百千億那由他世界眾生心念。",
        "from": "T12n0364_001:0329b03_0",
        "context_with_next_sentence": true
    },
    {
        "source_sentence": "不得是願終不作佛。",
        "from": "T12n0364_001:0329b04_1",
        "context_with_next_sentence": true
    },
    {
        "source_sentence": "「『第二十二願，我作佛時，我剎中人盡得神足，於一念頃，能超過百千億那由他世界。",
        "from": "T12n0364_001:0329b05_2",
        "context_with_next_sentence": true
    },
    {
        "source_sentence": "不得是願終不作佛。",
        "from": "T12n0364_001:0329b07_3",
        "context_with_next_sentence": true
    },
    {
        "source_sentence": "「『第二十三願，我作佛時，我名號聞於十方無央數世界，諸佛各於大眾中，稱我功德及國土之勝；諸天人民以至蜎飛蠕動之類，聞我名號乃慈心喜悅者，皆令來生我剎。",
        "from": "T12n0364_001:0329b07_4",
        "context_with_next_sentence": true
    },
    {
        "source_sentence": "不得是願終不作佛。",
        "from": "T12n0364_001:0329b11_5",
        "context_with_next_sentence": true
    },
    {
        "source_sentence": "「『第二十四願，我作佛時，我頂中光明絕妙，勝如日月之明，百千億萬倍。",
        "from": "T12n0364_001:0329b12_0",
        "context_with_next_sentence": true
    },
    {
        "source_sentence": "不得是願終不作佛。",
        "from": "T12n0364_001:0329b13_1",
        "context_with_next_sentence": true
    },
    {
        "source_sentence": "「『第二十五願，我作佛時，光明照諸無央數天下，幽冥之處皆當大明，諸天人民以至蜎飛蠕動之類，見我光明莫不慈心作善，皆令來生我國。",
        "from": "T12n0364_001:0329b14_2",
        "context_with_next_sentence": true
    },
    {
        "source_sentence": "不得是願終不作佛。",
        "from": "T12n0364_001:0329b17_3",
        "context_with_next_sentence": true
    },
    {
        "source_sentence": "「『第二十六願，我作佛時，十方無央數世界諸天人民，以至蜎飛蠕動之類，蒙我光明觸其身者，身心慈和過諸天人。",
        "from": "T12n0364_001:0329b17_4",
        "context_with_next_sentence": true
    },
    {
        "source_sentence": "不得是願終不作佛。",
        "from": "T12n0364_001:0329b20_5",
        "context_with_next_sentence": true
    },
    {
        "source_sentence": "「『第二十七願，我作佛時，十方無央數世界諸天人民，有發菩提心，奉持齋戒，行六波羅蜜，修諸功德，至心發願欲生我剎，臨壽終時我與大眾，現其人前引至來生，作不退轉地菩薩。",
        "from": "T12n0364_001:0329b20_6",
        "context_with_next_sentence": true
    },
    {
        "source_sentence": "不得是願終不作佛。",
        "from": "T12n0364_001:0329b25_0",
        "context_with_next_sentence": true
    },
    {
        "source_sentence": "「『第二十八願，我作佛時，十方無央數世界諸天人民，聞我名號，燒香、散花、然燈、懸繒，飯食沙門，起立塔寺，齋戒清淨益作諸善，一心繫念於我，雖止於一晝夜不絕，亦必生我剎。",
        "from": "T12n0364_001:0329b25_1",
        "context_with_next_sentence": true
    },
    {
        "source_sentence": "不得是願終不作佛。",
        "from": "T12n0364_001:0329b29_2",
        "context_with_next_sentence": true
    },
    {
        "source_sentence": "「『第二十九願，我作佛時，十方無央數世界諸天人民，至心信樂欲生我剎，十聲念我名號必遂來生；惟除五逆誹謗正法。",
        "from": "T12n0364_001:0329c01_0",
        "context_with_next_sentence": true
    },
    {
        "source_sentence": "不得是願終不作佛。",
        "from": "T12n0364_001:0329c03_1",
        "context_with_next_sentence": true
    },
    {
        "source_sentence": "「『第三十願，我作佛時，十方無央數世界諸天人民，以至蜎飛蠕動之類，前世作惡，聞我名號即懺悔為善，奉持經戒，願生我剎，壽終皆不經三惡道徑遂來生，一切所欲無不如意。",
        "from": "T12n0364_001:0329c04_2",
        "context_with_next_sentence": true
    },
    {
        "source_sentence": "不得是願終不作佛。",
        "from": "T12n0364_001:0329c08_3",
        "context_with_next_sentence": true
    },
    {
        "source_sentence": "「『第三十一願，我作佛時，十方無央數世界諸天人民，聞我名號，五體投地稽首作禮，喜悅信樂修菩薩行，諸天世人莫不致敬。",
        "from": "T12n0364_001:0329c08_4",
        "context_with_next_sentence": true
    },
    {
        "source_sentence": "不得是願終不作佛。",
        "from": "T12n0364_001:0329c11_5",
        "context_with_next_sentence": true
    },
    {
        "source_sentence": "「『第三十二願，我作佛時，十方無央數世界有女人，聞我名號喜悅信樂，發菩提心厭惡女身，壽終之後其身不復為女。",
        "from": "T12n0364_001:0329c12_0",
        "context_with_next_sentence": true
    },
    {
        "source_sentence": "不得是願終不作佛。",
        "from": "T12n0364_001:0329c14_1",
        "context_with_next_sentence": true
    },
    {
        "source_sentence": "「『第三十三願，我作佛時，凡生我剎者，一生遂補佛處，惟除本願欲往他方，設化眾生修菩薩行、供養諸佛，即自在往生；我以威神之力，令彼教化一切眾生皆發信心，修菩提行、普賢行、寂滅行、淨梵行、最勝行、及一切善行。",
        "from": "T12n0364_001:0329c15_2",
        "context_with_next_sentence": true
    },
    {
        "source_sentence": "不得是願終不作佛。",
        "from": "T12n0364_001:0329c20_3",
        "context_with_next_sentence": true
    },
    {
        "source_sentence": "「『第三十四願，我作佛時，我剎中人欲生他方者，如其所願不復墜於三惡道。",
        "from": "T12n0364_001:0329c20_4",
        "context_with_next_sentence": true
    },
    {
        "source_sentence": "不得是願終不作佛。",
        "from": "T12n0364_001:0329c22_5",
        "context_with_next_sentence": true
    },
    {
        "source_sentence": "「『第三十五願，我作佛時，剎中菩薩以香華、旛蓋、真珠、纓絡種種供具，欲往無量世界供養諸佛，一食之頃即可遍至。",
        "from": "T12n0364_001:0329c23_6",
        "context_with_next_sentence": true
    },
    {
        "source_sentence": "不得是願終不作佛。",
        "from": "T12n0364_001:0329c25_7",
        "context_with_next_sentence": true
    },
    {
        "source_sentence": "「『第三十六願，我作佛時，剎中菩薩欲萬種之物，供養十方無央數佛，即自在前；供養既遍，是日未午即還我剎。",
        "from": "T12n0364_001:0329c26_8",
        "context_with_next_sentence": true
    },
    {
        "source_sentence": "不得是願終不作佛。",
        "from": "T12n0364_001:0329c28_9",
        "context_with_next_sentence": true
    },
    {
        "source_sentence": "「『第三十七願，我作佛時，剎中菩薩受持經法，諷誦宣說，必得辯才智慧。",
        "from": "T12n0364_001:0329c29_10",
        "context_with_next_sentence": true
    },
    {
        "source_sentence": "不得是願終不作佛。",
        "from": "T12n0364_001:0330a02_0",
        "context_with_next_sentence": true
    },
    {
        "source_sentence": "「『第三十八願，我作佛時，剎中菩薩能演說一切法，其智慧辯才不可限量。",
        "from": "T12n0364_001:0330a02_1",
        "context_with_next_sentence": true
    },
    {
        "source_sentence": "不得是願終不作佛。",
        "from": "T12n0364_001:0330a04_2",
        "context_with_next_sentence": true
    },
    {
        "source_sentence": "「『第三十九願，我作佛時，剎中菩薩得金剛那羅延力，其身皆紫磨金色，具三十二相、八十種好，說經行道無異於諸佛。",
        "from": "T12n0364_001:0330a04_3",
        "context_with_next_sentence": true
    },
    {
        "source_sentence": "不得是願終不作佛。",
        "from": "T12n0364_001:0330a07_4",
        "context_with_next_sentence": true
    },
    {
        "source_sentence": "「『第四十願，我作佛時，剎中清淨照見十方無量世界；菩薩欲於寶樹中見十方一切嚴淨佛剎，即時應現，猶如明鏡覩其面相。",
        "from": "T12n0364_001:0330a07_5",
        "context_with_next_sentence": true
    },
    {
        "source_sentence": "不得是願終不作佛。",
        "from": "T12n0364_001:0330a10_6",
        "context_with_next_sentence": true
    },
    {
        "source_sentence": "「『第四十一願，我作佛時，剎中菩薩雖少功德者，亦能知見我道場樹高四千由旬。",
        "from": "T12n0364_001:0330a11_7",
        "context_with_next_sentence": true
    },
    {
        "source_sentence": "不得是願終不作佛。",
        "from": "T12n0364_001:0330a12_8",
        "context_with_next_sentence": true
    },
    {
        "source_sentence": "「『第四十二願，我作佛時，剎中諸天世人及一切萬物，皆嚴淨光麗形色殊特，窮微極妙無能稱量者，眾生雖得天眼不能辯其名數。",
        "from": "T12n0364_001:0330a13_9",
        "context_with_next_sentence": true
    },
    {
        "source_sentence": "不得是願終不作佛。",
        "from": "T12n0364_001:0330a16_10",
        "context_with_next_sentence": true
    },
    {
        "source_sentence": "「『第四十三願，我作佛時，我剎中人隨其志願，所欲聞法皆自然得聞。",
        "from": "T12n0364_001:0330a16_11",
        "context_with_next_sentence": true
    },
    {
        "source_sentence": "不得是願終不作佛。",
        "from": "T12n0364_001:0330a18_12",
        "context_with_next_sentence": true
    },
    {
        "source_sentence": "「『第四十四願，我作佛時，剎中菩薩、聲聞皆智慧成神，頂中皆有光明，語音鴻暢，說經行道無異於諸佛。",
        "from": "T12n0364_001:0330a18_13",
        "context_with_next_sentence": true
    },
    {
        "source_sentence": "不得是願終不作佛。",
        "from": "T12n0364_001:0330a21_14",
        "context_with_next_sentence": true
    },
    {
        "source_sentence": "「『第四十五願，我作佛時，他方世界諸菩薩，聞我名號歸依精進，皆逮得清淨解脫三昧；住是三昧一發意頃，供養不可思議諸佛，而不失定意。",
        "from": "T12n0364_001:0330a21_15",
        "context_with_next_sentence": true
    },
    {
        "source_sentence": "不得是願終不作佛。",
        "from": "T12n0364_001:0330a24_16",
        "context_with_next_sentence": true
    },
    {
        "source_sentence": "「『第四十六願，我作佛時，他方世界諸菩薩，聞我名號歸依精進，皆逮得普等三昧；至于成佛，常見無量不可思議一切諸佛。",
        "from": "T12n0364_001:0330a25_17",
        "context_with_next_sentence": true
    },
    {
        "source_sentence": "不得是願終不作佛。",
        "from": "T12n0364_001:0330a28_18",
        "context_with_next_sentence": true
    },
    {
        "source_sentence": "「『第四十七願，我作佛時，他方世界諸菩薩，聞我名號歸依精進，即得至不退轉地。",
        "from": "T12n0364_001:0330a28_19",
        "context_with_next_sentence": true
    },
    {
        "source_sentence": "不得是願終不作佛。",
        "from": "T12n0364_001:0330b01_20",
        "context_with_next_sentence": true
    },
    {
        "source_sentence": "「『第四十八願，我作佛時，他方世界諸菩薩，聞我名號歸依精進，即得至第一忍、第二忍、第三法忍，於諸佛法永不退轉。",
        "from": "T12n0364_001:0330b02_0",
        "context_with_next_sentence": true
    },
    {
        "source_sentence": "不得是願終不作佛。』」",
        "from": "T12n0364_001:0330b04_1",
        "context_with_next_sentence": true
    },
    {
        "source_sentence": "願後說偈分第七",
        "from": "T12n0364_001:0330b06_0",
        "context_with_next_sentence": true
    },
    {
        "source_sentence": "佛言：「爾時法藏比丘發此願已，復說偈言：「『我今對佛前，　　特發誠實願；　　如獲十力身，　　威德無能勝。",
        "from": "T12n0364_001:0330b07_0",
        "context_with_next_sentence": true
    },
    {
        "source_sentence": "　　復為大國王，　　富豪而自在；　　常施諸財寶，　　利樂於貧苦，　　盡令諸眾生，　　長夜無憂惱，　　發生眾善根，　　長養菩提果。",
        "from": "T12n0364_001:0330b10_0",
        "context_with_next_sentence": true
    },
    {
        "source_sentence": "　　我至成佛時，　　名聲超十方；　　人天欣得聞，　　俱來生我剎。",
        "from": "T12n0364_001:0330b14_0",
        "context_with_next_sentence": true
    },
    {
        "source_sentence": "　　我以智慧光，　　廣照無央界；　　除滅諸有情，　　貪、瞋、煩惱暗。",
        "from": "T12n0364_001:0330b16_0",
        "context_with_next_sentence": true
    },
    {
        "source_sentence": "　　地獄、鬼、畜生，　　亦生我剎中，　　一切來生者，　　修習清淨行；　　如佛金色身，　　妙相悉圓滿，　　還以大慈心，　　普濟諸沈溺。",
        "from": "T12n0364_001:0330b18_0",
        "context_with_next_sentence": true
    },
    {
        "source_sentence": "　　我於未來世，　　當作天人師，　　百億世界中，　　說法師子吼；　　一切聞音者，　　解悟復圓明。",
        "from": "T12n0364_001:0330b22_0",
        "context_with_next_sentence": true
    },
    {
        "source_sentence": "　　又如過去佛，　　所生慈愍行；　　度脫諸有情，　　已無量無邊；　　我行亦如斯，　　咸使登覺岸。",
        "from": "T12n0364_001:0330b25_0",
        "context_with_next_sentence": true
    },
    {
        "source_sentence": "　　此願若剋果，　　大千應震動；　　虛空諸天神，　　必雨珍妙華。』」",
        "from": "T12n0364_001:0330b28_0",
        "context_with_next_sentence": true
    },
    {
        "source_sentence": "初修善行分第八",
        "from": "T12n0364_001:0330c01_0",
        "context_with_next_sentence": true
    },
    {
        "source_sentence": "佛言：「爾時法藏比丘，於彼佛所，諸天魔梵龍神八部大眾之中，發斯弘誓。",
        "from": "T12n0364_001:0330c02_0",
        "context_with_next_sentence": true
    },
    {
        "source_sentence": "應時大地震動，天雨妙華以散其上。",
        "from": "T12n0364_001:0330c03_1",
        "context_with_next_sentence": true
    },
    {
        "source_sentence": "空中讚言：『決定成佛。』",
        "from": "T12n0364_001:0330c04_2",
        "context_with_next_sentence": true
    },
    {
        "source_sentence": "於是法藏住真實慧，勇猛精進，修習無量功德，以莊嚴其國；是故入三摩地，歷大阿僧祇劫，修菩薩行，不生慾想、瞋想、癡想，不生慾覺、瞋覺、癡覺，不著色、聲、香、味諸法，忍力成就不計眾苦。",
        "from": "T12n0364_001:0330c05_3",
        "context_with_next_sentence": true
    },
    {
        "source_sentence": "但樂憶念過去諸佛所修善根，行寂靜行，遠離虛妄，堅守誠正。",
        "from": "T12n0364_001:0330c09_4",
        "context_with_next_sentence": true
    },
    {
        "source_sentence": "常以和顏愛語饒益眾生，於佛、法、僧信重恭敬，依真諦門植眾德本。",
        "from": "T12n0364_001:0330c10_5",
        "context_with_next_sentence": true
    },
    {
        "source_sentence": "善護口業不譏他過，善護身業不失律儀，善護意業清淨無染。",
        "from": "T12n0364_001:0330c12_6",
        "context_with_next_sentence": true
    },
    {
        "source_sentence": "恒以布施、持戒、忍辱、精進、禪定、智慧，利樂眾生；令諸眾生功德成就，遠離麁言，免自害害彼，免彼此俱害；修習善語自利利人，致人我兼利。",
        "from": "T12n0364_001:0330c13_7",
        "context_with_next_sentence": true
    },
    {
        "source_sentence": "復教化眾生修行六度，於一切法而得自在，了空、無相、無願、無為、無生、無滅，軌範具足善根圓滿。",
        "from": "T12n0364_001:0330c17_0",
        "context_with_next_sentence": true
    },
    {
        "source_sentence": "隨其生處在意所欲，有無量寶藏自然發現。",
        "from": "T12n0364_001:0330c19_1",
        "context_with_next_sentence": true
    },
    {
        "source_sentence": "以此施惠眾生令生歡喜，以行教化。",
        "from": "T12n0364_001:0330c20_2",
        "context_with_next_sentence": true
    },
    {
        "source_sentence": "致無量無數眾生發無上菩提之心，如是善行無量無邊說不能盡。」",
        "from": "T12n0364_001:0330c21_0",
        "context_with_next_sentence": true
    },
    {
        "source_sentence": "親近諸佛分第九",
        "from": "T12n0364_001:0330c23_0",
        "context_with_next_sentence": true
    },
    {
        "source_sentence": "佛言：「法藏比丘行菩薩行時，於諸佛所尊重、恭敬、承事、供養未嘗間斷。",
        "from": "T12n0364_001:0330c24_0",
        "context_with_next_sentence": true
    },
    {
        "source_sentence": "為四大天王，詣佛所，恭敬、禮拜、承事、供養。",
        "from": "T12n0364_001:0330c25_1",
        "context_with_next_sentence": true
    },
    {
        "source_sentence": "為忉利天王，詣佛所，恭敬、禮拜、承事、供養。",
        "from": "T12n0364_001:0330c26_2",
        "context_with_next_sentence": true
    },
    {
        "source_sentence": "為夜摩天王、兜率天王、化樂天王、他化自在天王、乃至大梵天王等，詣佛所，恭敬、禮拜、承事、供養。",
        "from": "T12n0364_001:0330c27_3",
        "context_with_next_sentence": true
    },
    {
        "source_sentence": "其次處閻浮提，為轉輪王受灌頂位，及大臣官族等，詣佛所，恭敬、禮拜、承事、供養。",
        "from": "T12n0364_001:0330c29_4",
        "context_with_next_sentence": true
    },
    {
        "source_sentence": "為剎帝利、婆羅門等，詣佛所，恭敬、禮拜、承事、供養。",
        "from": "T12n0364_001:0331a02_5",
        "context_with_next_sentence": true
    },
    {
        "source_sentence": "如是無量無數百千萬億劫，親近諸佛植眾德本，以成就所願。」",
        "from": "T12n0364_001:0331a03_6",
        "context_with_next_sentence": true
    },
    {
        "source_sentence": "願成作佛分第十",
        "from": "T12n0364_001:0331a06_0",
        "context_with_next_sentence": true
    },
    {
        "source_sentence": "佛言：「法藏比丘行菩薩行時，容體端嚴，三十二相、八十種好悉皆具足。",
        "from": "T12n0364_001:0331a07_0",
        "context_with_next_sentence": true
    },
    {
        "source_sentence": "口中常出栴檀之香，身諸毛孔出優鉢羅華香，其香普熏無量無邊不可思議那由他由旬；眾生聞此香者，皆發無上菩提之心。",
        "from": "T12n0364_001:0331a08_1",
        "context_with_next_sentence": true
    },
    {
        "source_sentence": "又手中恒出一切衣服，一切飲食，一切幢旛、寶蓋，一切音樂，及一切最上所須之物，利樂一切眾生令歸佛道。",
        "from": "T12n0364_001:0331a11_2",
        "context_with_next_sentence": true
    },
    {
        "source_sentence": "如是積功累德，無量無數百千萬億劫，功德圓滿威神熾盛，方得成就所願而入佛位。」",
        "from": "T12n0364_001:0331a13_3",
        "context_with_next_sentence": true
    },
    {
        "source_sentence": "蜎蠕亦度分第十一",
        "from": "T12n0364_001:0331a16_0",
        "context_with_next_sentence": true
    },
    {
        "source_sentence": "阿難白言：「法藏比丘為已成佛而取滅度？",
        "from": "T12n0364_001:0331a17_0",
        "context_with_next_sentence": true
    },
    {
        "source_sentence": "為未成佛？",
        "from": "T12n0364_001:0331a17_1",
        "context_with_next_sentence": true
    },
    {
        "source_sentence": "為今現在？」",
        "from": "T12n0364_001:0331a18_2",
        "context_with_next_sentence": true
    },
    {
        "source_sentence": "佛言：「彼佛如來，來無所來，去無所去，無生無滅，非過去、現在、未來，但以酬其志願度一切眾生，現在西方，去此百萬世界，其世界名曰極樂；其佛號阿彌陀，成佛以來于今十劫。",
        "from": "T12n0364_001:0331a18_3",
        "context_with_next_sentence": true
    },
    {
        "source_sentence": "又在十方世界，教化無央數諸天人民，以至蜎飛蠕動之類，莫不得過度解脫者。」",
        "from": "T12n0364_001:0331a22_4",
        "context_with_next_sentence": true
    },
    {
        "source_sentence": "光明獨勝分第十二",
        "from": "T12n0364_001:0331a25_0",
        "context_with_next_sentence": true
    },
    {
        "source_sentence": "佛言：「阿彌陀佛光明最為遠著，諸佛光明皆所不及。",
        "from": "T12n0364_001:0331a26_0",
        "context_with_next_sentence": true
    },
    {
        "source_sentence": "十方無央數佛，其頂中光明有照一里者，有照二里者，有照三里者，如是展轉漸遠，有至於照千二百萬里。",
        "from": "T12n0364_001:0331a27_1",
        "context_with_next_sentence": true
    },
    {
        "source_sentence": "復有佛頂中光明照一世界者，有照二世界者，有照三世界者，如是展轉漸遠，有至於照二百萬世界者。",
        "from": "T12n0364_001:0331a29_2",
        "context_with_next_sentence": true
    },
    {
        "source_sentence": "惟阿彌陀佛頂中光明，照千萬世界無有窮極。",
        "from": "T12n0364_001:0331b02_3",
        "context_with_next_sentence": true
    },
    {
        "source_sentence": "諸佛光明所以有遠近者，何以故？",
        "from": "T12n0364_001:0331b04_0",
        "context_with_next_sentence": true
    },
    {
        "source_sentence": "初為菩薩時，願力功德各有大小，至期作佛，皆隨所得，是故光明亦從而異。",
        "from": "T12n0364_001:0331b04_1",
        "context_with_next_sentence": true
    },
    {
        "source_sentence": "若威神自在隨意所作，不必豫計則無不同。",
        "from": "T12n0364_001:0331b06_2",
        "context_with_next_sentence": true
    },
    {
        "source_sentence": "阿彌陀佛願力無邊，功德超絕故，比諸佛光明特為殊勝。」",
        "from": "T12n0364_001:0331b07_3",
        "context_with_next_sentence": true
    },
    {
        "source_sentence": "十三佛號分第十三",
        "from": "T12n0364_001:0331b09_0",
        "context_with_next_sentence": true
    },
    {
        "source_sentence": "佛言：「阿彌陀佛光明，明麗快甚絕殊無極，勝於日月之明千萬億倍，而為諸佛光明之王，故號無量壽佛；亦號無量光佛、無邊光佛、無礙光佛、無對光佛、炎王光佛、清淨光佛、歡喜光佛、智慧光佛、不斷光佛、難思光佛、難稱光佛、超日月光佛。",
        "from": "T12n0364_001:0331b10_0",
        "context_with_next_sentence": true
    },
    {
        "source_sentence": "其光明所照無央數天下，幽冥之處皆常大明。",
        "from": "T12n0364_001:0331b15_1",
        "context_with_next_sentence": true
    },
    {
        "source_sentence": "諸天、人民、禽獸、蜎飛蠕動之類，見此光明莫不喜悅而生慈心。",
        "from": "T12n0364_001:0331b16_2",
        "context_with_next_sentence": true
    },
    {
        "source_sentence": "其淫泆、瞋怒、愚癡者，見此光明莫不遷善。",
        "from": "T12n0364_001:0331b18_3",
        "context_with_next_sentence": true
    },
    {
        "source_sentence": "地獄、餓鬼、畜生，考掠痛苦之處，見此光明無復苦惱，命終之後皆得解脫。",
        "from": "T12n0364_001:0331b19_4",
        "context_with_next_sentence": true
    },
    {
        "source_sentence": "不獨我今稱讚阿彌陀佛光明，十方無央數佛、菩薩、緣覺、聲聞之眾，悉皆稱讚亦復如是。",
        "from": "T12n0364_001:0331b20_5",
        "context_with_next_sentence": true
    },
    {
        "source_sentence": "若有眾生，聞此光明威神功德，日夜歸命稱讚不已，隨其志願必生其剎。",
        "from": "T12n0364_001:0331b22_6",
        "context_with_next_sentence": true
    },
    {
        "source_sentence": "復為諸菩薩、聲聞所共稱讚，當亦如是。",
        "from": "T12n0364_001:0331b24_7",
        "context_with_next_sentence": true
    },
    {
        "source_sentence": "我說阿彌陀佛光明威神巍巍殊妙，晝夜一劫尚未能盡，今為汝等略言之耳。」",
        "from": "T12n0364_001:0331b25_8",
        "context_with_next_sentence": true
    },
    {
        "source_sentence": "阿闍世王分第十四",
        "from": "T12n0364_001:0331b28_0",
        "context_with_next_sentence": true
    },
    {
        "source_sentence": "爾時阿闍世王太子與五百長者子，各持一金華蓋，前以獻佛，却坐一面，聞說阿彌陀佛功德光明，皆大歡喜。",
        "from": "T12n0364_001:0331b29_0",
        "context_with_next_sentence": true
    },
    {
        "source_sentence": "其心願言：「我等後作佛時，皆如阿彌陀佛。」",
        "from": "T12n0364_001:0331c02_1",
        "context_with_next_sentence": true
    },
    {
        "source_sentence": "佛即知之，告諸比丘言：「阿闍世王太子與五百長者子，後無央數劫皆當作佛，如阿彌陀佛。",
        "from": "T12n0364_001:0331c03_2",
        "context_with_next_sentence": true
    },
    {
        "source_sentence": "此等行菩薩道已無央數劫，皆各供養四百億佛，今復供養於我。",
        "from": "T12n0364_001:0331c05_3",
        "context_with_next_sentence": true
    },
    {
        "source_sentence": "往昔迦葉佛時，皆常為我弟子，今又至此是復會遇也。」",
        "from": "T12n0364_001:0331c07_4",
        "context_with_next_sentence": true
    },
    {
        "source_sentence": "時諸比丘聞是語已，莫不喜悅、恭敬、讚歎。",
        "from": "T12n0364_001:0331c08_5",
        "context_with_next_sentence": true
    },
    {
        "source_sentence": "地平氣和分第十五",
        "from": "T12n0364_001:0331c10_0",
        "context_with_next_sentence": true
    },
    {
        "source_sentence": "佛言：「阿彌陀佛剎中皆自然七寶，所謂黃金、白銀、水晶、瑠璃、珊瑚、琥珀、硨磲，其體性溫柔，以是七寶相間為地。",
        "from": "T12n0364_001:0331c11_0",
        "context_with_next_sentence": true
    },
    {
        "source_sentence": "或純以一寶為地，光色照耀奇妙清淨，超越十方一切世界。",
        "from": "T12n0364_001:0331c13_1",
        "context_with_next_sentence": true
    },
    {
        "source_sentence": "其國恢廓曠蕩不可窮盡，地皆平正，無須彌山及金剛圍一切諸山；亦無大海、小海，及坑坎、井谷，亦無幽暗之所。",
        "from": "T12n0364_001:0331c14_2",
        "context_with_next_sentence": true
    },
    {
        "source_sentence": "無地獄、餓鬼、眾生、禽虫，以至蜎飛蠕動之類；無阿須倫及諸龍、鬼神。",
        "from": "T12n0364_001:0331c17_3",
        "context_with_next_sentence": true
    },
    {
        "source_sentence": "亦無雨露，惟有自然流泉；亦無寒暑，氣象常春清快明麗，不可具言。",
        "from": "T12n0364_001:0331c18_4",
        "context_with_next_sentence": true
    },
    {
        "source_sentence": "有萬種自然之物，如百味飲食，意有所欲悉現在前；意若不用自然化去，隨其所念無不得之。",
        "from": "T12n0364_001:0331c20_5",
        "context_with_next_sentence": true
    },
    {
        "source_sentence": "此娑婆世界，有他化自在天，其中天人一切所須自然化現；以比於此佛剎中自然之物，猶萬億倍不可以及。」",
        "from": "T12n0364_001:0331c22_6",
        "context_with_next_sentence": true
    },
    {
        "source_sentence": "講堂宅宇分第十六",
        "from": "T12n0364_001:0331c25_0",
        "context_with_next_sentence": true
    },
    {
        "source_sentence": "佛言：「阿彌陀佛講堂、精舍，皆自然七寶相間而成。",
        "from": "T12n0364_001:0331c26_0",
        "context_with_next_sentence": true
    },
    {
        "source_sentence": "復有七寶以為樓觀、欄楯；復以七寶為之纓絡懸飾其側；復以白珠、明月珠、摩尼珠，為之交絡遍覆其上，殊特妙好清淨光輝不可勝言。",
        "from": "T12n0364_001:0331c27_1",
        "context_with_next_sentence": true
    },
    {
        "source_sentence": "其餘菩薩、聲聞所居宮宇，亦復如是。",
        "from": "T12n0364_001:0332a01_2",
        "context_with_next_sentence": true
    },
    {
        "source_sentence": "彼諸天及世人，衣服、飲食、華香、纓絡、傘蓋、幢旛、微妙音樂，隨意而現。",
        "from": "T12n0364_001:0332a02_0",
        "context_with_next_sentence": true
    },
    {
        "source_sentence": "所居宮宇、樓閣，稱其形色、高下、大小，或以一寶、二寶乃至無量眾寶，悉化現而成。",
        "from": "T12n0364_001:0332a03_1",
        "context_with_next_sentence": true
    },
    {
        "source_sentence": "然宮宇有隨意高大浮於空中若雲氣者；有不能隨意高大，止在地上如世間者。",
        "from": "T12n0364_001:0332a05_2",
        "context_with_next_sentence": true
    },
    {
        "source_sentence": "其故非他，能隨意者，乃前世求道時慈心精進，益作諸善德厚所致。",
        "from": "T12n0364_001:0332a07_3",
        "context_with_next_sentence": true
    },
    {
        "source_sentence": "不能隨意者，乃前世求道時不慈心精進，作善微尠德薄所致。",
        "from": "T12n0364_001:0332a08_4",
        "context_with_next_sentence": true
    },
    {
        "source_sentence": "若衣服、飲食則皆平等，惟宮宇不同。",
        "from": "T12n0364_001:0332a10_5",
        "context_with_next_sentence": true
    },
    {
        "source_sentence": "所以別進有勤墮，德有大小，示眾見之。",
        "from": "T12n0364_001:0332a11_0",
        "context_with_next_sentence": true
    },
    {
        "source_sentence": "此講堂宮宇，初無作者，亦無所從來，以此佛願大德重，自然化生。」",
        "from": "T12n0364_001:0332a11_1",
        "context_with_next_sentence": true
    },
    {
        "source_sentence": "寶池大小分第十七",
        "from": "T12n0364_001:0332a14_0",
        "context_with_next_sentence": true
    },
    {
        "source_sentence": "佛言：「阿彌陀佛剎中講堂、宮宇，勝於此世界中第六天上天帝所居，百千萬倍終不可及。",
        "from": "T12n0364_001:0332a15_0",
        "context_with_next_sentence": true
    },
    {
        "source_sentence": "其內、外復有自然流泉及諸池沼，與自然七寶俱生。",
        "from": "T12n0364_001:0332a17_0",
        "context_with_next_sentence": true
    },
    {
        "source_sentence": "有純一寶池者，其底沙亦以一寶；若黃金池者底白銀沙，水晶池者底瑠璃沙，珊瑚池者底琥珀沙。",
        "from": "T12n0364_001:0332a18_1",
        "context_with_next_sentence": true
    },
    {
        "source_sentence": "有二寶為一池者，其底沙亦以二寶；若黃金、白銀池者，底沙則以水晶、瑠璃；若水晶、瑠璃池者，底沙則以珊瑚、琥珀；若珊瑚、琥珀池者，底沙則以硨磲、瑪瑙。",
        "from": "T12n0364_001:0332a20_2",
        "context_with_next_sentence": true
    },
    {
        "source_sentence": "若三寶、四寶以至七寶，共為一池，則底沙亦如是。",
        "from": "T12n0364_001:0332a24_0",
        "context_with_next_sentence": true
    },
    {
        "source_sentence": "此諸寶池有方四十里者，有方五十里者，有方六十里者，如是展轉漸大，以至於方二萬四百八十里若大海。",
        "from": "T12n0364_001:0332a25_1",
        "context_with_next_sentence": true
    },
    {
        "source_sentence": "然是諸池者，皆菩薩、聲聞諸上善人生長之所，有時浴於其間。",
        "from": "T12n0364_001:0332a27_2",
        "context_with_next_sentence": true
    },
    {
        "source_sentence": "若彼佛池其方倍此，皆七寶相間而成，白珠、明月珠、摩尼珠為之底沙。",
        "from": "T12n0364_001:0332a29_3",
        "context_with_next_sentence": true
    },
    {
        "source_sentence": "是諸池者，皆八功德水湛然盈滿，清淨香潔味如甘露。",
        "from": "T12n0364_001:0332b01_4",
        "context_with_next_sentence": true
    },
    {
        "source_sentence": "其間復有百種異華，枝皆千葉，光色既異，香氣亦異芬芳，馥郁不可勝言。」",
        "from": "T12n0364_001:0332b02_5",
        "context_with_next_sentence": true
    },
    {
        "source_sentence": "蓮華化生分第十八",
        "from": "T12n0364_001:0332b05_0",
        "context_with_next_sentence": true
    },
    {
        "source_sentence": "佛言：「十方無央數世界諸天人民，以至蜎飛蠕動之類，往生阿彌陀佛剎者，皆於七寶池蓮華中化生，自然長大亦無乳養之者，皆食自然之食。",
        "from": "T12n0364_001:0332b06_0",
        "context_with_next_sentence": true
    },
    {
        "source_sentence": "其容貌、形色端正淨好，固非世人可比，亦非天人可比；皆受自然清虛之身、無極之壽。」",
        "from": "T12n0364_001:0332b09_1",
        "context_with_next_sentence": true
    },
    {
        "source_sentence": "[句-口+止]者比類分第十九",
        "from": "T12n0364_001:0332b12_0",
        "context_with_next_sentence": true
    },
    {
        "source_sentence": "佛言：「譬如[句-口+止]者在帝王之側，相容儀寧可類否？」",
        "from": "T12n0364_001:0332b13_0",
        "context_with_next_sentence": true
    },
    {
        "source_sentence": "阿難答言：「[句-口+止]者在帝王之側，羸陋醜惡無以為喻，百千萬倍不可以及。",
        "from": "T12n0364_001:0332b14_1",
        "context_with_next_sentence": true
    },
    {
        "source_sentence": "所以然者，皆坐前世不植德本，積財不施，富有益慳，但欲唐得，貪求無厭。",
        "from": "T12n0364_001:0332b15_2",
        "context_with_next_sentence": true
    },
    {
        "source_sentence": "不信修善得福，益作諸惡，如是壽終墮於惡趣，受諸長苦；得出為人，下賤醜弊，示眾見之。",
        "from": "T12n0364_001:0332b17_3",
        "context_with_next_sentence": true
    },
    {
        "source_sentence": "所以帝王人中尊貴，皆由宿世積德所致，慈惠溫良，博施兼濟，損已利物，無所違爭，是以壽終應生天上享其福樂；餘慶猶存遂生王家，自然尊貴，儀容端正，眾所敬事；美衣珍饍隨心服御，自非宿福何以能然。」",
        "from": "T12n0364_001:0332b19_4",
        "context_with_next_sentence": true
    },
    {
        "source_sentence": "佛言：「汝言是矣！",
        "from": "T12n0364_001:0332b24_5",
        "context_with_next_sentence": true
    },
    {
        "source_sentence": "若言形相威光，帝王雖人中尊貴，比轉輪聖王猶如鄙陋，若彼[句-口+止]者在帝王之側。",
        "from": "T12n0364_001:0332b24_6",
        "context_with_next_sentence": true
    },
    {
        "source_sentence": "轉輪聖王天下第一，比忉利天王，又百千萬倍不可以及。",
        "from": "T12n0364_001:0332b26_7",
        "context_with_next_sentence": true
    },
    {
        "source_sentence": "忉利天王比第六天王，又百千萬倍不可以及。",
        "from": "T12n0364_001:0332b27_8",
        "context_with_next_sentence": true
    },
    {
        "source_sentence": "第六天王，比阿彌陀佛剎中諸菩薩、聲聞、諸上善人，又百千萬倍不可以及。」",
        "from": "T12n0364_001:0332b28_9",
        "context_with_next_sentence": true
    },
    {
        "source_sentence": "澡雪形體分第二十",
        "from": "T12n0364_001:0332c02_0",
        "context_with_next_sentence": true
    },
    {
        "source_sentence": "佛言：「阿彌陀佛剎中，諸菩薩、聲聞、諸上善人，若入七寶池中澡雪形體；意欲令水沒足水即沒足，欲令至膝水即至膝，欲令至腰至腋，以至于頸，水亦如是。",
        "from": "T12n0364_001:0332c03_0",
        "context_with_next_sentence": true
    },
    {
        "source_sentence": "欲淋灌其身悉如其意，欲令其水如初，即亦如初。",
        "from": "T12n0364_001:0332c06_1",
        "context_with_next_sentence": true
    },
    {
        "source_sentence": "調和冷暖無不順適，開神悅體滌蕩情慮，清明澄潔瑩若無形。",
        "from": "T12n0364_001:0332c07_2",
        "context_with_next_sentence": true
    },
    {
        "source_sentence": "既出浴已，各坐於一蓮華之上，自然微風徐動，吹諸寶樹，或作音樂，或作法音；吹諸寶華皆成異香，散諸菩薩、聲聞、大眾之上。",
        "from": "T12n0364_001:0332c09_0",
        "context_with_next_sentence": true
    },
    {
        "source_sentence": "華墮地者積厚四寸，極目明麗芳香無比，及至小萎，自然亂風吹去。",
        "from": "T12n0364_001:0332c11_1",
        "context_with_next_sentence": true
    },
    {
        "source_sentence": "諸菩薩、聲聞、大眾，有欲聞法音者，有欲聞音樂者，有欲聞華香者，有皆不欲聞者；其欲聞者輒獨聞之，不欲聞者寂無所聞，各適其意無所違忤，其為快樂常得自然。」",
        "from": "T12n0364_001:0332c13_2",
        "context_with_next_sentence": true
    },
    {
        "source_sentence": "澡畢進業分第二十一",
        "from": "T12n0364_001:0332c18_0",
        "context_with_next_sentence": true
    },
    {
        "source_sentence": "佛言：「饒皆浴已各往修進，有在地講經者，有在地誦經者，有在地自說經者，有在地口授經者，有在地聽經者，有在地念經者，有在地思道者，有在地坐禪一心者，有在地經行者；仍有在虛空中講經者，在虛空中誦經者，在虛空中自說經者，在虛空中口授經者，在虛空中聽經者，在虛空中念經者，在虛空中思道者，在虛空中坐禪一心者，在虛空中經行者。",
        "from": "T12n0364_001:0332c19_0",
        "context_with_next_sentence": true
    },
    {
        "source_sentence": "其間有未得須陀洹者，因是得須陀洹；未得斯陀含者，因是得斯陀含；未得阿那含者，得阿那含；未得阿羅漢者，得阿羅漢；有未得不退轉地菩薩者，乃得不退轉地菩薩。",
        "from": "T12n0364_001:0332c27_0",
        "context_with_next_sentence": true
    },
    {
        "source_sentence": "各隨其質而有所得，莫不欣然適意而悅。」",
        "from": "T12n0364_001:0333a01_1",
        "context_with_next_sentence": true
    },
    {
        "source_sentence": "佛說大阿彌陀經卷上",
        "from": "T12n0364_001:0333a03_0",
        "context_with_next_sentence": false
    }
]