[
    {
        "source_sentence": "大寶積經卷第二十五",
        "from": "T11n0310_025:0137b11_0",
        "context_with_next_sentence": true
    },
    {
        "source_sentence": "大唐三藏菩提流志奉　詔譯",
        "from": "T11n0310_025:0137b13_0",
        "context_with_next_sentence": true
    },
    {
        "source_sentence": "被甲莊嚴會第七之五",
        "from": "T11n0310_025:0137b14_0",
        "context_with_next_sentence": true
    },
    {
        "source_sentence": "「復次無邊慧！",
        "from": "T11n0310_025:0137b15_0",
        "context_with_next_sentence": true
    },
    {
        "source_sentence": "我念往昔過二阿僧祇劫，爾時有佛出現世間，號曰月燈王如來、應供、正遍知、明行足、善逝、世間解、無上士、調御丈夫、天人師、佛、世尊。",
        "from": "T11n0310_025:0137b15_1",
        "context_with_next_sentence": true
    },
    {
        "source_sentence": "劫名甘露，國名清淨。",
        "from": "T11n0310_025:0137b18_2",
        "context_with_next_sentence": true
    },
    {
        "source_sentence": "彼佛世界頗梨所成，常有光明遍照其土，若有眾生遇斯光者淨妙端嚴，是故世界名為清淨。",
        "from": "T11n0310_025:0137b18_3",
        "context_with_next_sentence": true
    },
    {
        "source_sentence": "無別城邑聚落之名，交道殊妙金繩界飾，諸交道間一一等量半俱盧舍。",
        "from": "T11n0310_025:0137b20_4",
        "context_with_next_sentence": true
    },
    {
        "source_sentence": "一一道間光明寶柱雜多羅樹，各八十四輝映行列，復有四池堤塘圍遶。",
        "from": "T11n0310_025:0137b22_5",
        "context_with_next_sentence": true
    },
    {
        "source_sentence": "七寶臺觀人民止住，覆以鈴網懸諸繒帶，花飾珍玩猶如諸天。",
        "from": "T11n0310_025:0137b24_6",
        "context_with_next_sentence": true
    },
    {
        "source_sentence": "彼界眾生寂靜安樂，十善業道悉已成就，顏貌端嚴壽命長遠，薄貪瞋癡易可開悟，以少方便廣知諸法。",
        "from": "T11n0310_025:0137b25_7",
        "context_with_next_sentence": true
    },
    {
        "source_sentence": "彼佛壽命千俱胝歲，滅度之後正法住世一俱胝歲。",
        "from": "T11n0310_025:0137b28_0",
        "context_with_next_sentence": true
    },
    {
        "source_sentence": "十會說法，諸聲聞眾住學地者，一一法會各有二十俱胝那由他，諸菩薩眾趣一乘者其數無量。",
        "from": "T11n0310_025:0137b29_1",
        "context_with_next_sentence": true
    },
    {
        "source_sentence": "「無邊慧！",
        "from": "T11n0310_025:0137c03_0",
        "context_with_next_sentence": true
    },
    {
        "source_sentence": "彼月燈王如來寶菩提樹，周五十由旬高一百由旬，珊瑚為根琉璃為幹，黃金為枝馬瑙為葉，道場縱廣一百由旬。",
        "from": "T11n0310_025:0137c03_1",
        "context_with_next_sentence": true
    },
    {
        "source_sentence": "基陛周匝欄楯圍遶，妙多羅樹布植行列，金鈴寶網彌覆莊嚴。",
        "from": "T11n0310_025:0137c05_2",
        "context_with_next_sentence": true
    },
    {
        "source_sentence": "大菩提座高三由旬，細軟敷具張施其上，妙衣百千間飾垂下，幢幡二十樹列其傍。",
        "from": "T11n0310_025:0137c07_3",
        "context_with_next_sentence": true
    },
    {
        "source_sentence": "月燈王佛於此座上證阿耨多羅三藐三菩提，時彼國界無三惡趣及惡趣名，亦無諸難及諸難名。",
        "from": "T11n0310_025:0137c09_4",
        "context_with_next_sentence": true
    },
    {
        "source_sentence": "月燈王佛常於一切諸世界中化現其身轉于法輪。",
        "from": "T11n0310_025:0137c11_5",
        "context_with_next_sentence": true
    },
    {
        "source_sentence": "「無邊慧！",
        "from": "T11n0310_025:0137c13_0",
        "context_with_next_sentence": true
    },
    {
        "source_sentence": "彼月燈王如來有二菩薩：一名雲音，二名無邊音。",
        "from": "T11n0310_025:0137c13_1",
        "context_with_next_sentence": true
    },
    {
        "source_sentence": "是二菩薩於彼如來白言：『世尊！",
        "from": "T11n0310_025:0137c14_2",
        "context_with_next_sentence": true
    },
    {
        "source_sentence": "云何諸菩薩摩訶薩於一切法理趣之中而得善巧方便安立？』",
        "from": "T11n0310_025:0137c15_0",
        "context_with_next_sentence": true
    },
    {
        "source_sentence": "時彼如來欲令諸菩薩摩訶薩於一切法理趣之中而得善巧方便安立，為二菩薩廣說斯法。",
        "from": "T11n0310_025:0137c16_1",
        "context_with_next_sentence": true
    },
    {
        "source_sentence": "時諸菩薩摩訶薩聞斯法已，於一切法理趣之中便獲善巧方便安立。",
        "from": "T11n0310_025:0137c18_2",
        "context_with_next_sentence": true
    },
    {
        "source_sentence": "是二菩薩從是已後，於二萬歲無有睡眠無欲恚惱，不起食想不生臥想，亦無病緣湯藥等想，不樂世間遊觀談戲。",
        "from": "T11n0310_025:0137c20_3",
        "context_with_next_sentence": true
    },
    {
        "source_sentence": "於彼如來說法之時，即於法座得無生忍。",
        "from": "T11n0310_025:0137c22_4",
        "context_with_next_sentence": true
    },
    {
        "source_sentence": "時彼如來而問之曰：『善男子！",
        "from": "T11n0310_025:0137c23_5",
        "context_with_next_sentence": true
    },
    {
        "source_sentence": "於一切法理趣之中如是善巧方便安立。",
        "from": "T11n0310_025:0137c24_6",
        "context_with_next_sentence": true
    },
    {
        "source_sentence": "汝今求耶？』",
        "from": "T11n0310_025:0137c25_7",
        "context_with_next_sentence": true
    },
    {
        "source_sentence": "是二菩薩即白佛言：『世尊！",
        "from": "T11n0310_025:0137c25_8",
        "context_with_next_sentence": true
    },
    {
        "source_sentence": "我尚不見有一切法理趣善巧安立之名，亦復不見有一切法理趣善巧安立之法，況一切法理趣善巧方便安立。",
        "from": "T11n0310_025:0137c26_9",
        "context_with_next_sentence": true
    },
    {
        "source_sentence": "世尊！",
        "from": "T11n0310_025:0137c28_10",
        "context_with_next_sentence": true
    },
    {
        "source_sentence": "我亦不得一切諸法，我亦不得諸法安立，於一切法無住無不住。",
        "from": "T11n0310_025:0137c28_11",
        "context_with_next_sentence": true
    },
    {
        "source_sentence": "世尊！",
        "from": "T11n0310_025:0138a01_12",
        "context_with_next_sentence": true
    },
    {
        "source_sentence": "我如是見。",
        "from": "T11n0310_025:0138a01_13",
        "context_with_next_sentence": true
    },
    {
        "source_sentence": "寧復說言於一切法理趣之中如是善巧方便安立，為求耶為不求耶？",
        "from": "T11n0310_025:0138a01_14",
        "context_with_next_sentence": true
    },
    {
        "source_sentence": "世尊！",
        "from": "T11n0310_025:0138a03_15",
        "context_with_next_sentence": true
    },
    {
        "source_sentence": "我亦不見於一切法理趣之中如是善巧方便安立而作求者，亦不見有若內若外、若二中間。",
        "from": "T11n0310_025:0138a03_16",
        "context_with_next_sentence": true
    },
    {
        "source_sentence": "若一切法，若法理趣善巧方便而安立者，亦不見法若內若外、若二中間。",
        "from": "T11n0310_025:0138a05_17",
        "context_with_next_sentence": true
    },
    {
        "source_sentence": "若一切法，若法理趣善巧方便而可安立，世尊！",
        "from": "T11n0310_025:0138a07_18",
        "context_with_next_sentence": true
    },
    {
        "source_sentence": "我亦不見乃至少法內外中間理趣善巧方便安立而可趣向、而可親近。",
        "from": "T11n0310_025:0138a08_19",
        "context_with_next_sentence": true
    },
    {
        "source_sentence": "世尊！",
        "from": "T11n0310_025:0138a09_20",
        "context_with_next_sentence": true
    },
    {
        "source_sentence": "既無少法而可趣向、而可親近，我於其中當何安立？",
        "from": "T11n0310_025:0138a09_21",
        "context_with_next_sentence": true
    },
    {
        "source_sentence": "世尊！",
        "from": "T11n0310_025:0138a11_22",
        "context_with_next_sentence": true
    },
    {
        "source_sentence": "我亦不見過現未來為安立處，若安立處無所有者，我於何處而可安立？",
        "from": "T11n0310_025:0138a11_23",
        "context_with_next_sentence": true
    },
    {
        "source_sentence": "世尊！",
        "from": "T11n0310_025:0138a12_24",
        "context_with_next_sentence": true
    },
    {
        "source_sentence": "無安立故，非住相應、非不住相應，無盡相應、無生相應。",
        "from": "T11n0310_025:0138a12_25",
        "context_with_next_sentence": true
    },
    {
        "source_sentence": "世尊！",
        "from": "T11n0310_025:0138a14_26",
        "context_with_next_sentence": true
    },
    {
        "source_sentence": "我亦不見從誰由誰、何處何時我心意識若生若滅。",
        "from": "T11n0310_025:0138a14_27",
        "context_with_next_sentence": true
    },
    {
        "source_sentence": "當何說言以心意識於一切法理趣善巧方便安立？』",
        "from": "T11n0310_025:0138a15_28",
        "context_with_next_sentence": true
    },
    {
        "source_sentence": "「無邊慧！",
        "from": "T11n0310_025:0138a17_0",
        "context_with_next_sentence": true
    },
    {
        "source_sentence": "是二菩薩於如來前如是說時，一千菩薩得無生忍，千俱胝菩薩發菩提心。",
        "from": "T11n0310_025:0138a17_1",
        "context_with_next_sentence": true
    },
    {
        "source_sentence": "爾時月燈王如來復告之曰：『善男子！",
        "from": "T11n0310_025:0138a18_2",
        "context_with_next_sentence": true
    },
    {
        "source_sentence": "汝以無住而住無處，而住於一切法理趣善巧方便安立。",
        "from": "T11n0310_025:0138a19_3",
        "context_with_next_sentence": true
    },
    {
        "source_sentence": "善男子！",
        "from": "T11n0310_025:0138a21_0",
        "context_with_next_sentence": true
    },
    {
        "source_sentence": "一切諸法亦復如是。",
        "from": "T11n0310_025:0138a21_1",
        "context_with_next_sentence": true
    },
    {
        "source_sentence": "如來隨順世俗道故，現證阿耨多羅三藐三菩提。",
        "from": "T11n0310_025:0138a21_2",
        "context_with_next_sentence": true
    },
    {
        "source_sentence": "若於如來不隨世俗現證阿耨多羅三藐三菩提，亦復如是。",
        "from": "T11n0310_025:0138a22_3",
        "context_with_next_sentence": true
    },
    {
        "source_sentence": "善男子！",
        "from": "T11n0310_025:0138a24_4",
        "context_with_next_sentence": true
    },
    {
        "source_sentence": "諸法無處亦非無處，若處無處皆隨世俗，若隨世俗則於其中無有少法而可生者而可了者。",
        "from": "T11n0310_025:0138a24_5",
        "context_with_next_sentence": true
    },
    {
        "source_sentence": "是故善男子！",
        "from": "T11n0310_025:0138a26_6",
        "context_with_next_sentence": true
    },
    {
        "source_sentence": "應加精勤速於諸法逮得解脫。』",
        "from": "T11n0310_025:0138a26_7",
        "context_with_next_sentence": true
    },
    {
        "source_sentence": "是二菩薩於如來前聞斯法已，飛騰虛空，即以偈頌讚如來曰：「『法王不思議，　　得未曾有法，　　遍知兩足尊，　　佛法無過上，　　以法無上故，　　如來世無等。",
        "from": "T11n0310_025:0138a27_8",
        "context_with_next_sentence": true
    },
    {
        "source_sentence": "　　一切法無生，　　我今獲此忍，　　我常不分別，　　若生若無生，　　如是亦不念，　　一切無分別。",
        "from": "T11n0310_025:0138b03_0",
        "context_with_next_sentence": true
    },
    {
        "source_sentence": "　　法王大牟尼，　　功德離言念，　　願說清淨法，　　令眾皆歡喜。",
        "from": "T11n0310_025:0138b06_0",
        "context_with_next_sentence": true
    },
    {
        "source_sentence": "　　於佛勝功德，　　欲知其邊際，　　設經無量劫，　　而亦不可得，　　功德無邊故，　　最勝無過上。",
        "from": "T11n0310_025:0138b08_0",
        "context_with_next_sentence": true
    },
    {
        "source_sentence": "　　一切法無生，　　我亦不分別，　　我於佛法中，　　未曾有毀壞。",
        "from": "T11n0310_025:0138b11_0",
        "context_with_next_sentence": true
    },
    {
        "source_sentence": "　　不謂眾善根，　　云何當可得？",
        "from": "T11n0310_025:0138b13_0",
        "context_with_next_sentence": true
    },
    {
        "source_sentence": "　　諸法無示現，　　無生亦無相，　　如是無相忍，　　於此亦皆證。",
        "from": "T11n0310_025:0138b14_0",
        "context_with_next_sentence": true
    },
    {
        "source_sentence": "　　我今所得忍，　　畢竟無退轉，　　故於一切智，　　以此生歡喜。",
        "from": "T11n0310_025:0138b16_0",
        "context_with_next_sentence": true
    },
    {
        "source_sentence": "　　我於如來法，　　決定不猶豫，　　亦於一切法，　　遠離眾疑惑。",
        "from": "T11n0310_025:0138b18_0",
        "context_with_next_sentence": true
    },
    {
        "source_sentence": "　　無上佛法中，　　我今得此忍，　　我亦不分別，　　亦無不分別。』",
        "from": "T11n0310_025:0138b20_0",
        "context_with_next_sentence": true
    },
    {
        "source_sentence": "「無邊慧！",
        "from": "T11n0310_025:0138b22_0",
        "context_with_next_sentence": true
    },
    {
        "source_sentence": "是二菩薩說此偈已，於月燈王如來右繞三匝，以天妙花栴檀末香而散佛上。",
        "from": "T11n0310_025:0138b22_1",
        "context_with_next_sentence": true
    },
    {
        "source_sentence": "時彼如來即為授記，而告之曰：『汝雲音等，過二萬劫當證阿耨多羅三藐三菩提。』",
        "from": "T11n0310_025:0138b23_2",
        "context_with_next_sentence": true
    },
    {
        "source_sentence": "是二菩薩聞如來記，踊躍歡喜諦觀如來，入於諸禪遊戲神通，出沒自在煙焰暉發。",
        "from": "T11n0310_025:0138b25_3",
        "context_with_next_sentence": true
    },
    {
        "source_sentence": "復為眾生說法開示，令二十四俱胝人天趣於阿耨多羅三藐三菩提。",
        "from": "T11n0310_025:0138b27_4",
        "context_with_next_sentence": true
    },
    {
        "source_sentence": "是二菩薩乃至盡命勤修梵行，於彼如來中時正法後時正法悉能護持。",
        "from": "T11n0310_025:0138b29_5",
        "context_with_next_sentence": true
    },
    {
        "source_sentence": "復於爾時，教化成熟四俱胝眾生趣於阿耨多羅三藐三菩提。",
        "from": "T11n0310_025:0138c01_6",
        "context_with_next_sentence": true
    },
    {
        "source_sentence": "是二菩薩次第供養親近承事多百千佛，及諸如來三昧正法一一受持，過二萬劫復值寶幢如來，隨轉法輪教化成熟無量眾生趣於阿耨多羅三藐三菩提。",
        "from": "T11n0310_025:0138c03_7",
        "context_with_next_sentence": true
    },
    {
        "source_sentence": "寶幢如來剎土清淨，無諸聲聞，唯有一生補處菩薩。",
        "from": "T11n0310_025:0138c06_8",
        "context_with_next_sentence": true
    },
    {
        "source_sentence": "寶幢如來將滅度時乃為授記：『我滅度後，雲音菩薩次當現證阿耨多羅三藐三菩提，號曰日燈王如來。",
        "from": "T11n0310_025:0138c08_9",
        "context_with_next_sentence": true
    },
    {
        "source_sentence": "其佛剎土成就莊嚴，積集無量無邊功德。",
        "from": "T11n0310_025:0138c10_10",
        "context_with_next_sentence": true
    },
    {
        "source_sentence": "菩薩聲聞大眾圓滿。",
        "from": "T11n0310_025:0138c11_11",
        "context_with_next_sentence": true
    },
    {
        "source_sentence": "日燈王如來滅度之後，無邊音菩薩次當現證阿耨多羅三藐三菩提。』",
        "from": "T11n0310_025:0138c11_12",
        "context_with_next_sentence": true
    },
    {
        "source_sentence": "無邊慧！",
        "from": "T11n0310_025:0138c13_13",
        "context_with_next_sentence": true
    },
    {
        "source_sentence": "以此法門無所得故、無言說故，不可示現、無生無滅。",
        "from": "T11n0310_025:0138c13_14",
        "context_with_next_sentence": true
    },
    {
        "source_sentence": "諸菩薩摩訶薩當應如理精勤修習。",
        "from": "T11n0310_025:0138c14_15",
        "context_with_next_sentence": true
    },
    {
        "source_sentence": "若有菩薩住一切法理趣善巧方便安立，以無所得獲無生忍，圓滿佛法無量功德以為莊嚴，而發趣於阿耨多羅三藐三菩提。",
        "from": "T11n0310_025:0138c15_16",
        "context_with_next_sentence": true
    },
    {
        "source_sentence": "無邊慧！",
        "from": "T11n0310_025:0138c18_17",
        "context_with_next_sentence": true
    },
    {
        "source_sentence": "我曾不說諸菩薩摩訶薩離此法外別有少法速能成就一切智智。",
        "from": "T11n0310_025:0138c18_18",
        "context_with_next_sentence": true
    },
    {
        "source_sentence": "若有於此無生無滅甚深空法勤修行者，速得菩薩法界理趣善巧方便及陀羅尼，具足辯才、無上攝化，諸佛世尊之所稱讚，以法嚴具而莊嚴之，能圓滿施、住清淨戒、得清淨忍、無上精進、無緣禪定，以大智慧而發趣於阿耨多羅三藐三菩提。",
        "from": "T11n0310_025:0138c20_19",
        "context_with_next_sentence": true
    },
    {
        "source_sentence": "於諸勝中最為殊勝，速得名為一切智者。",
        "from": "T11n0310_025:0138c25_20",
        "context_with_next_sentence": true
    },
    {
        "source_sentence": "坐于道場，四大天王持蓋來詣請轉法輪，為諸人天作大光明，皆令趣於阿耨多羅三藐三菩提。",
        "from": "T11n0310_025:0138c26_21",
        "context_with_next_sentence": true
    },
    {
        "source_sentence": "「復次無邊慧！",
        "from": "T11n0310_025:0138c29_0",
        "context_with_next_sentence": true
    },
    {
        "source_sentence": "若諸菩薩摩訶薩於一切法海印三昧勤修行者，見一切法同於法界。",
        "from": "T11n0310_025:0138c29_1",
        "context_with_next_sentence": true
    },
    {
        "source_sentence": "如是見時，不於法界見一切法，不於諸法見於法界，精進修習，以一切法諸界和合善巧方便，於一切法諸界和合無所執著亦無所動，於一切法諸界和合善巧方便亦無執著亦無分別，能於一法和合之中而見一切諸法和合，能於一切諸法和合而復見於一法和合，不於一切諸法和合而親近於一法和合，不於一法和合之中親近一切諸法和合。",
        "from": "T11n0310_025:0139a01_2",
        "context_with_next_sentence": true
    },
    {
        "source_sentence": "以能了知此一法故亦能了知一切諸法，以能了知一切法故於此一法應了知處亦能了知，不以諸法親近一法。",
        "from": "T11n0310_025:0139a10_0",
        "context_with_next_sentence": true
    },
    {
        "source_sentence": "於諸取蘊和合之中悉能了知，不於取蘊種種性相若有和合若無和合而生執著。",
        "from": "T11n0310_025:0139a12_1",
        "context_with_next_sentence": true
    },
    {
        "source_sentence": "諸菩薩摩訶薩如是行時，若有諸法以眾因緣和合而生、若有諸法以眾因緣和合而成，於彼諸法悉能了知。",
        "from": "T11n0310_025:0139a14_2",
        "context_with_next_sentence": true
    },
    {
        "source_sentence": "若有諸法因緣和合以種種性相應而起，於彼諸法亦能了知亦無執著，隨順了知一切諸法施設之相，亦能了知若相無相，亦能了知諸界差別諸界種種性相差別，亦能了知以誰為因，不以煩惱親近趣向諸緣起法，亦於世間出世間法不相違背，隨順了知世間出世間一切諸法，世間相印皆遍了知。",
        "from": "T11n0310_025:0139a16_3",
        "context_with_next_sentence": true
    },
    {
        "source_sentence": "以一法門而能了知一切法門，以諸法門復能了知一法之門，不以一切諸法之門而親近於一法之門，亦復不以一法之門而親近於諸法之門。",
        "from": "T11n0310_025:0139a23_4",
        "context_with_next_sentence": true
    },
    {
        "source_sentence": "如是法門悉能淨治。",
        "from": "T11n0310_025:0139a27_5",
        "context_with_next_sentence": true
    },
    {
        "source_sentence": "無邊慧！",
        "from": "T11n0310_025:0139a27_6",
        "context_with_next_sentence": true
    },
    {
        "source_sentence": "諸菩薩摩訶薩於此法中勤修習者，以一理趣言教之門而能了知一切諸法性同一味，於一切法得勝無諍，如理寂靜不相違背，能於大會讚說斯法，精勤修習得一切法海印三昧。",
        "from": "T11n0310_025:0139a27_7",
        "context_with_next_sentence": true
    },
    {
        "source_sentence": "如是修習，若有諍論若無諍論，皆令寂靜如理而住，隨順斷除憍慢放逸，於決定說善能受持，差別名言亦能覺了，法界理趣方便勤修。",
        "from": "T11n0310_025:0139b02_8",
        "context_with_next_sentence": true
    },
    {
        "source_sentence": "於諸法門善寂思念，當以何法何法相應若不相應，能以方便於決定義住清淨念。",
        "from": "T11n0310_025:0139b05_9",
        "context_with_next_sentence": true
    },
    {
        "source_sentence": "無邊慧！",
        "from": "T11n0310_025:0139b07_10",
        "context_with_next_sentence": true
    },
    {
        "source_sentence": "諸菩薩摩訶薩於此法門如是住者，以少加行得一切法海印三昧，以此無量法海三昧而發趣於阿耨多羅三藐三菩提。」",
        "from": "T11n0310_025:0139b08_0",
        "context_with_next_sentence": true
    },
    {
        "source_sentence": "爾時世尊而說偈言：「汝觀一切法，　　流入法界中，　諸法同法界，　　理趣悉平等。",
        "from": "T11n0310_025:0139b10_1",
        "context_with_next_sentence": true
    },
    {
        "source_sentence": "　復觀於法界，　　流入諸法中，　法界同諸法，　　理趣亦平等。",
        "from": "T11n0310_025:0139b14_0",
        "context_with_next_sentence": true
    },
    {
        "source_sentence": "　不於法界中，　　觀察一切法，　亦不離法界，　　而見於諸法。",
        "from": "T11n0310_025:0139b16_0",
        "context_with_next_sentence": true
    },
    {
        "source_sentence": "　不於諸法中，　　觀察於法界，　亦不離諸法，　　而見於法界。",
        "from": "T11n0310_025:0139b18_0",
        "context_with_next_sentence": true
    },
    {
        "source_sentence": "　了知種種界，　　法界種種性，　一切法和合，　　善巧無所住。",
        "from": "T11n0310_025:0139b20_0",
        "context_with_next_sentence": true
    },
    {
        "source_sentence": "　一切時及處，　　種種性和合，　無住無所依，　　亦無有所取。",
        "from": "T11n0310_025:0139b22_0",
        "context_with_next_sentence": true
    },
    {
        "source_sentence": "　和合差別性，　　分別不分別，　於彼二俱無，　　智者平等見。",
        "from": "T11n0310_025:0139b24_0",
        "context_with_next_sentence": true
    },
    {
        "source_sentence": "　知一和合故，　　則知諸和合，　知諸和合故，　　則知一和合。",
        "from": "T11n0310_025:0139b26_0",
        "context_with_next_sentence": true
    },
    {
        "source_sentence": "　和合不和合，　　一性差別性，　不近不分別，　　無執無所著。",
        "from": "T11n0310_025:0139b28_0",
        "context_with_next_sentence": true
    },
    {
        "source_sentence": "　了知一切法，　　彼法無和合，　亦不念和合，　　無執無所著。",
        "from": "T11n0310_025:0139c01_0",
        "context_with_next_sentence": true
    },
    {
        "source_sentence": "　了知一切種，　　彼法施設相，　亦不念親近，　　無執無所著。",
        "from": "T11n0310_025:0139c03_0",
        "context_with_next_sentence": true
    },
    {
        "source_sentence": "　業及業果報，　　一切悉能知，　於彼不相違，　　斯為精進者。",
        "from": "T11n0310_025:0139c05_0",
        "context_with_next_sentence": true
    },
    {
        "source_sentence": "　業及業作者，　　此二和合相，　知彼相無相，　　斯為精進者。",
        "from": "T11n0310_025:0139c07_0",
        "context_with_next_sentence": true
    },
    {
        "source_sentence": "　於諸界和合，　　諸界差別性，　知彼常平等，　　斯為精進者。",
        "from": "T11n0310_025:0139c09_0",
        "context_with_next_sentence": true
    },
    {
        "source_sentence": "　因果相繫屬，　　一切悉能知，　於彼諸緣法，　　被甲如理住。",
        "from": "T11n0310_025:0139c11_0",
        "context_with_next_sentence": true
    },
    {
        "source_sentence": "　能知出世法，　　於諸世間法，　無有少相違，　　如是平等住。",
        "from": "T11n0310_025:0139c13_0",
        "context_with_next_sentence": true
    },
    {
        "source_sentence": "　亦知世間法，　　於諸出世法，　亦無少相違，　　如是平等住。",
        "from": "T11n0310_025:0139c15_0",
        "context_with_next_sentence": true
    },
    {
        "source_sentence": "　世間所應作，　　一切諸相印，　隨順能觀察，　　遍知平等住。",
        "from": "T11n0310_025:0139c17_0",
        "context_with_next_sentence": true
    },
    {
        "source_sentence": "　能以一法門，　　了知諸法門，　亦以諸法門，　　了知一法門。",
        "from": "T11n0310_025:0139c19_0",
        "context_with_next_sentence": true
    },
    {
        "source_sentence": "　不以一法門，　　親近諸法門，　不以諸法門，　　親近一法門。",
        "from": "T11n0310_025:0139c21_0",
        "context_with_next_sentence": true
    },
    {
        "source_sentence": "　一切法門中，　　平等遍清淨，　於法無異相，　　斯為觀察者。",
        "from": "T11n0310_025:0139c23_0",
        "context_with_next_sentence": true
    },
    {
        "source_sentence": "　於諸法言教，　　而能平等說，　常住平等性，　　斯為觀察者。",
        "from": "T11n0310_025:0139c25_0",
        "context_with_next_sentence": true
    },
    {
        "source_sentence": "　於諸法言教，　　如理能知見，　便得善相應，　　斯為方便者。",
        "from": "T11n0310_025:0139c27_0",
        "context_with_next_sentence": true
    },
    {
        "source_sentence": "　不起於諍論，　　不作諍因緣，　一切不相違，　　斯為相應者。",
        "from": "T11n0310_025:0139c29_0",
        "context_with_next_sentence": true
    },
    {
        "source_sentence": "　常起於無諍，　　無諍得相應，　平等不相違，　　斯為智慧者。",
        "from": "T11n0310_025:0140a02_0",
        "context_with_next_sentence": true
    },
    {
        "source_sentence": "　於法理趣中，　　永息諸諍論，　被甲如理修，　　斯為勇猛者。",
        "from": "T11n0310_025:0140a04_0",
        "context_with_next_sentence": true
    },
    {
        "source_sentence": "　如是遍觀察，　　純一無違諍，　能於法會中，　　讚說無上法。",
        "from": "T11n0310_025:0140a06_0",
        "context_with_next_sentence": true
    },
    {
        "source_sentence": "　如是諸菩薩，　　成就一切法，　大海印三昧，　　斯為正念者。",
        "from": "T11n0310_025:0140a08_0",
        "context_with_next_sentence": true
    },
    {
        "source_sentence": "　如是勤修習，　　純一無違諍，　息諍論相應，　　成就此三昧。",
        "from": "T11n0310_025:0140a10_0",
        "context_with_next_sentence": true
    },
    {
        "source_sentence": "　如理而安住，　　能知祕密說，　知我及我慢，　　斷慢絕矜高。",
        "from": "T11n0310_025:0140a12_0",
        "context_with_next_sentence": true
    },
    {
        "source_sentence": "　決定言教中，　　成就善方便，　亦知差別名，　　斯為有智者。",
        "from": "T11n0310_025:0140a14_0",
        "context_with_next_sentence": true
    },
    {
        "source_sentence": "　諸法理趣中，　　如理勤修習，　能見諸法門，　　斯為見法者。",
        "from": "T11n0310_025:0140a16_0",
        "context_with_next_sentence": true
    },
    {
        "source_sentence": "　如是勤修習，　　能知一切法，　何法共相應？",
        "from": "T11n0310_025:0140a18_0",
        "context_with_next_sentence": true
    },
    {
        "source_sentence": "　　何法不相應？",
        "from": "T11n0310_025:0140a19_1",
        "context_with_next_sentence": true
    },
    {
        "source_sentence": "　一切諸法中，　　念業清淨者，　能於決定義，　　而得善方便。",
        "from": "T11n0310_025:0140a20_0",
        "context_with_next_sentence": true
    },
    {
        "source_sentence": "　一切諸法中，　　精進思惟者，　了知一切法，　　乃獲此三昧。",
        "from": "T11n0310_025:0140a22_0",
        "context_with_next_sentence": true
    },
    {
        "source_sentence": "「復次無邊慧！",
        "from": "T11n0310_025:0140a24_0",
        "context_with_next_sentence": true
    },
    {
        "source_sentence": "諸菩薩摩訶薩於此法中勤修習者！",
        "from": "T11n0310_025:0140a24_1",
        "context_with_next_sentence": true
    },
    {
        "source_sentence": "復有能攝三昧之法。",
        "from": "T11n0310_025:0140a25_2",
        "context_with_next_sentence": true
    },
    {
        "source_sentence": "諦聽諦聽善思念之，吾當解說。」",
        "from": "T11n0310_025:0140a25_3",
        "context_with_next_sentence": true
    },
    {
        "source_sentence": "「唯然世尊！",
        "from": "T11n0310_025:0140a26_4",
        "context_with_next_sentence": true
    },
    {
        "source_sentence": "願樂欲聞。」",
        "from": "T11n0310_025:0140a26_5",
        "context_with_next_sentence": true
    },
    {
        "source_sentence": "爾時世尊告無邊慧菩薩摩訶薩言：「無邊慧！",
        "from": "T11n0310_025:0140a27_0",
        "context_with_next_sentence": true
    },
    {
        "source_sentence": "有諸菩薩摩訶薩法光明門，而能出生諸法理趣善巧方便，亦能出生一切法印，能入一切法印之門，於一切法所應作者能了能入，於法光明能得能說，以法光明隨順趣入諸法句門。",
        "from": "T11n0310_025:0140a28_0",
        "context_with_next_sentence": true
    },
    {
        "source_sentence": "何者名為法光明門而能出生善巧光明？",
        "from": "T11n0310_025:0140b03_1",
        "context_with_next_sentence": true
    },
    {
        "source_sentence": "謂能了知異名教門、祕密教門、異名事門、攝取事門、諸差別門。",
        "from": "T11n0310_025:0140b04_2",
        "context_with_next_sentence": true
    },
    {
        "source_sentence": "云何於彼而得了知，乃能出生三昧之門、一切法界理趣之門，入於一義能隨解了諸法光明？",
        "from": "T11n0310_025:0140b05_3",
        "context_with_next_sentence": true
    },
    {
        "source_sentence": "「無邊慧！",
        "from": "T11n0310_025:0140b08_0",
        "context_with_next_sentence": true
    },
    {
        "source_sentence": "諸菩薩摩訶薩於此甚深諸法理趣善巧方便，若現修行、若當修行，若現求者、若當求者，聞此法門，以少加行得大光明入諸法門，從此法門復起光明。",
        "from": "T11n0310_025:0140b08_1",
        "context_with_next_sentence": true
    },
    {
        "source_sentence": "以是光明隨何法門、隨何所行，應入應行如其理趣，以三昧力觀諸法門，於三昧門出生智慧而能了知，如實理趣三昧力故、觀法門故、生智慧故，以三昧門了知法界住善方便，能起一切法門光明，得一切法海印三昧。",
        "from": "T11n0310_025:0140b11_2",
        "context_with_next_sentence": true
    },
    {
        "source_sentence": "「無邊慧！",
        "from": "T11n0310_025:0140b17_0",
        "context_with_next_sentence": true
    },
    {
        "source_sentence": "云何法門？",
        "from": "T11n0310_025:0140b17_1",
        "context_with_next_sentence": true
    },
    {
        "source_sentence": "謂阿字印印一切法無明所作，行得圓滿阿字為首，無明止息無所作故。",
        "from": "T11n0310_025:0140b17_2",
        "context_with_next_sentence": true
    },
    {
        "source_sentence": "諸菩薩摩訶薩應入無相印門，以[橠多+可](阿可反)字印印一切法，業異熟果、業所應作、業果和合，了知業果和合緣故，諸菩薩摩訶薩應入無業無果、無有和合無緣印門。",
        "from": "T11n0310_025:0140b19_3",
        "context_with_next_sentence": true
    },
    {
        "source_sentence": "以諸行印印一切法，於種種業、業所應作，起一切法智光明故。",
        "from": "T11n0310_025:0140b22_4",
        "context_with_next_sentence": true
    },
    {
        "source_sentence": "諸菩薩摩訶薩應入一切諸行善巧印門。",
        "from": "T11n0310_025:0140b24_5",
        "context_with_next_sentence": true
    },
    {
        "source_sentence": "以[打丁+袲](那可反)字印印一切法，以麼字助施設名言與種種法而作相應，了知[打丁+袲]麼而相助故，諸菩薩摩訶薩應入無合無助無名印門。",
        "from": "T11n0310_025:0140b25_6",
        "context_with_next_sentence": true
    },
    {
        "source_sentence": "以無邊印印一切法，一切分別而不可得，離分別故，諸菩薩摩訶薩應入無分別印門。",
        "from": "T11n0310_025:0140b28_0",
        "context_with_next_sentence": true
    },
    {
        "source_sentence": "以無際印印一切法際不和合，盡於際故，諸菩薩摩訶薩應入無尋無伺無言說印門。",
        "from": "T11n0310_025:0140b29_1",
        "context_with_next_sentence": true
    },
    {
        "source_sentence": "以無種種自性之印印一切法，以一自性起作之相斷除種種自性想故，諸菩薩摩訶薩應入種種自性印門。",
        "from": "T11n0310_025:0140c02_2",
        "context_with_next_sentence": true
    },
    {
        "source_sentence": "以欲相應和合之印印一切法現起有為諸行圓滿，離欲寂靜無和合故，諸菩薩摩訶薩應入盡欲智見無和合印門。",
        "from": "T11n0310_025:0140c05_3",
        "context_with_next_sentence": true
    },
    {
        "source_sentence": "無邊慧！",
        "from": "T11n0310_025:0140c08_0",
        "context_with_next_sentence": true
    },
    {
        "source_sentence": "是為菩薩摩訶薩印門印一切法。",
        "from": "T11n0310_025:0140c08_1",
        "context_with_next_sentence": true
    },
    {
        "source_sentence": "以此印門而應入於一切法中。",
        "from": "T11n0310_025:0140c08_2",
        "context_with_next_sentence": true
    },
    {
        "source_sentence": "「無邊慧！",
        "from": "T11n0310_025:0140c09_3",
        "context_with_next_sentence": true
    },
    {
        "source_sentence": "復有無障礙門、無和合門，諸菩薩摩訶薩應隨悟入。",
        "from": "T11n0310_025:0140c09_4",
        "context_with_next_sentence": true
    },
    {
        "source_sentence": "云何無障礙門、無和合門？",
        "from": "T11n0310_025:0140c11_0",
        "context_with_next_sentence": true
    },
    {
        "source_sentence": "謂虛空印印一切法，諸菩薩摩訶薩應入無著印門。",
        "from": "T11n0310_025:0140c11_1",
        "context_with_next_sentence": true
    },
    {
        "source_sentence": "以空閑印印一切法，諸菩薩摩訶薩應入無二印門。",
        "from": "T11n0310_025:0140c12_2",
        "context_with_next_sentence": true
    },
    {
        "source_sentence": "以寂靜印印一切法，諸菩薩摩訶薩應入止息印門。",
        "from": "T11n0310_025:0140c13_3",
        "context_with_next_sentence": true
    },
    {
        "source_sentence": "以無門印印一切法，諸菩薩摩訶薩應入不動印門。",
        "from": "T11n0310_025:0140c15_4",
        "context_with_next_sentence": true
    },
    {
        "source_sentence": "以無處印印一切法，諸菩薩摩訶薩應入無染印門。",
        "from": "T11n0310_025:0140c16_5",
        "context_with_next_sentence": true
    },
    {
        "source_sentence": "以性空印印一切法，諸菩薩摩訶薩應入無得印門。",
        "from": "T11n0310_025:0140c17_6",
        "context_with_next_sentence": true
    },
    {
        "source_sentence": "以無相印印一切法，諸菩薩摩訶薩應入善巧修習方便印門。",
        "from": "T11n0310_025:0140c18_7",
        "context_with_next_sentence": true
    },
    {
        "source_sentence": "以無願印印一切法，諸菩薩摩訶薩應入善寂靜願光明印門。",
        "from": "T11n0310_025:0140c20_8",
        "context_with_next_sentence": true
    },
    {
        "source_sentence": "以無貪印印一切法，諸菩薩摩訶薩應入遍知分別如實印門。",
        "from": "T11n0310_025:0140c21_9",
        "context_with_next_sentence": true
    },
    {
        "source_sentence": "以無生印印一切法，諸菩薩摩訶薩應入生正智見無生印門。",
        "from": "T11n0310_025:0140c22_10",
        "context_with_next_sentence": true
    },
    {
        "source_sentence": "以寂滅印印一切法，諸菩薩摩訶薩應入離蘊印門。",
        "from": "T11n0310_025:0140c24_11",
        "context_with_next_sentence": true
    },
    {
        "source_sentence": "以盡相印印一切法，諸菩薩摩訶薩應入生盡印門。",
        "from": "T11n0310_025:0140c25_12",
        "context_with_next_sentence": true
    },
    {
        "source_sentence": "以法界印印一切法，諸菩薩摩訶薩應入顯現法界善巧印門。",
        "from": "T11n0310_025:0140c26_13",
        "context_with_next_sentence": true
    },
    {
        "source_sentence": "以無念印印一切法，諸菩薩摩訶薩應入實無分別平等印門。",
        "from": "T11n0310_025:0140c28_14",
        "context_with_next_sentence": true
    },
    {
        "source_sentence": "以離性印印一切法，諸菩薩摩訶薩應入遍知一切自性印門。",
        "from": "T11n0310_025:0140c29_15",
        "context_with_next_sentence": true
    },
    {
        "source_sentence": "以涅槃印印一切法，諸菩薩摩訶薩應入如實寂靜順滅印門。",
        "from": "T11n0310_025:0141a01_16",
        "context_with_next_sentence": true
    },
    {
        "source_sentence": "無邊慧！",
        "from": "T11n0310_025:0141a03_17",
        "context_with_next_sentence": true
    },
    {
        "source_sentence": "是為諸菩薩摩訶薩於一切法無障礙門、不和合門，超過一切斷常見門、無邊際門、前後際門，以厭離故、寂滅故、止息故、清涼故。",
        "from": "T11n0310_025:0141a03_18",
        "context_with_next_sentence": true
    },
    {
        "source_sentence": "諸菩薩摩訶薩於此一切法印之門隨學隨入，以善修行此諸法門，得一切法海印三昧。",
        "from": "T11n0310_025:0141a06_19",
        "context_with_next_sentence": true
    },
    {
        "source_sentence": "此三昧者，如實相應能攝諸法善方便智，是故諸菩薩摩訶薩於此印門應善修習，住一切法海印三昧觀一切法，而能出生無量無邊大法光明。",
        "from": "T11n0310_025:0141a08_20",
        "context_with_next_sentence": true
    },
    {
        "source_sentence": "無邊慧！",
        "from": "T11n0310_025:0141a11_21",
        "context_with_next_sentence": true
    },
    {
        "source_sentence": "譬如大海水乃無量而無有能測其量者，一切諸法亦復如是，終無有能測其量者。",
        "from": "T11n0310_025:0141a11_22",
        "context_with_next_sentence": true
    },
    {
        "source_sentence": "又如大海一切眾流悉入其中，一切諸法入法印中亦復如是，故名海印印一切法悉入諸法海印之中，於此印中見一切法同於法印。",
        "from": "T11n0310_025:0141a13_23",
        "context_with_next_sentence": true
    },
    {
        "source_sentence": "又如大龍及諸龍眾，諸大身眾能有大海、能入大海，於彼大海以為住處。",
        "from": "T11n0310_025:0141a16_24",
        "context_with_next_sentence": true
    },
    {
        "source_sentence": "諸菩薩摩訶薩亦復如是，而於無量百千劫中善修諸業，乃能入此三昧印門，於彼印門以為住處，為欲證得諸佛法故、善巧圓滿一切智故，成就如是諸法印門。",
        "from": "T11n0310_025:0141a18_25",
        "context_with_next_sentence": true
    },
    {
        "source_sentence": "諸菩薩摩訶薩精勤修學此法門時，則能修學一切法門，見諸法門在此門故，而能發起諸法光明，入於一切法海之中，是故此法名一切法海印三昧。",
        "from": "T11n0310_025:0141a22_26",
        "context_with_next_sentence": true
    },
    {
        "source_sentence": "又如大海是大珍寶積集之處，此三昧者亦復如是，是一切法及法善巧積集之處。",
        "from": "T11n0310_025:0141a25_27",
        "context_with_next_sentence": true
    },
    {
        "source_sentence": "「無邊慧！",
        "from": "T11n0310_025:0141a28_0",
        "context_with_next_sentence": true
    },
    {
        "source_sentence": "若有眾生為得無上佛之知見，於此三昧若已求者、若當求者、若現求者，彼則能求一切法海圓滿智慧。",
        "from": "T11n0310_025:0141a28_1",
        "context_with_next_sentence": true
    },
    {
        "source_sentence": "以是義故，我此法印付囑於汝。",
        "from": "T11n0310_025:0141b01_2",
        "context_with_next_sentence": true
    },
    {
        "source_sentence": "汝於末世後五十歲正法滅時，以此法印印諸眾生。",
        "from": "T11n0310_025:0141b02_3",
        "context_with_next_sentence": true
    },
    {
        "source_sentence": "為此法印而印之者，皆於阿耨多羅三藐三菩提得不退轉，成就佛法速詣道場，轉無上輪紹隆佛種，隨順住於一切智地，能於無上大般涅槃而般涅槃，令諸天人受持正法。",
        "from": "T11n0310_025:0141b03_4",
        "context_with_next_sentence": true
    },
    {
        "source_sentence": "無邊慧！",
        "from": "T11n0310_025:0141b07_5",
        "context_with_next_sentence": true
    },
    {
        "source_sentence": "諸菩薩摩訶薩若欲攝取如是無量殊勝功德，於此深法精勤愛樂而無放逸。",
        "from": "T11n0310_025:0141b07_6",
        "context_with_next_sentence": true
    },
    {
        "source_sentence": "「復次無邊慧！",
        "from": "T11n0310_025:0141b10_0",
        "context_with_next_sentence": true
    },
    {
        "source_sentence": "我念往昔過大無量阿僧祇劫復倍是數，爾時有佛出現世間，號曰超過須彌光王如來、應供、正遍知、明行足、善逝、世間解、無上士、調御丈夫、天人師、佛、世尊。",
        "from": "T11n0310_025:0141b10_1",
        "context_with_next_sentence": true
    },
    {
        "source_sentence": "劫名善住，國名悅意。",
        "from": "T11n0310_025:0141b13_2",
        "context_with_next_sentence": true
    },
    {
        "source_sentence": "時彼劫中眾生壽命不可限量，安隱豐饒住眾善法，是故彼劫名為善住。",
        "from": "T11n0310_025:0141b14_3",
        "context_with_next_sentence": true
    },
    {
        "source_sentence": "彼佛國界廣博嚴飾多諸美妙，見者和樂悅意，名香周流普遍，是故彼國名為悅意。",
        "from": "T11n0310_025:0141b15_4",
        "context_with_next_sentence": true
    },
    {
        "source_sentence": "時四洲中，三洲等量八萬由旬，一一洲中有二萬城，一一城量各十由旬。",
        "from": "T11n0310_025:0141b17_5",
        "context_with_next_sentence": true
    },
    {
        "source_sentence": "唯有閻浮一洲，廣量俱胝由旬，有八萬城，一一城量二十由旬。",
        "from": "T11n0310_025:0141b19_6",
        "context_with_next_sentence": true
    },
    {
        "source_sentence": "重樓表剎垣牆周匝，種種衣樹、種種味樹、諸雜花樹、寶多羅樹而莊嚴之，國界安樂人民充滿。",
        "from": "T11n0310_025:0141b20_7",
        "context_with_next_sentence": true
    },
    {
        "source_sentence": "其中復有最大都城周百由旬，二萬園苑而圍遶之。",
        "from": "T11n0310_025:0141b22_8",
        "context_with_next_sentence": true
    },
    {
        "source_sentence": "諸園苑中，澄潭泝流處處盈注，華蘂甘實一一榮茂，名香普熏聞者欣悅，鳥獸和鳴其聲雅亮。",
        "from": "T11n0310_025:0141b24_9",
        "context_with_next_sentence": true
    },
    {
        "source_sentence": "爾時彼佛住一園中為眾說法。",
        "from": "T11n0310_025:0141b26_10",
        "context_with_next_sentence": true
    },
    {
        "source_sentence": "無邊慧！",
        "from": "T11n0310_025:0141b27_0",
        "context_with_next_sentence": true
    },
    {
        "source_sentence": "超過須彌光王如來壽十小劫，滅度之後正法住世滿一小劫。",
        "from": "T11n0310_025:0141b27_1",
        "context_with_next_sentence": true
    },
    {
        "source_sentence": "時彼如來四會說法，一一法會，諸聲聞眾住學地者各有五百俱胝那由他，諸阿羅漢及菩薩眾各有五十俱胝那由他。",
        "from": "T11n0310_025:0141b28_2",
        "context_with_next_sentence": true
    },
    {
        "source_sentence": "時彼如來有二菩薩：一名勇猛軍，二名勇猛力。",
        "from": "T11n0310_025:0141c02_3",
        "context_with_next_sentence": true
    },
    {
        "source_sentence": "是二菩薩具足神通得無生忍，前白佛言：『世尊！",
        "from": "T11n0310_025:0141c03_4",
        "context_with_next_sentence": true
    },
    {
        "source_sentence": "以何等法成就菩薩摩訶薩一切諸法海印三昧？』",
        "from": "T11n0310_025:0141c04_5",
        "context_with_next_sentence": true
    },
    {
        "source_sentence": "時彼如來以此句門廣為宣說。",
        "from": "T11n0310_025:0141c05_6",
        "context_with_next_sentence": true
    },
    {
        "source_sentence": "說此法時，十千菩薩得無生忍，是二菩薩證一切法海印三昧及證菩薩一切三昧。",
        "from": "T11n0310_025:0141c06_7",
        "context_with_next_sentence": true
    },
    {
        "source_sentence": "以證諸法海印三昧及證菩薩諸三昧故，能於一切佛剎土中現大神變、放大光明、出妙梵音，為諸眾生演說正法，而能成熟八俱胝人趣於阿耨多羅三藐三菩提。",
        "from": "T11n0310_025:0141c08_8",
        "context_with_next_sentence": true
    },
    {
        "source_sentence": "時彼如來即為授記：『過一百劫，皆當證於阿耨多羅三藐三菩提。",
        "from": "T11n0310_025:0141c11_9",
        "context_with_next_sentence": true
    },
    {
        "source_sentence": "百劫之中，於一一劫供養承事五百如來，於彼如來中時正法後時正法悉能受持，為諸眾生作大饒益。",
        "from": "T11n0310_025:0141c13_10",
        "context_with_next_sentence": true
    },
    {
        "source_sentence": "一一劫中一心不亂，一一生處皆受化生，一一生中不退三昧，神變說法度諸眾生。",
        "from": "T11n0310_025:0141c15_11",
        "context_with_next_sentence": true
    },
    {
        "source_sentence": "過百劫已復值無邊功德如來，供養親近。",
        "from": "T11n0310_025:0141c17_12",
        "context_with_next_sentence": true
    },
    {
        "source_sentence": "善能遊戲無量三昧神變解脫。』",
        "from": "T11n0310_025:0141c18_13",
        "context_with_next_sentence": true
    },
    {
        "source_sentence": "是二菩薩於彼佛所，一名離憂、二名善住，能隨如來轉于法輪，教化無量無數眾生令住三乘。",
        "from": "T11n0310_025:0141c19_14",
        "context_with_next_sentence": true
    },
    {
        "source_sentence": "時彼如來復為授記：『我滅度後，離憂當證阿耨多羅三藐三菩提，號曰無邊辯才如來。",
        "from": "T11n0310_025:0141c21_15",
        "context_with_next_sentence": true
    },
    {
        "source_sentence": "滅度之後，善住當證阿耨多羅三藐三菩提，號曰最勝光明如來。",
        "from": "T11n0310_025:0141c23_16",
        "context_with_next_sentence": true
    },
    {
        "source_sentence": "共壽一劫，剎土積集無量功德。』",
        "from": "T11n0310_025:0141c24_17",
        "context_with_next_sentence": true
    },
    {
        "source_sentence": "是二菩薩於如來前受斯決已，次第證於阿耨多羅三藐三菩提。",
        "from": "T11n0310_025:0141c25_18",
        "context_with_next_sentence": true
    },
    {
        "source_sentence": "無邊慧！",
        "from": "T11n0310_025:0141c26_19",
        "context_with_next_sentence": true
    },
    {
        "source_sentence": "若諸菩薩摩訶薩為一切法海印三昧，應生愛樂起大精進不惜身命，以不放逸而修行之。」",
        "from": "T11n0310_025:0141c27_20",
        "context_with_next_sentence": true
    },
    {
        "source_sentence": "時彼眾中復有菩薩摩訶薩名曰慧義，即從坐起前白佛言：「希有世尊！",
        "from": "T11n0310_025:0142a01_0",
        "context_with_next_sentence": true
    },
    {
        "source_sentence": "乃能為諸菩薩摩訶薩得一切法智善巧故及得如來一切智故，說一切法海印三昧。",
        "from": "T11n0310_025:0142a02_1",
        "context_with_next_sentence": true
    },
    {
        "source_sentence": "世尊！",
        "from": "T11n0310_025:0142a04_2",
        "context_with_next_sentence": true
    },
    {
        "source_sentence": "若得諸法海印三昧，決定當得諸法理趣善巧方便速詣道場。",
        "from": "T11n0310_025:0142a04_3",
        "context_with_next_sentence": true
    },
    {
        "source_sentence": "以此無邊功德大海而發趣於阿耨多羅三藐三菩提，常見諸佛、勤修正法、與僧同行，能消如來最上之供，超過聲聞緣覺之地。」",
        "from": "T11n0310_025:0142a06_4",
        "context_with_next_sentence": true
    },
    {
        "source_sentence": "爾時世尊告慧義菩薩摩訶薩言：「如是如是，如汝所說。",
        "from": "T11n0310_025:0142a09_0",
        "context_with_next_sentence": true
    },
    {
        "source_sentence": "慧義！",
        "from": "T11n0310_025:0142a10_1",
        "context_with_next_sentence": true
    },
    {
        "source_sentence": "諸菩薩摩訶薩得一切法海印三昧，則得無量殊勝功德。",
        "from": "T11n0310_025:0142a10_2",
        "context_with_next_sentence": true
    },
    {
        "source_sentence": "若住諸法海印三昧，能以諸法海印三昧善巧方便決定趣於阿耨多羅三藐三菩提。",
        "from": "T11n0310_025:0142a11_3",
        "context_with_next_sentence": true
    },
    {
        "source_sentence": "慧義！",
        "from": "T11n0310_025:0142a13_4",
        "context_with_next_sentence": true
    },
    {
        "source_sentence": "譬如須彌山王眾寶所成，出于大海量高八萬四千由旬，嶷然安住最極光明；諸菩薩摩訶薩亦復如是，以此三昧善發趣故，出于一切法藏大海，映蔽一切世間天人，無上安住最極光明。",
        "from": "T11n0310_025:0142a13_5",
        "context_with_next_sentence": true
    },
    {
        "source_sentence": "又如滿月眾星圍遶；諸菩薩摩訶薩亦復如是，能於一切世間天人大眾之中作大光明。",
        "from": "T11n0310_025:0142a17_6",
        "context_with_next_sentence": true
    },
    {
        "source_sentence": "慧義！",
        "from": "T11n0310_025:0142a19_7",
        "context_with_next_sentence": true
    },
    {
        "source_sentence": "汝觀斯法，其誰於此不生愛樂、不起精進而為放逸？",
        "from": "T11n0310_025:0142a20_8",
        "context_with_next_sentence": true
    },
    {
        "source_sentence": "唯除下劣薄福眾生。",
        "from": "T11n0310_025:0142a21_9",
        "context_with_next_sentence": true
    },
    {
        "source_sentence": "若諸眾生有大智慧，而能成就此廣大法。",
        "from": "T11n0310_025:0142a21_10",
        "context_with_next_sentence": true
    },
    {
        "source_sentence": "廣大法者具足功德，諸善丈夫之所攝取。",
        "from": "T11n0310_025:0142a22_11",
        "context_with_next_sentence": true
    },
    {
        "source_sentence": "如我所說，若能攝此廣大法財，為諸天人之所侍衛，十方諸佛諸大菩薩之所護念。」",
        "from": "T11n0310_025:0142a23_12",
        "context_with_next_sentence": true
    },
    {
        "source_sentence": "爾時世尊告無邊慧菩薩摩訶薩言：「無邊慧！",
        "from": "T11n0310_025:0142a25_13",
        "context_with_next_sentence": true
    },
    {
        "source_sentence": "諸菩薩摩訶薩若於此法勤修學者，能為眾生作大饒益，除一切疑解一切結，捨諸習氣斷諸隨眠，超諸喜愛渡諸有海，永滅黑闇永離驚怖，速以善巧能知一切眾生之心。」",
        "from": "T11n0310_025:0142a26_14",
        "context_with_next_sentence": true
    },
    {
        "source_sentence": "爾時世尊說是語已放大光明，其光遍照無數世界，映奪一切日月光明。",
        "from": "T11n0310_025:0142b02_0",
        "context_with_next_sentence": true
    },
    {
        "source_sentence": "放斯光已，復告無邊慧菩薩摩訶薩言：「無邊慧！",
        "from": "T11n0310_025:0142b03_1",
        "context_with_next_sentence": true
    },
    {
        "source_sentence": "諸菩薩摩訶薩若能勤修海印三昧，亦當如是現大神變放大光明、大師子吼演說斯法，超過三界作大照明，如我今日而無異也。」",
        "from": "T11n0310_025:0142b04_2",
        "context_with_next_sentence": true
    },
    {
        "source_sentence": "時無邊慧菩薩摩訶薩白佛言：「世尊！",
        "from": "T11n0310_025:0142b07_3",
        "context_with_next_sentence": true
    },
    {
        "source_sentence": "唯願如來加持此法，於後末世若有眾生聞斯法名，當獲無量無邊功德。」",
        "from": "T11n0310_025:0142b08_4",
        "context_with_next_sentence": true
    },
    {
        "source_sentence": "爾時世尊為欲加持此法門故又放光明，復以一指遍動三千大千世界，令諸眾生得大安樂。",
        "from": "T11n0310_025:0142b11_0",
        "context_with_next_sentence": true
    },
    {
        "source_sentence": "于時會中，天龍、夜叉、乾闥婆、阿修羅、迦樓羅、緊那羅、摩睺羅伽如是眾等，散天妙花及天妙衣，天諸妓樂俱時而作。",
        "from": "T11n0310_025:0142b13_1",
        "context_with_next_sentence": true
    },
    {
        "source_sentence": "無量諸天手執天衣搖裔翩翻滿虛空中，同聲唱言：「奇哉奇哉，諸佛境界不可思議。",
        "from": "T11n0310_025:0142b15_2",
        "context_with_next_sentence": true
    },
    {
        "source_sentence": "若有受持此深法者，當知堪受一切眾生恭敬作禮。」",
        "from": "T11n0310_025:0142b17_3",
        "context_with_next_sentence": true
    },
    {
        "source_sentence": "爾時世尊復告無邊慧菩薩摩訶薩言：「無邊慧！",
        "from": "T11n0310_025:0142b19_0",
        "context_with_next_sentence": true
    },
    {
        "source_sentence": "後末世時薄福眾生，不得聞此甲冑莊嚴三昧莊嚴。",
        "from": "T11n0310_025:0142b20_1",
        "context_with_next_sentence": true
    },
    {
        "source_sentence": "若諸眾生有善方便攝大資糧，於後末世乃聞斯法。",
        "from": "T11n0310_025:0142b21_2",
        "context_with_next_sentence": true
    },
    {
        "source_sentence": "若於斯法勤修行者，則為三世諸佛世尊之所攝受。",
        "from": "T11n0310_025:0142b22_3",
        "context_with_next_sentence": true
    },
    {
        "source_sentence": "無邊慧！",
        "from": "T11n0310_025:0142b23_4",
        "context_with_next_sentence": true
    },
    {
        "source_sentence": "於後末世大怖畏時，我此法門付囑汝等。",
        "from": "T11n0310_025:0142b23_5",
        "context_with_next_sentence": true
    },
    {
        "source_sentence": "我於無數俱胝那由他劫，積集無上諸法寶藏，具足功德無邊安樂，汝今皆得，一切苦蘊汝今皆捨。",
        "from": "T11n0310_025:0142b24_6",
        "context_with_next_sentence": true
    },
    {
        "source_sentence": "汝以無邊功德大海，而速趣於阿耨多羅三藐三菩提。」",
        "from": "T11n0310_025:0142b26_7",
        "context_with_next_sentence": true
    },
    {
        "source_sentence": "爾時無邊慧菩薩摩訶薩，與五百菩薩摩訶薩及諸居士賢護商主等而為上首，頂禮佛足，白言：「世尊！",
        "from": "T11n0310_025:0142b28_8",
        "context_with_next_sentence": true
    },
    {
        "source_sentence": "我隨力能當持如來大菩提法，於後末世為諸眾生作大饒益。」",
        "from": "T11n0310_025:0142c01_9",
        "context_with_next_sentence": true
    },
    {
        "source_sentence": "爾時諸菩薩摩訶薩各從坐起，以諸雜花散於如來，脫身妙衣持以供養，作如是言：「世尊！",
        "from": "T11n0310_025:0142c02_10",
        "context_with_next_sentence": true
    },
    {
        "source_sentence": "以此善根，我皆迴向一切眾生，願諸眾生悉得圓滿菩提分法，成就如來一切法智。",
        "from": "T11n0310_025:0142c04_11",
        "context_with_next_sentence": true
    },
    {
        "source_sentence": "於後末世一切眾生，所有善根願皆成就。」",
        "from": "T11n0310_025:0142c06_12",
        "context_with_next_sentence": true
    },
    {
        "source_sentence": "爾時世尊為令一切菩薩摩訶薩生歡喜故，而說偈言：「為諸眾生故，　　當興大饒益，　持我菩提法，　　法王師子吼。",
        "from": "T11n0310_025:0142c07_13",
        "context_with_next_sentence": true
    },
    {
        "source_sentence": "　於後末世中，　　若諸求法者，　聞斯廣大法，　　一切獲安樂。",
        "from": "T11n0310_025:0142c11_0",
        "context_with_next_sentence": true
    },
    {
        "source_sentence": "　如我之所說，　　若有見此乘，　聞斯契經法，　　得隨其所樂。",
        "from": "T11n0310_025:0142c13_0",
        "context_with_next_sentence": true
    },
    {
        "source_sentence": "　若有智慧者，　　修習善方便，　聞斯最上法，　　身心大歡喜。",
        "from": "T11n0310_025:0142c15_0",
        "context_with_next_sentence": true
    },
    {
        "source_sentence": "　若在於此會，　　現前見我說，　得聞斯法已，　　善能愛樂者。",
        "from": "T11n0310_025:0142c17_0",
        "context_with_next_sentence": true
    },
    {
        "source_sentence": "　於後末世中，　　生汝大福聚，　無數無有量，　　廣大無邊際。",
        "from": "T11n0310_025:0142c19_0",
        "context_with_next_sentence": true
    },
    {
        "source_sentence": "　於後末世中，　　若能受持此，　法王所說法，　　為佛之攝受。",
        "from": "T11n0310_025:0142c21_0",
        "context_with_next_sentence": true
    },
    {
        "source_sentence": "　於後末世中，　　持我菩提法，　則為無量佛，　　最後持法者。」",
        "from": "T11n0310_025:0142c23_0",
        "context_with_next_sentence": true
    },
    {
        "source_sentence": "爾時世尊說此法已，無量菩薩得無生忍，無量眾生成熟善根。",
        "from": "T11n0310_025:0142c25_0",
        "context_with_next_sentence": true
    },
    {
        "source_sentence": "無邊慧菩薩摩訶薩及諸菩薩摩訶薩，一切世間天、人、阿修羅等，聞佛所說，皆大歡喜，信受奉行。",
        "from": "T11n0310_025:0142c26_1",
        "context_with_next_sentence": true
    },
    {
        "source_sentence": "大寶積經卷第二十五",
        "from": "T11n0310_025:0142c29_0",
        "context_with_next_sentence": false
    }
]