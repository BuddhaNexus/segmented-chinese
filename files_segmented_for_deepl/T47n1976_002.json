[
    {
        "source_sentence": "西方合論卷之二",
        "from": "T47n1976_002:0392b02_0",
        "context_with_next_sentence": true
    },
    {
        "source_sentence": "第二緣起門",
        "from": "T47n1976_002:0392b04_0",
        "context_with_next_sentence": true
    },
    {
        "source_sentence": "夫樂鮑肆者，不念檀旃；非實不念，以不厭故。",
        "from": "T47n1976_002:0392b05_0",
        "context_with_next_sentence": true
    },
    {
        "source_sentence": "乍使引之晤室，熱旃炙沈，不終日而悲其昔之穢，厭離之不早也！",
        "from": "T47n1976_002:0392b06_0",
        "context_with_next_sentence": true
    },
    {
        "source_sentence": "夫生死臭穢，愈於鮑肆，眾生貪嗜，倍彼蠅蚋；諸佛為鬻香長者，見一輩人天，沒溺濁海，能不惻然？",
        "from": "T47n1976_002:0392b07_1",
        "context_with_next_sentence": true
    },
    {
        "source_sentence": "是故阿彌導師，廣開香嚴之肆；釋迦慈父，確指淨域之門。",
        "from": "T47n1976_002:0392b09_2",
        "context_with_next_sentence": true
    },
    {
        "source_sentence": "盡大地無非貧兒，一佛號便為資本。",
        "from": "T47n1976_002:0392b10_3",
        "context_with_next_sentence": true
    },
    {
        "source_sentence": "欲驗誠言，莫離十念；塞鼻膻腥，久當自厭。",
        "from": "T47n1976_002:0392b11_4",
        "context_with_next_sentence": true
    },
    {
        "source_sentence": "今約西方起教，略分十義：一、一大事故。",
        "from": "T47n1976_002:0392b12_5",
        "context_with_next_sentence": true
    },
    {
        "source_sentence": "　二、宿因深故。",
        "from": "T47n1976_002:0392b14_6",
        "context_with_next_sentence": true
    },
    {
        "source_sentence": "三、顯果德故。",
        "from": "T47n1976_002:0392b15_0",
        "context_with_next_sentence": true
    },
    {
        "source_sentence": "　四、依因性故。",
        "from": "T47n1976_002:0392b15_1",
        "context_with_next_sentence": true
    },
    {
        "source_sentence": "五、順眾生故。",
        "from": "T47n1976_002:0392b16_0",
        "context_with_next_sentence": true
    },
    {
        "source_sentence": "　六、穢相空故。",
        "from": "T47n1976_002:0392b16_1",
        "context_with_next_sentence": true
    },
    {
        "source_sentence": "七、勝方便故。",
        "from": "T47n1976_002:0392b17_0",
        "context_with_next_sentence": true
    },
    {
        "source_sentence": "　八、導二乘故。",
        "from": "T47n1976_002:0392b17_1",
        "context_with_next_sentence": true
    },
    {
        "source_sentence": "九、堅忍方故。",
        "from": "T47n1976_002:0392b18_0",
        "context_with_next_sentence": true
    },
    {
        "source_sentence": "　十、示真法故。",
        "from": "T47n1976_002:0392b18_1",
        "context_with_next_sentence": true
    },
    {
        "source_sentence": "一、一大事者，眾生處五濁世，如因處獄，但以罪之輕重，受等不等罰。",
        "from": "T47n1976_002:0392b19_0",
        "context_with_next_sentence": true
    },
    {
        "source_sentence": "或干小法、或投極網，辜雖不同，至於縲絏之苦、笞杖之罰，未有一人得免者。",
        "from": "T47n1976_002:0392b20_1",
        "context_with_next_sentence": true
    },
    {
        "source_sentence": "何也？",
        "from": "T47n1976_002:0392b22_2",
        "context_with_next_sentence": true
    },
    {
        "source_sentence": "以入獄者皆罪人；處人天者皆是業報，分段之身故也。",
        "from": "T47n1976_002:0392b22_3",
        "context_with_next_sentence": true
    },
    {
        "source_sentence": "然罪人一入獄，未有時刻不求出離者，則以知獄之煎苦難忍難堪，棘牆之外，更有許大安樂世界故也。",
        "from": "T47n1976_002:0392b23_4",
        "context_with_next_sentence": true
    },
    {
        "source_sentence": "今眾生以煩惱為家，以生死為園觀，繫心衣冠之囚長，適情金玉之桁楊，豈知大鐵圍山是我棘牆，三界法場之外，各各自有家鄉田地也。",
        "from": "T47n1976_002:0392b25_5",
        "context_with_next_sentence": true
    },
    {
        "source_sentence": "諸佛憫此，酸心痛骨，是故為分別淨穢，指以脫歸路程。",
        "from": "T47n1976_002:0392b29_6",
        "context_with_next_sentence": true
    },
    {
        "source_sentence": "而歲久拋棄之人，了無歸處；諸佛又大建宅舍以安之。",
        "from": "T47n1976_002:0392c01_7",
        "context_with_next_sentence": true
    },
    {
        "source_sentence": "一則往來獄門，為治道途；一則長伺獄外，修飾旅館。",
        "from": "T47n1976_002:0392c02_8",
        "context_with_next_sentence": true
    },
    {
        "source_sentence": "如是之恩，何身可報？",
        "from": "T47n1976_002:0392c03_9",
        "context_with_next_sentence": true
    },
    {
        "source_sentence": "嗟夫！",
        "from": "T47n1976_002:0392c04_10",
        "context_with_next_sentence": true
    },
    {
        "source_sentence": "燭三界之長夜，揭億生之覆盆，諸佛既不惜垂手，眾生獨何苦戀戀也？",
        "from": "T47n1976_002:0392c04_11",
        "context_with_next_sentence": true
    },
    {
        "source_sentence": "經曰：「如來為一大事，出現於世。」",
        "from": "T47n1976_002:0392c05_12",
        "context_with_next_sentence": true
    },
    {
        "source_sentence": "大事者，即此事也。",
        "from": "T47n1976_002:0392c06_13",
        "context_with_next_sentence": true
    },
    {
        "source_sentence": "眾生種種反戀此毛頭許事，以小易大，甘心瘦死，何哉？",
        "from": "T47n1976_002:0392c07_0",
        "context_with_next_sentence": true
    },
    {
        "source_sentence": "二、宿因深者，有三：一者正因；二者正願；三者正行。",
        "from": "T47n1976_002:0392c09_0",
        "context_with_next_sentence": true
    },
    {
        "source_sentence": "一、正因者，即是三世諸佛與諸有情，自清淨體，如萬象依空、山川依地、穀依種子、花果依仁。",
        "from": "T47n1976_002:0392c10_1",
        "context_with_next_sentence": true
    },
    {
        "source_sentence": "若無此因，佛果不成。",
        "from": "T47n1976_002:0392c12_2",
        "context_with_next_sentence": true
    },
    {
        "source_sentence": "何以故？",
        "from": "T47n1976_002:0392c12_3",
        "context_with_next_sentence": true
    },
    {
        "source_sentence": "一切悲智，純依此因而得建立。",
        "from": "T47n1976_002:0392c12_4",
        "context_with_next_sentence": true
    },
    {
        "source_sentence": "故長者《合論》曰：「如來藏身，即法身也，諸福智海，莫不居中，故稱為藏。",
        "from": "T47n1976_002:0392c13_5",
        "context_with_next_sentence": true
    },
    {
        "source_sentence": "若不見法身，一切福智，大慈大悲，悉皆不辦，總屬生滅。」",
        "from": "T47n1976_002:0392c15_6",
        "context_with_next_sentence": true
    },
    {
        "source_sentence": "法身者，即正因是。",
        "from": "T47n1976_002:0392c16_7",
        "context_with_next_sentence": true
    },
    {
        "source_sentence": "二、正願者，如本經法藏比丘於自在王如來所，發四十八大願，一願不成不取菩提。",
        "from": "T47n1976_002:0392c16_8",
        "context_with_next_sentence": true
    },
    {
        "source_sentence": "此是依自性無量悲智，發如是不可思議願力，非是心外見有眾生，發願欲度，以眾生非心外故。",
        "from": "T47n1976_002:0392c18_9",
        "context_with_next_sentence": true
    },
    {
        "source_sentence": "三、正行者，如本經言：「發是願已，如是安住種種功德，修習如是菩薩行，經於無量無數億那由他百千劫」內。",
        "from": "T47n1976_002:0392c20_10",
        "context_with_next_sentence": true
    },
    {
        "source_sentence": "又如《一向出生菩薩經》云：「阿彌陀佛昔為太子，聞此微妙法門奉持精進，七千歲中脅不至席，不念愛欲財寶，不問他事，常獨處止意不傾動；復教化八千億萬那由他人得不退轉。」",
        "from": "T47n1976_002:0392c23_11",
        "context_with_next_sentence": true
    },
    {
        "source_sentence": "此是自性行持、自性精進，非是有作、有為功德；雖歷億劫，不離一念。",
        "from": "T47n1976_002:0392c27_12",
        "context_with_next_sentence": true
    },
    {
        "source_sentence": "以微妙法門，離一切行、一切劫故。",
        "from": "T47n1976_002:0392c28_13",
        "context_with_next_sentence": true
    },
    {
        "source_sentence": "是謂正因、正行、正願，如伊三點，缺一不成；非是作得，非不作得。",
        "from": "T47n1976_002:0392c29_14",
        "context_with_next_sentence": true
    },
    {
        "source_sentence": "故先德云：「根深果茂，源遠流長。",
        "from": "T47n1976_002:0393a02_15",
        "context_with_next_sentence": true
    },
    {
        "source_sentence": "宿因既深，教起亦大。」",
        "from": "T47n1976_002:0393a02_16",
        "context_with_next_sentence": true
    },
    {
        "source_sentence": "誠然乎哉！",
        "from": "T47n1976_002:0393a03_17",
        "context_with_next_sentence": true
    },
    {
        "source_sentence": "三、顯果德者，如《華嚴經．普賢行願品》云：「諸佛如來，因於眾生，而起大悲；因於大悲，生菩提心；因菩提心，成等正覺。",
        "from": "T47n1976_002:0393a04_0",
        "context_with_next_sentence": true
    },
    {
        "source_sentence": "譬如曠野沙磧之中，有大樹王，若根得水，枝葉華果，悉皆繁茂；生死曠野，菩提樹王亦復如是。",
        "from": "T47n1976_002:0393a06_1",
        "context_with_next_sentence": true
    },
    {
        "source_sentence": "一切眾生，而為樹根；諸佛菩薩，而為華果。",
        "from": "T47n1976_002:0393a08_2",
        "context_with_next_sentence": true
    },
    {
        "source_sentence": "以大悲水，饒益眾生，則能成就諸佛菩薩智慧華果。」",
        "from": "T47n1976_002:0393a09_3",
        "context_with_next_sentence": true
    },
    {
        "source_sentence": "是故當知，一切諸佛取佛果者，依於眾生；若無眾生，佛果不成。",
        "from": "T47n1976_002:0393a10_4",
        "context_with_next_sentence": true
    },
    {
        "source_sentence": "譬如漢王以救民故，而有百戰；以百戰故，登大寶位；登寶位故，百姓樂業。",
        "from": "T47n1976_002:0393a12_5",
        "context_with_next_sentence": true
    },
    {
        "source_sentence": "若無百姓，即無如上等事。",
        "from": "T47n1976_002:0393a13_6",
        "context_with_next_sentence": true
    },
    {
        "source_sentence": "究而論之，凡行一德、一事、一利、一名者，若無眾生，皆悉不成。",
        "from": "T47n1976_002:0393a14_7",
        "context_with_next_sentence": true
    },
    {
        "source_sentence": "是故我無眾生，即不成我；眾生是依，我即是正；眾生是正，我即是依。",
        "from": "T47n1976_002:0393a15_8",
        "context_with_next_sentence": true
    },
    {
        "source_sentence": "人我平等，依正無礙，是法爾故。",
        "from": "T47n1976_002:0393a17_9",
        "context_with_next_sentence": true
    },
    {
        "source_sentence": "法爾者，即自然果德故。",
        "from": "T47n1976_002:0393a18_10",
        "context_with_next_sentence": true
    },
    {
        "source_sentence": "若向外建立，即不成果義。",
        "from": "T47n1976_002:0393a18_11",
        "context_with_next_sentence": true
    },
    {
        "source_sentence": "四、依因性者，一切眾生，皆有如是淨性。",
        "from": "T47n1976_002:0393a20_0",
        "context_with_next_sentence": true
    },
    {
        "source_sentence": "譬一精金，冶為釵釧及溺器等。",
        "from": "T47n1976_002:0393a20_1",
        "context_with_next_sentence": true
    },
    {
        "source_sentence": "金性是一，溺器者是器，具穢非金穢故；若加銷治，為種種玩好等物，金亦不易。",
        "from": "T47n1976_002:0393a21_2",
        "context_with_next_sentence": true
    },
    {
        "source_sentence": "生佛亦然，同一淨性，但以釵釧溺器，而有差別，非是性異。",
        "from": "T47n1976_002:0393a23_3",
        "context_with_next_sentence": true
    },
    {
        "source_sentence": "是故博地凡夫，十念即生者，以本淨故。",
        "from": "T47n1976_002:0393a24_4",
        "context_with_next_sentence": true
    },
    {
        "source_sentence": "阿彌陀佛，欲攝受是眾生，即攝受者，以眾生本淨故。",
        "from": "T47n1976_002:0393a25_5",
        "context_with_next_sentence": true
    },
    {
        "source_sentence": "如鏡中之光，不從磨得；生淨土者，非是行願及與念力所能成就。",
        "from": "T47n1976_002:0393a26_6",
        "context_with_next_sentence": true
    },
    {
        "source_sentence": "何以故？",
        "from": "T47n1976_002:0393a28_7",
        "context_with_next_sentence": true
    },
    {
        "source_sentence": "念行如鑪錘等，但能銷金，無別有金生故。",
        "from": "T47n1976_002:0393a28_8",
        "context_with_next_sentence": true
    },
    {
        "source_sentence": "五、順眾生者，謂樂兒童者，當以餅果；樂婦女者，必用綺羅；一切眾生所重，惟寶玉衣食，是故有自然七寶，及與樓閣妙麗衣服飲食等事。",
        "from": "T47n1976_002:0393b01_0",
        "context_with_next_sentence": true
    },
    {
        "source_sentence": "譬諸火宅諸兒，非羊鹿等車，決不肯出，出已純與大車。",
        "from": "T47n1976_002:0393b04_1",
        "context_with_next_sentence": true
    },
    {
        "source_sentence": "今釋迦如來順眾生情見，說阿彌陀七寶淨土，秖為眾生見境如是，合如是說。",
        "from": "T47n1976_002:0393b05_2",
        "context_with_next_sentence": true
    },
    {
        "source_sentence": "眾生生已，各各自見細妙淨相，無可比喻，方知琉璃[王*車]璖瑪瑙，猶如瓦礫。",
        "from": "T47n1976_002:0393b07_3",
        "context_with_next_sentence": true
    },
    {
        "source_sentence": "如達官貴人，向田舍兒說王宮精嚴，姑就彼人所極珍異者為比，向非情量所及。",
        "from": "T47n1976_002:0393b09_4",
        "context_with_next_sentence": true
    },
    {
        "source_sentence": "如對生盲說色，亦無所用，其方比矣！",
        "from": "T47n1976_002:0393b10_5",
        "context_with_next_sentence": true
    },
    {
        "source_sentence": "六、穢相空者，如《智論》曰：「譬如人有一子，喜在不淨中戲，聚土為穀，以草木為鳥獸，而生愛著。",
        "from": "T47n1976_002:0393b12_0",
        "context_with_next_sentence": true
    },
    {
        "source_sentence": "人有奪者，瞋恚啼哭。",
        "from": "T47n1976_002:0393b14_1",
        "context_with_next_sentence": true
    },
    {
        "source_sentence": "其父知已，思惟此子今雖愛著，此事易離，小大自休。",
        "from": "T47n1976_002:0393b14_2",
        "context_with_next_sentence": true
    },
    {
        "source_sentence": "何以故？",
        "from": "T47n1976_002:0393b15_3",
        "context_with_next_sentence": true
    },
    {
        "source_sentence": "此物非真故。",
        "from": "T47n1976_002:0393b16_4",
        "context_with_next_sentence": true
    },
    {
        "source_sentence": "菩薩亦如是，觀眾生愛著不淨臭身，及種種五欲；若信等五根成就時，即能捨離。",
        "from": "T47n1976_002:0393b16_5",
        "context_with_next_sentence": true
    },
    {
        "source_sentence": "若小兒所著實是真物，雖復年至百歲，著之轉深；若眾生所著物實有者，雖得五根，亦不能捨；以諸法皆空，誑不實故，故得捨離。」",
        "from": "T47n1976_002:0393b18_6",
        "context_with_next_sentence": true
    },
    {
        "source_sentence": "如來為眾生說淨土亦爾，以眾生所著非實，即易為訓化故。",
        "from": "T47n1976_002:0393b21_7",
        "context_with_next_sentence": true
    },
    {
        "source_sentence": "如人少時悅色、壯歲營官、老年嗜利，若是實可好著，不應年變月易。",
        "from": "T47n1976_002:0393b22_8",
        "context_with_next_sentence": true
    },
    {
        "source_sentence": "以變易故，說淨土時，亦悅、亦營、亦嗜，如夢中人，喚之即醒；若夢實者，雖喚無益。",
        "from": "T47n1976_002:0393b24_9",
        "context_with_next_sentence": true
    },
    {
        "source_sentence": "以俱非實，是故諸佛為一切眾生說如是法門。",
        "from": "T47n1976_002:0393b26_0",
        "context_with_next_sentence": true
    },
    {
        "source_sentence": "七、勝方便者，為此方便，非是自力，亦非他力。",
        "from": "T47n1976_002:0393b28_0",
        "context_with_next_sentence": true
    },
    {
        "source_sentence": "緣自性海中，具有如是自在功德，一切現成。",
        "from": "T47n1976_002:0393b29_1",
        "context_with_next_sentence": true
    },
    {
        "source_sentence": "是故一句聖號，無復煩詞；十念功成，頓超多劫。",
        "from": "T47n1976_002:0393c01_2",
        "context_with_next_sentence": true
    },
    {
        "source_sentence": "如萬竅怒號，力在扶搖，因竅顯故；如幽谷洞明，功在晨曦，因谷見故；如一綫之蟻孔，能穿連山之堤，是水之力，非蟻力故；又如一葉之葦席，能運萬斛之舟，是風之力，非葦力故。",
        "from": "T47n1976_002:0393c02_3",
        "context_with_next_sentence": true
    },
    {
        "source_sentence": "總之皆是法界性海，無作無為不思議力所現，非自非他，一切具足，故有如是殊勝方便，是謂捷中之捷、徑中之徑。",
        "from": "T47n1976_002:0393c06_4",
        "context_with_next_sentence": true
    },
    {
        "source_sentence": "舍此不修，是真愚癡！",
        "from": "T47n1976_002:0393c08_5",
        "context_with_next_sentence": true
    },
    {
        "source_sentence": "八、導二乘者，二乘避境趨寂，證假涅槃，不得如來法身，受業惑苦：一者，無明住地，不得至見煩惱垢濁、習氣臭穢究竟滅盡，淨波羅蜜果。",
        "from": "T47n1976_002:0393c10_0",
        "context_with_next_sentence": true
    },
    {
        "source_sentence": "二者，因無明住地有虛妄行未除滅故，不得至見無作、無行，我波羅蜜果。",
        "from": "T47n1976_002:0393c13_1",
        "context_with_next_sentence": true
    },
    {
        "source_sentence": "三者，因微細虛妄，起無漏業，意生諸陰未除盡故，不得至見極滅、遠離，樂波羅蜜果。",
        "from": "T47n1976_002:0393c14_2",
        "context_with_next_sentence": true
    },
    {
        "source_sentence": "四者，變易生死，斷續流滅，不得至見極無變易，常波羅蜜果。",
        "from": "T47n1976_002:0393c16_3",
        "context_with_next_sentence": true
    },
    {
        "source_sentence": "以是四種業惑，未證真理。",
        "from": "T47n1976_002:0393c18_0",
        "context_with_next_sentence": true
    },
    {
        "source_sentence": "如來憫之，教令回斷滅心，修淨土行。",
        "from": "T47n1976_002:0393c18_1",
        "context_with_next_sentence": true
    },
    {
        "source_sentence": "令知即空不斷，即有不常，乘大乘智，入涅槃海。",
        "from": "T47n1976_002:0393c19_2",
        "context_with_next_sentence": true
    },
    {
        "source_sentence": "九、堅忍力者，龍樹菩薩曰：「童子過四歲以上，未滿二十，名為鳩摩羅伽地。",
        "from": "T47n1976_002:0393c21_0",
        "context_with_next_sentence": true
    },
    {
        "source_sentence": "若菩薩初生菩薩家者如嬰兒；得無生法忍，乃至十住地，離諸惡事，名為鳩摩羅伽地。",
        "from": "T47n1976_002:0393c22_1",
        "context_with_next_sentence": true
    },
    {
        "source_sentence": "欲得如是地，當學般若波羅蜜，常欲不離諸佛。",
        "from": "T47n1976_002:0393c24_2",
        "context_with_next_sentence": true
    },
    {
        "source_sentence": "問曰：『菩薩當化眾生，何故常欲不離諸佛？』",
        "from": "T47n1976_002:0393c25_3",
        "context_with_next_sentence": true
    },
    {
        "source_sentence": "答曰：『有菩薩，未入菩薩位，未得阿鞞跋致受記莂故，若遠離諸佛，便壞諸善根沒在煩惱，自不能度安能度人？",
        "from": "T47n1976_002:0393c26_4",
        "context_with_next_sentence": true
    },
    {
        "source_sentence": "如人乘船，中流壞敗，欲度他人，反自沒水；又如小湯投大氷池，雖消少處，反更成氷。",
        "from": "T47n1976_002:0393c29_5",
        "context_with_next_sentence": true
    },
    {
        "source_sentence": "菩薩未入法位，若遠離諸佛，以少功德無方便力，欲化眾生，雖少利益，反更墜落。",
        "from": "T47n1976_002:0394a02_0",
        "context_with_next_sentence": true
    },
    {
        "source_sentence": "以是故新學菩薩，不應遠離諸佛。』",
        "from": "T47n1976_002:0394a03_1",
        "context_with_next_sentence": true
    },
    {
        "source_sentence": "問曰：『若爾者，何以不說不離聲聞、辟支佛？",
        "from": "T47n1976_002:0394a04_2",
        "context_with_next_sentence": true
    },
    {
        "source_sentence": "聲聞、辟支佛，亦能利益菩薩。』",
        "from": "T47n1976_002:0394a05_3",
        "context_with_next_sentence": true
    },
    {
        "source_sentence": "答曰：『菩薩大心，聲聞、辟支佛雖有涅槃利益，無一切智故，不能教道菩薩。",
        "from": "T47n1976_002:0394a06_4",
        "context_with_next_sentence": true
    },
    {
        "source_sentence": "諸佛一切種智故，能教導菩薩。",
        "from": "T47n1976_002:0394a07_5",
        "context_with_next_sentence": true
    },
    {
        "source_sentence": "如象沒泥，非象不能出，菩薩亦如是。",
        "from": "T47n1976_002:0394a08_6",
        "context_with_next_sentence": true
    },
    {
        "source_sentence": "若入非道中，唯佛能救，同大道故。",
        "from": "T47n1976_002:0394a09_7",
        "context_with_next_sentence": true
    },
    {
        "source_sentence": "故說菩薩，常欲不離諸佛。』",
        "from": "T47n1976_002:0394a10_8",
        "context_with_next_sentence": true
    },
    {
        "source_sentence": "復次菩薩作是念：『我未得佛眼故，如盲無異；若不為佛所引導，則無所趣，錯入餘道。",
        "from": "T47n1976_002:0394a10_9",
        "context_with_next_sentence": true
    },
    {
        "source_sentence": "設聞佛法，異處行者，未知教化時節，行法多少。",
        "from": "T47n1976_002:0394a12_10",
        "context_with_next_sentence": true
    },
    {
        "source_sentence": "復次菩薩見佛，得種種利益，或眼見心清淨；若聞所說，心則樂法，得大智慧，隨法修行，而得解脫。』",
        "from": "T47n1976_002:0394a13_11",
        "context_with_next_sentence": true
    },
    {
        "source_sentence": "如是等值佛無量益利，豈不一心常欲見佛。",
        "from": "T47n1976_002:0394a16_12",
        "context_with_next_sentence": true
    },
    {
        "source_sentence": "譬如嬰兒不應離母；又如行道，不離糧食；如大熱時，不離涼風冷水；如大寒時，不欲離火；如度深水，不應離船；譬如病人，不離良醫；菩薩不離諸佛，過於上事。",
        "from": "T47n1976_002:0394a17_13",
        "context_with_next_sentence": true
    },
    {
        "source_sentence": "何以故？",
        "from": "T47n1976_002:0394a20_14",
        "context_with_next_sentence": true
    },
    {
        "source_sentence": "父母、親屬、知識、人天王等，皆不能如佛益利。",
        "from": "T47n1976_002:0394a20_15",
        "context_with_next_sentence": true
    },
    {
        "source_sentence": "佛益利諸菩薩，離諸苦處，住世尊之地。",
        "from": "T47n1976_002:0394a21_16",
        "context_with_next_sentence": true
    },
    {
        "source_sentence": "以是因緣，故菩薩常不離佛。",
        "from": "T47n1976_002:0394a22_17",
        "context_with_next_sentence": true
    },
    {
        "source_sentence": "問曰：『有為之法，欺誑不真，皆不可信。",
        "from": "T47n1976_002:0394a23_18",
        "context_with_next_sentence": true
    },
    {
        "source_sentence": "云何得如願不離諸佛？』",
        "from": "T47n1976_002:0394a24_19",
        "context_with_next_sentence": true
    },
    {
        "source_sentence": "答曰：『福德智慧具足故，乃應得佛，何況不離諸佛。",
        "from": "T47n1976_002:0394a24_20",
        "context_with_next_sentence": true
    },
    {
        "source_sentence": "眾生有無量劫罪因緣故，不得如願。",
        "from": "T47n1976_002:0394a25_21",
        "context_with_next_sentence": true
    },
    {
        "source_sentence": "雖行福德，而智慧薄少；雖行智慧，而福德薄少，故所願不成。",
        "from": "T47n1976_002:0394a26_22",
        "context_with_next_sentence": true
    },
    {
        "source_sentence": "菩薩求佛道故，要行二忍：生忍、法忍。",
        "from": "T47n1976_002:0394a28_23",
        "context_with_next_sentence": true
    },
    {
        "source_sentence": "行生忍故，一切眾生中，發慈悲心，滅無量劫罪，得無量福德。",
        "from": "T47n1976_002:0394a28_24",
        "context_with_next_sentence": true
    },
    {
        "source_sentence": "行法忍故，破諸法無明，得無量智慧。",
        "from": "T47n1976_002:0394b01_25",
        "context_with_next_sentence": true
    },
    {
        "source_sentence": "二行合和故，何願不得？",
        "from": "T47n1976_002:0394b02_26",
        "context_with_next_sentence": true
    },
    {
        "source_sentence": "以是故菩薩世世常不離諸佛。",
        "from": "T47n1976_002:0394b02_27",
        "context_with_next_sentence": true
    },
    {
        "source_sentence": "復次菩薩，常愛樂念佛，故捨身受身，恒得值佛。",
        "from": "T47n1976_002:0394b03_28",
        "context_with_next_sentence": true
    },
    {
        "source_sentence": "譬如眾生習欲心重，受婬鳥身，所謂孔雀、鴛鴦等；習瞋恚偏多，生毒蟲中，所謂惡龍、羅剎、蜈蚣、毒蛇等。",
        "from": "T47n1976_002:0394b04_29",
        "context_with_next_sentence": true
    },
    {
        "source_sentence": "是菩薩心，不貴轉輪聖王、人天福樂，但念諸佛，是故隨心所重，而受身形。",
        "from": "T47n1976_002:0394b06_30",
        "context_with_next_sentence": true
    },
    {
        "source_sentence": "復次菩薩，常善修念佛三昧因緣故，所生常值諸佛。』」",
        "from": "T47n1976_002:0394b08_31",
        "context_with_next_sentence": true
    },
    {
        "source_sentence": "天如《或問》曰：「禪宗悟達之士，既曰見性成佛，焉肯復求淨土？」",
        "from": "T47n1976_002:0394b09_32",
        "context_with_next_sentence": true
    },
    {
        "source_sentence": "答曰：「悟達之士，政願求生。",
        "from": "T47n1976_002:0394b11_0",
        "context_with_next_sentence": true
    },
    {
        "source_sentence": "汝但未悟，使汝既悟，淨土之趨，萬牛莫挽。」",
        "from": "T47n1976_002:0394b11_1",
        "context_with_next_sentence": true
    },
    {
        "source_sentence": "問曰：「學者但患大事不明。",
        "from": "T47n1976_002:0394b12_2",
        "context_with_next_sentence": true
    },
    {
        "source_sentence": "大事既明，當行佛教，隨類化身，入泥入水，不避生死，廣度生靈。",
        "from": "T47n1976_002:0394b13_3",
        "context_with_next_sentence": true
    },
    {
        "source_sentence": "何故求生淨土，厭苦趨樂？」",
        "from": "T47n1976_002:0394b14_4",
        "context_with_next_sentence": true
    },
    {
        "source_sentence": "答曰：「汝將謂一悟之後，習漏永除，便得不退轉耶？",
        "from": "T47n1976_002:0394b15_5",
        "context_with_next_sentence": true
    },
    {
        "source_sentence": "將謂一悟之後，更無遍學佛法、修行證果等事耶？",
        "from": "T47n1976_002:0394b16_6",
        "context_with_next_sentence": true
    },
    {
        "source_sentence": "將謂一悟之後，便可上齊諸佛，入生死不受障緣之所撓耶？",
        "from": "T47n1976_002:0394b17_7",
        "context_with_next_sentence": true
    },
    {
        "source_sentence": "審如是，則諸大菩薩，修六度萬行，動經恒河沙數劫者，是皆愧汝！",
        "from": "T47n1976_002:0394b18_8",
        "context_with_next_sentence": true
    },
    {
        "source_sentence": "古教有云：『聲聞尚有出胎之昧，菩薩亦有隔陰之昏。』",
        "from": "T47n1976_002:0394b20_9",
        "context_with_next_sentence": true
    },
    {
        "source_sentence": "況近時薄解淺悟，自救不了者。",
        "from": "T47n1976_002:0394b21_10",
        "context_with_next_sentence": true
    },
    {
        "source_sentence": "縱有悟處深遠，見地高明，行解相應，志在度人者，奈何未登不退，力用未充；居此濁惡，化此剛強，此亦先聖之所未許。",
        "from": "T47n1976_002:0394b22_11",
        "context_with_next_sentence": true
    },
    {
        "source_sentence": "如以未完不固之舟，濟多人於惡海，自他俱溺，其理必然。",
        "from": "T47n1976_002:0394b24_12",
        "context_with_next_sentence": true
    },
    {
        "source_sentence": "故《往生論》云：『欲遊戲地獄門者，必生彼土，得無生忍，已還入生死，救苦眾生，以此因緣，求生淨土。』",
        "from": "T47n1976_002:0394b26_13",
        "context_with_next_sentence": true
    },
    {
        "source_sentence": "又先聖有云：『未得不退轉位，不可混俗度生，未得無生法忍，要須常不離佛。",
        "from": "T47n1976_002:0394b28_14",
        "context_with_next_sentence": true
    },
    {
        "source_sentence": "譬如嬰兒，常不離母；又如弱羽，只可傅枝。』",
        "from": "T47n1976_002:0394c01_15",
        "context_with_next_sentence": true
    },
    {
        "source_sentence": "今此國中，釋迦已滅，彌勒未生；四惡趣苦，因果牽纏；外道邪魔，是非扇亂；美色淫聲之相惑，惡緣穢觸之交侵。",
        "from": "T47n1976_002:0394c02_16",
        "context_with_next_sentence": true
    },
    {
        "source_sentence": "既無現佛可依，又被境緣所撓，初心悟達之人，尠有不遭其退敗者。",
        "from": "T47n1976_002:0394c04_17",
        "context_with_next_sentence": true
    },
    {
        "source_sentence": "所以世尊殷勤指歸極樂，良有以也。",
        "from": "T47n1976_002:0394c06_18",
        "context_with_next_sentence": true
    },
    {
        "source_sentence": "蓋彼彌陀現在說法，樂土境緣種種清淨，倘依彼佛，忍力易成，高證佛階，親蒙授記；然後出化眾生，去來無礙。",
        "from": "T47n1976_002:0394c07_19",
        "context_with_next_sentence": true
    },
    {
        "source_sentence": "多見今之禪者，不究如來之了義，不知達磨之玄機，空腹高心，習為狂妄。",
        "from": "T47n1976_002:0394c09_20",
        "context_with_next_sentence": true
    },
    {
        "source_sentence": "見修淨土，則笑之曰：『彼學愚夫愚婦之所為。』",
        "from": "T47n1976_002:0394c11_21",
        "context_with_next_sentence": true
    },
    {
        "source_sentence": "余嘗論其非鄙愚夫愚婦，乃鄙文殊、普賢、龍樹、馬鳴等也。",
        "from": "T47n1976_002:0394c12_22",
        "context_with_next_sentence": true
    },
    {
        "source_sentence": "非特自迷正道，自失善根，自喪慧身，自亡佛種；且成謗法之業，又招鄙聖之殃，佛祖視為可哀憐者。",
        "from": "T47n1976_002:0394c13_23",
        "context_with_next_sentence": true
    },
    {
        "source_sentence": "於是永明和尚深憐痛哀，剖出心肝，主張淨土，既以自修又以化世。",
        "from": "T47n1976_002:0394c16_24",
        "context_with_next_sentence": true
    },
    {
        "source_sentence": "故其臨終有種種殊勝相現，舍利鱗砌，徑生極樂上品；乃至閻羅以為希有，圖像禮敬。",
        "from": "T47n1976_002:0394c17_25",
        "context_with_next_sentence": true
    },
    {
        "source_sentence": "夫永明既悟達磨直指之禪，又能致身於極樂上品，以此解禪者之執情，以此為末法之勸信，是真大有功於宗教者。",
        "from": "T47n1976_002:0394c19_26",
        "context_with_next_sentence": true
    },
    {
        "source_sentence": "豈特永明為然，如死心新禪師，作勸修淨土之文，又如真歇了禪師，作《淨土說》有云：『洞下一宗，皆務密修，其故何哉？",
        "from": "T47n1976_002:0394c22_27",
        "context_with_next_sentence": true
    },
    {
        "source_sentence": "良以念佛法門，徑路修行，正按大藏，接上上根器，傍引中下之機。』",
        "from": "T47n1976_002:0394c24_28",
        "context_with_next_sentence": true
    },
    {
        "source_sentence": "又云：『宗門大匠，已悟不空有法，秉志孜孜於淨業者，以淨業見佛簡易于宗門故。』",
        "from": "T47n1976_002:0394c26_29",
        "context_with_next_sentence": true
    },
    {
        "source_sentence": "又云：『乃佛乃祖，在教在禪，皆修淨業，同歸一源。",
        "from": "T47n1976_002:0394c28_30",
        "context_with_next_sentence": true
    },
    {
        "source_sentence": "入得此門，無量法門，悉皆能入。』",
        "from": "T47n1976_002:0394c29_31",
        "context_with_next_sentence": true
    },
    {
        "source_sentence": "至如天衣懷禪師、圓照本禪師、慈受深禪師、南嶽思禪師、法照禪師、淨靄禪師、淨慈大通禪師、天台懷玉禪師、梁道珍禪師、唐道綽禪師、毘陵法真禪師、姑蘇守納禪師、北磵簡禪師、天目禮禪師等諸大老，皆是禪門宗匠，究其密修顯化，發揚淨土之旨，則不約而同。",
        "from": "T47n1976_002:0395a01_32",
        "context_with_next_sentence": true
    },
    {
        "source_sentence": "廣如彼文，不能盡錄。",
        "from": "T47n1976_002:0395a07_33",
        "context_with_next_sentence": true
    },
    {
        "source_sentence": "是故當知，禪宗密修，不離淨土；初心頓悟，未出童真，入此門者，方為堅固不退之門。」",
        "from": "T47n1976_002:0395a07_34",
        "context_with_next_sentence": true
    },
    {
        "source_sentence": "十、示真法者，一切修行法門，言空即斷，言有即常，未為究竟。",
        "from": "T47n1976_002:0395a10_0",
        "context_with_next_sentence": true
    },
    {
        "source_sentence": "唯此念佛三昧，即念而淨，淨非是無；即淨而念，念非是有。",
        "from": "T47n1976_002:0395a11_1",
        "context_with_next_sentence": true
    },
    {
        "source_sentence": "達淨無依，即是念體；了念本離，即是淨用。",
        "from": "T47n1976_002:0395a12_2",
        "context_with_next_sentence": true
    },
    {
        "source_sentence": "是故非淨外有念，能念于淨；若淨外有念，念即有所，所非淨故。",
        "from": "T47n1976_002:0395a13_3",
        "context_with_next_sentence": true
    },
    {
        "source_sentence": "非念外有淨，能入諸念；若念外有淨，淨即有二，二非淨故。",
        "from": "T47n1976_002:0395a15_4",
        "context_with_next_sentence": true
    },
    {
        "source_sentence": "當知諸佛順寂滅心而嚴淨土，是故念淨土者，當入一切寂滅門。",
        "from": "T47n1976_002:0395a16_5",
        "context_with_next_sentence": true
    },
    {
        "source_sentence": "諸佛順常樂我淨心而嚴淨土，是故念淨土者，當入一切常樂我淨門。",
        "from": "T47n1976_002:0395a18_6",
        "context_with_next_sentence": true
    },
    {
        "source_sentence": "諸佛順平等眾生心而嚴淨土，是故念淨土者，當入一切平等眾生門。",
        "from": "T47n1976_002:0395a19_7",
        "context_with_next_sentence": true
    },
    {
        "source_sentence": "諸佛順大悲智業而嚴淨土，是故念淨土者，當入一切大悲智業門。",
        "from": "T47n1976_002:0395a21_8",
        "context_with_next_sentence": true
    },
    {
        "source_sentence": "諸佛順無作無為不可思議業而嚴淨土，是故念淨土者，當入一切無作無為不可思議門。",
        "from": "T47n1976_002:0395a22_9",
        "context_with_next_sentence": true
    },
    {
        "source_sentence": "諸佛順塵勞煩惱性而嚴淨土，是故念淨土者，當入一切塵勞煩惱門。",
        "from": "T47n1976_002:0395a24_10",
        "context_with_next_sentence": true
    },
    {
        "source_sentence": "諸佛順微塵芥子相而嚴淨土，是故念淨土者，當入一切微塵芥子門。",
        "from": "T47n1976_002:0395a26_11",
        "context_with_next_sentence": true
    },
    {
        "source_sentence": "以上諸大法門，但一聲阿彌陀佛，皆悉證入，亦無能證、所證之相。",
        "from": "T47n1976_002:0395a28_12",
        "context_with_next_sentence": true
    },
    {
        "source_sentence": "若不爾者，則是有餘之淨；念佛三昧即不如是。",
        "from": "T47n1976_002:0395a29_13",
        "context_with_next_sentence": true
    },
    {
        "source_sentence": "西方合論卷之二(終)",
        "from": "T47n1976_002:0395b02_0",
        "context_with_next_sentence": false
    }
]