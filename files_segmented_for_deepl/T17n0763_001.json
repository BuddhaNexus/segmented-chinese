[
    {
        "source_sentence": "佛說法乘義決定經卷上",
        "from": "T17n0763_001:0654a03_0",
        "context_with_next_sentence": true
    },
    {
        "source_sentence": "西天三藏明因妙善普濟法師",
        "from": "T17n0763_001:0654a05_0",
        "context_with_next_sentence": true
    },
    {
        "source_sentence": "金總持等奉　詔譯",
        "from": "T17n0763_001:0654a06_0",
        "context_with_next_sentence": true
    },
    {
        "source_sentence": "如是我聞：一時薄伽梵在舍衛國祇園精舍，與大比丘眾千二百五十人俱。",
        "from": "T17n0763_001:0654a07_0",
        "context_with_next_sentence": true
    },
    {
        "source_sentence": "時有一比丘，名曰甚深勇猛，美妙音聲，善問法要，初中後善，利益自他，能修梵行，清淨圓滿，敬禮合掌，前白佛言：「世尊！",
        "from": "T17n0763_001:0654a08_1",
        "context_with_next_sentence": true
    },
    {
        "source_sentence": "如來往昔鹿野苑中，所說法乘決定之義，是事云何？",
        "from": "T17n0763_001:0654a11_2",
        "context_with_next_sentence": true
    },
    {
        "source_sentence": "唯願世尊！",
        "from": "T17n0763_001:0654a12_3",
        "context_with_next_sentence": true
    },
    {
        "source_sentence": "敷演分明，開示眾生，皆令悟入。」",
        "from": "T17n0763_001:0654a12_4",
        "context_with_next_sentence": true
    },
    {
        "source_sentence": "世尊歎言：「善哉比丘！",
        "from": "T17n0763_001:0654a13_5",
        "context_with_next_sentence": true
    },
    {
        "source_sentence": "汝如是問甚深法要，最勝利益不可思議，汝應諦聽，善思念之！",
        "from": "T17n0763_001:0654a14_6",
        "context_with_next_sentence": true
    },
    {
        "source_sentence": "吾當為汝分別解說。",
        "from": "T17n0763_001:0654a15_7",
        "context_with_next_sentence": true
    },
    {
        "source_sentence": "「我於爾時，說四諦法，義無窮盡。",
        "from": "T17n0763_001:0654a15_8",
        "context_with_next_sentence": true
    },
    {
        "source_sentence": "所謂：五蘊、五取蘊、十二處、十八界、十二緣生支、四聖諦法、二十二根、五三摩地、四禪天定、四無色定、四三摩地、四念處、四正勤、五根、五力、七覺支、八聖道、十六心念、聲聞四果、如來十力、四無所畏、四無礙辯、十八不共法、三十二大丈夫相、八十種隨形相好。」",
        "from": "T17n0763_001:0654a16_9",
        "context_with_next_sentence": true
    },
    {
        "source_sentence": "佛言：「比丘！",
        "from": "T17n0763_001:0654a22_10",
        "context_with_next_sentence": true
    },
    {
        "source_sentence": "如上所說，是名法乘決定之義。」",
        "from": "T17n0763_001:0654a22_11",
        "context_with_next_sentence": true
    },
    {
        "source_sentence": "比丘復白佛言：「世尊！",
        "from": "T17n0763_001:0654a23_12",
        "context_with_next_sentence": true
    },
    {
        "source_sentence": "云何五蘊？」",
        "from": "T17n0763_001:0654a24_13",
        "context_with_next_sentence": true
    },
    {
        "source_sentence": "世尊答言：「所謂色蘊、受蘊、想蘊、行蘊、識蘊。",
        "from": "T17n0763_001:0654a24_14",
        "context_with_next_sentence": true
    },
    {
        "source_sentence": "比丘！",
        "from": "T17n0763_001:0654a25_15",
        "context_with_next_sentence": true
    },
    {
        "source_sentence": "是名五蘊。」",
        "from": "T17n0763_001:0654a25_16",
        "context_with_next_sentence": true
    },
    {
        "source_sentence": "「云何五取蘊？」",
        "from": "T17n0763_001:0654a25_17",
        "context_with_next_sentence": true
    },
    {
        "source_sentence": "佛言：「所謂色取蘊、受取蘊、想取蘊、行取蘊、識取蘊。",
        "from": "T17n0763_001:0654a25_18",
        "context_with_next_sentence": true
    },
    {
        "source_sentence": "比丘！",
        "from": "T17n0763_001:0654a27_19",
        "context_with_next_sentence": true
    },
    {
        "source_sentence": "是名五取蘊。」",
        "from": "T17n0763_001:0654a27_20",
        "context_with_next_sentence": true
    },
    {
        "source_sentence": "「云何十二處？」",
        "from": "T17n0763_001:0654a27_21",
        "context_with_next_sentence": true
    },
    {
        "source_sentence": "佛言：「所謂眼為內處、色為外處；耳為內處、聲為外處；鼻為內處、香為外處；舌為內處、味為外處；身為內處、觸為外處；意為內處、法為外處。",
        "from": "T17n0763_001:0654a27_22",
        "context_with_next_sentence": true
    },
    {
        "source_sentence": "比丘！",
        "from": "T17n0763_001:0654b02_23",
        "context_with_next_sentence": true
    },
    {
        "source_sentence": "是名十二處。」",
        "from": "T17n0763_001:0654b02_24",
        "context_with_next_sentence": true
    },
    {
        "source_sentence": "「云何十八界？」",
        "from": "T17n0763_001:0654b02_25",
        "context_with_next_sentence": true
    },
    {
        "source_sentence": "佛言：「所謂眼界、色界、眼識界；耳界、聲界、耳識界；鼻界、香界、鼻識界；舌界、味界、舌識界；身界、觸界、身識界；意界、法界、意識界。",
        "from": "T17n0763_001:0654b02_26",
        "context_with_next_sentence": true
    },
    {
        "source_sentence": "比丘！",
        "from": "T17n0763_001:0654b05_27",
        "context_with_next_sentence": true
    },
    {
        "source_sentence": "是名十八界。」",
        "from": "T17n0763_001:0654b05_28",
        "context_with_next_sentence": true
    },
    {
        "source_sentence": "「云何十二緣生支？」",
        "from": "T17n0763_001:0654b05_29",
        "context_with_next_sentence": true
    },
    {
        "source_sentence": "佛言：「所謂無明緣行；行緣識；識緣名色；名色緣六入；六入緣觸；觸緣受；受緣愛；愛緣取；取緣有；有緣生；生緣老盡、憂悲、苦惱。",
        "from": "T17n0763_001:0654b06_30",
        "context_with_next_sentence": true
    },
    {
        "source_sentence": "無明滅則行滅；行滅則識滅；識滅則名色滅；名色滅則六入滅；六入滅則觸滅；觸滅則受滅；受滅則愛滅；愛滅則取滅；取滅則有滅；有滅則生滅；生滅則老盡、憂悲、苦惱滅。",
        "from": "T17n0763_001:0654b09_31",
        "context_with_next_sentence": true
    },
    {
        "source_sentence": "比丘！",
        "from": "T17n0763_001:0654b13_0",
        "context_with_next_sentence": true
    },
    {
        "source_sentence": "是名十二緣生支。」",
        "from": "T17n0763_001:0654b13_1",
        "context_with_next_sentence": true
    },
    {
        "source_sentence": "比丘復白佛言：「世尊！",
        "from": "T17n0763_001:0654b13_2",
        "context_with_next_sentence": true
    },
    {
        "source_sentence": "云何名無明？」",
        "from": "T17n0763_001:0654b14_0",
        "context_with_next_sentence": true
    },
    {
        "source_sentence": "世尊答言：「所謂癡惑暗蔽，無他明慧故。",
        "from": "T17n0763_001:0654b14_1",
        "context_with_next_sentence": true
    },
    {
        "source_sentence": "前際無智、後際無智、現在際無智；內無智、外無智、內外無智；業無智、果無智、業果無智；善作業無智、惡作業無智；因無智、果無智、因果法無智；緣無智、緣生無智、緣生法無智；無佛智、無法智、無僧智；苦無智、集無智、滅無智、道無智；有恥無智、無恥無智、有恥無恥無智、有恥無恥法無智，乃至愛支有恥無恥法無智；世無智、出世無智、世出世法無智；依止無智、非依止無智、依止非依止法無智；有為無智、無為無智、有為無為法無智；過去無智、現在無智、未來無智、過去現在未來法無智。",
        "from": "T17n0763_001:0654b15_2",
        "context_with_next_sentence": true
    },
    {
        "source_sentence": "比丘！",
        "from": "T17n0763_001:0654b26_3",
        "context_with_next_sentence": true
    },
    {
        "source_sentence": "是名無明。」",
        "from": "T17n0763_001:0654b26_4",
        "context_with_next_sentence": true
    },
    {
        "source_sentence": "「云何無明緣行？」",
        "from": "T17n0763_001:0654b26_5",
        "context_with_next_sentence": true
    },
    {
        "source_sentence": "佛言：「所謂身行、語行、意行。",
        "from": "T17n0763_001:0654b26_6",
        "context_with_next_sentence": true
    },
    {
        "source_sentence": "是名無明緣行。」",
        "from": "T17n0763_001:0654b27_7",
        "context_with_next_sentence": true
    },
    {
        "source_sentence": "「云何身行？」",
        "from": "T17n0763_001:0654b27_8",
        "context_with_next_sentence": true
    },
    {
        "source_sentence": "「動轉所作，身為濟渡，任持諸法，為依止處。",
        "from": "T17n0763_001:0654b28_9",
        "context_with_next_sentence": true
    },
    {
        "source_sentence": "是名身行。」",
        "from": "T17n0763_001:0654b29_10",
        "context_with_next_sentence": true
    },
    {
        "source_sentence": "「云何語行？」",
        "from": "T17n0763_001:0654b29_11",
        "context_with_next_sentence": true
    },
    {
        "source_sentence": "「能詮能顯，分別校量，諸法實性。",
        "from": "T17n0763_001:0654b29_12",
        "context_with_next_sentence": true
    },
    {
        "source_sentence": "是名語行。」",
        "from": "T17n0763_001:0654c01_13",
        "context_with_next_sentence": true
    },
    {
        "source_sentence": "「云何意行？」",
        "from": "T17n0763_001:0654c01_14",
        "context_with_next_sentence": true
    },
    {
        "source_sentence": "「心所愛樂、心所思惟、心所攝受、心所依止。",
        "from": "T17n0763_001:0654c01_15",
        "context_with_next_sentence": true
    },
    {
        "source_sentence": "是名意行。」",
        "from": "T17n0763_001:0654c02_16",
        "context_with_next_sentence": true
    },
    {
        "source_sentence": "「云何行緣識？」",
        "from": "T17n0763_001:0654c02_17",
        "context_with_next_sentence": true
    },
    {
        "source_sentence": "佛言：「所謂眼識、耳識、鼻識、舌識、身識、意識。",
        "from": "T17n0763_001:0654c03_18",
        "context_with_next_sentence": true
    },
    {
        "source_sentence": "比丘！",
        "from": "T17n0763_001:0654c04_19",
        "context_with_next_sentence": true
    },
    {
        "source_sentence": "是名行緣識。」",
        "from": "T17n0763_001:0654c04_20",
        "context_with_next_sentence": true
    },
    {
        "source_sentence": "「云何識緣名色？」",
        "from": "T17n0763_001:0654c04_21",
        "context_with_next_sentence": true
    },
    {
        "source_sentence": "佛言：「名謂非色四蘊（受、想、行、識）；色謂形質，體即四大。",
        "from": "T17n0763_001:0654c05_0",
        "context_with_next_sentence": true
    },
    {
        "source_sentence": "是名識緣名色。」",
        "from": "T17n0763_001:0654c06_1",
        "context_with_next_sentence": true
    },
    {
        "source_sentence": "「云何四大？」",
        "from": "T17n0763_001:0654c06_2",
        "context_with_next_sentence": true
    },
    {
        "source_sentence": "佛言：「所謂地大、水大、火大、風大。」",
        "from": "T17n0763_001:0654c06_3",
        "context_with_next_sentence": true
    },
    {
        "source_sentence": "「云何四大體相差別？」",
        "from": "T17n0763_001:0654c07_4",
        "context_with_next_sentence": true
    },
    {
        "source_sentence": "「所謂：地以堅硬為性，水以濕潤為性，火以溫熱為性，風以輕動為性。",
        "from": "T17n0763_001:0654c08_5",
        "context_with_next_sentence": true
    },
    {
        "source_sentence": "比丘！",
        "from": "T17n0763_001:0654c09_6",
        "context_with_next_sentence": true
    },
    {
        "source_sentence": "是名四大體相差別。」",
        "from": "T17n0763_001:0654c09_7",
        "context_with_next_sentence": true
    },
    {
        "source_sentence": "「云何名色緣六入？」",
        "from": "T17n0763_001:0654c10_8",
        "context_with_next_sentence": true
    },
    {
        "source_sentence": "佛言：「所謂眼入處、耳入處、鼻入處、舌入處、身入處、意入處。",
        "from": "T17n0763_001:0654c10_9",
        "context_with_next_sentence": true
    },
    {
        "source_sentence": "比丘！",
        "from": "T17n0763_001:0654c12_10",
        "context_with_next_sentence": true
    },
    {
        "source_sentence": "是名名色緣六入。」",
        "from": "T17n0763_001:0654c12_11",
        "context_with_next_sentence": true
    },
    {
        "source_sentence": "「云何六入緣觸？」",
        "from": "T17n0763_001:0654c12_12",
        "context_with_next_sentence": true
    },
    {
        "source_sentence": "佛言：「所謂眼觸、耳觸、鼻觸、舌觸、身觸、意觸。",
        "from": "T17n0763_001:0654c13_0",
        "context_with_next_sentence": true
    },
    {
        "source_sentence": "比丘！",
        "from": "T17n0763_001:0654c13_1",
        "context_with_next_sentence": true
    },
    {
        "source_sentence": "是名六入緣觸。」",
        "from": "T17n0763_001:0654c14_2",
        "context_with_next_sentence": true
    },
    {
        "source_sentence": "「云何觸緣受？」",
        "from": "T17n0763_001:0654c14_3",
        "context_with_next_sentence": true
    },
    {
        "source_sentence": "佛言：「所謂：眼觸生受，謂生苦受、樂受、非苦非樂受。",
        "from": "T17n0763_001:0654c14_4",
        "context_with_next_sentence": true
    },
    {
        "source_sentence": "耳、鼻、舌、身、意生受，亦復如是。",
        "from": "T17n0763_001:0654c15_5",
        "context_with_next_sentence": true
    },
    {
        "source_sentence": "比丘！",
        "from": "T17n0763_001:0654c16_6",
        "context_with_next_sentence": true
    },
    {
        "source_sentence": "是名觸緣受。」",
        "from": "T17n0763_001:0654c16_7",
        "context_with_next_sentence": true
    },
    {
        "source_sentence": "比丘復白佛言：「世尊！",
        "from": "T17n0763_001:0654c16_8",
        "context_with_next_sentence": true
    },
    {
        "source_sentence": "云何受緣愛？」",
        "from": "T17n0763_001:0654c17_9",
        "context_with_next_sentence": true
    },
    {
        "source_sentence": "佛言：「所謂：色愛、聲愛、香愛、味愛、觸愛、法愛。」",
        "from": "T17n0763_001:0654c17_10",
        "context_with_next_sentence": true
    },
    {
        "source_sentence": "「云何色愛？」",
        "from": "T17n0763_001:0654c18_11",
        "context_with_next_sentence": true
    },
    {
        "source_sentence": "「所謂：一切有色，可愛可樂，深心戀著，無有厭離。",
        "from": "T17n0763_001:0654c18_12",
        "context_with_next_sentence": true
    },
    {
        "source_sentence": "是名色愛。",
        "from": "T17n0763_001:0654c20_0",
        "context_with_next_sentence": true
    },
    {
        "source_sentence": "聲、香、味、觸、法愛，亦復如是。",
        "from": "T17n0763_001:0654c20_1",
        "context_with_next_sentence": true
    },
    {
        "source_sentence": "比丘！",
        "from": "T17n0763_001:0654c20_2",
        "context_with_next_sentence": true
    },
    {
        "source_sentence": "是名受緣愛。」",
        "from": "T17n0763_001:0654c21_0",
        "context_with_next_sentence": true
    },
    {
        "source_sentence": "「云何愛緣取？」",
        "from": "T17n0763_001:0654c21_1",
        "context_with_next_sentence": true
    },
    {
        "source_sentence": "佛言：「所謂：欲取、見取、戒禁取、我語取。",
        "from": "T17n0763_001:0654c21_2",
        "context_with_next_sentence": true
    },
    {
        "source_sentence": "比丘！",
        "from": "T17n0763_001:0654c22_3",
        "context_with_next_sentence": true
    },
    {
        "source_sentence": "是名愛緣取。」",
        "from": "T17n0763_001:0654c22_4",
        "context_with_next_sentence": true
    },
    {
        "source_sentence": "「云何取緣有？」",
        "from": "T17n0763_001:0654c22_5",
        "context_with_next_sentence": true
    },
    {
        "source_sentence": "佛言：「所謂欲有、色有、無色有。」",
        "from": "T17n0763_001:0654c23_6",
        "context_with_next_sentence": true
    },
    {
        "source_sentence": "「云何欲有？」",
        "from": "T17n0763_001:0654c23_7",
        "context_with_next_sentence": true
    },
    {
        "source_sentence": "「謂：欲界五趣及四王天、忉利天、焰摩天、兜率天、化樂天、他化自在天。",
        "from": "T17n0763_001:0654c24_8",
        "context_with_next_sentence": true
    },
    {
        "source_sentence": "是名欲有。」",
        "from": "T17n0763_001:0654c25_9",
        "context_with_next_sentence": true
    },
    {
        "source_sentence": "「云何色有？」",
        "from": "T17n0763_001:0654c25_10",
        "context_with_next_sentence": true
    },
    {
        "source_sentence": "佛言：「所謂：梵眾天、梵輔天、大梵天、少光天、無量光天、極光天、少淨天、無量淨天、極遍淨天、無雲天、福生天、廣果天、無煩天、無熱天、善現天、善見天、色究竟天。",
        "from": "T17n0763_001:0654c26_11",
        "context_with_next_sentence": true
    },
    {
        "source_sentence": "比丘！",
        "from": "T17n0763_001:0654c29_12",
        "context_with_next_sentence": true
    },
    {
        "source_sentence": "是名色有。」",
        "from": "T17n0763_001:0654c29_13",
        "context_with_next_sentence": true
    },
    {
        "source_sentence": "「云何無色有？」",
        "from": "T17n0763_001:0655a01_14",
        "context_with_next_sentence": true
    },
    {
        "source_sentence": "佛言：「所謂：空無邊處、識無邊處、無所有處、非想非非想處。",
        "from": "T17n0763_001:0655a01_15",
        "context_with_next_sentence": true
    },
    {
        "source_sentence": "是名無色有。",
        "from": "T17n0763_001:0655a02_16",
        "context_with_next_sentence": true
    },
    {
        "source_sentence": "比丘！",
        "from": "T17n0763_001:0655a03_17",
        "context_with_next_sentence": true
    },
    {
        "source_sentence": "如是三種，是謂取緣有。」",
        "from": "T17n0763_001:0655a03_18",
        "context_with_next_sentence": true
    },
    {
        "source_sentence": "「云何有緣生？」",
        "from": "T17n0763_001:0655a03_19",
        "context_with_next_sentence": true
    },
    {
        "source_sentence": "佛言：「所謂：一切眾生，以愛取為緣，潤生五蘊，住世動作，隨順流轉，種種差別所與及取，皆從蘊起，身之所生，以命為本。",
        "from": "T17n0763_001:0655a04_20",
        "context_with_next_sentence": true
    },
    {
        "source_sentence": "比丘！",
        "from": "T17n0763_001:0655a06_21",
        "context_with_next_sentence": true
    },
    {
        "source_sentence": "是名有緣生。」",
        "from": "T17n0763_001:0655a06_22",
        "context_with_next_sentence": true
    },
    {
        "source_sentence": "「云何生緣老盡？」",
        "from": "T17n0763_001:0655a07_23",
        "context_with_next_sentence": true
    },
    {
        "source_sentence": "佛言：「所謂：四大遷變，諸根衰朽，身體羸弱，動輒疲苶，博識多知，智已昧劣。",
        "from": "T17n0763_001:0655a07_24",
        "context_with_next_sentence": true
    },
    {
        "source_sentence": "一切眾生，身識欲離，諸根欲滅，性境冥昧，無所覺知。",
        "from": "T17n0763_001:0655a09_25",
        "context_with_next_sentence": true
    },
    {
        "source_sentence": "比丘！",
        "from": "T17n0763_001:0655a10_26",
        "context_with_next_sentence": true
    },
    {
        "source_sentence": "是名生緣老盡。」",
        "from": "T17n0763_001:0655a10_27",
        "context_with_next_sentence": true
    },
    {
        "source_sentence": "比丘復白佛言：「世尊！",
        "from": "T17n0763_001:0655a10_28",
        "context_with_next_sentence": true
    },
    {
        "source_sentence": "云何四聖諦法？」",
        "from": "T17n0763_001:0655a11_29",
        "context_with_next_sentence": true
    },
    {
        "source_sentence": "佛言：「所謂：苦聖諦法、集聖諦法、真聖諦法、道聖諦法。」",
        "from": "T17n0763_001:0655a11_30",
        "context_with_next_sentence": true
    },
    {
        "source_sentence": "「云何苦聖諦法？」",
        "from": "T17n0763_001:0655a12_31",
        "context_with_next_sentence": true
    },
    {
        "source_sentence": "「所謂：生苦、老苦、病苦、壞苦、愛別離苦、冤憎會苦、求不得見、五盛陰苦。",
        "from": "T17n0763_001:0655a13_32",
        "context_with_next_sentence": true
    },
    {
        "source_sentence": "比丘！",
        "from": "T17n0763_001:0655a14_33",
        "context_with_next_sentence": true
    },
    {
        "source_sentence": "是名苦聖諦法。」",
        "from": "T17n0763_001:0655a14_34",
        "context_with_next_sentence": true
    },
    {
        "source_sentence": "「云何苦集諦法？」",
        "from": "T17n0763_001:0655a15_35",
        "context_with_next_sentence": true
    },
    {
        "source_sentence": "佛言：「所謂：眾生愛著世間一切有及有具，隨順貪欲。",
        "from": "T17n0763_001:0655a15_36",
        "context_with_next_sentence": true
    },
    {
        "source_sentence": "比丘！",
        "from": "T17n0763_001:0655a16_37",
        "context_with_next_sentence": true
    },
    {
        "source_sentence": "是名苦集諦法。」",
        "from": "T17n0763_001:0655a16_38",
        "context_with_next_sentence": true
    },
    {
        "source_sentence": "「云何苦真諦法？」",
        "from": "T17n0763_001:0655a17_39",
        "context_with_next_sentence": true
    },
    {
        "source_sentence": "佛言：「所謂：以智慧刀，斷除愛著世間一切有及有具，隨順貪欲永盡無餘，入勝義諦，證寂滅理。",
        "from": "T17n0763_001:0655a17_40",
        "context_with_next_sentence": true
    },
    {
        "source_sentence": "是名苦真諦法。」",
        "from": "T17n0763_001:0655a19_41",
        "context_with_next_sentence": true
    },
    {
        "source_sentence": "「云何苦道諦法？」",
        "from": "T17n0763_001:0655a20_42",
        "context_with_next_sentence": true
    },
    {
        "source_sentence": "佛言：「所謂：八聖道支。",
        "from": "T17n0763_001:0655a20_43",
        "context_with_next_sentence": true
    },
    {
        "source_sentence": "正見、正思惟、正語、正業、正命、正念、正定、正精進。",
        "from": "T17n0763_001:0655a20_44",
        "context_with_next_sentence": true
    },
    {
        "source_sentence": "是名苦道諦法。」",
        "from": "T17n0763_001:0655a21_45",
        "context_with_next_sentence": true
    },
    {
        "source_sentence": "「云何二十二根？」",
        "from": "T17n0763_001:0655a22_46",
        "context_with_next_sentence": true
    },
    {
        "source_sentence": "佛言：「所謂：眼等五根，謂：眼、耳、鼻、舌、身。",
        "from": "T17n0763_001:0655a22_47",
        "context_with_next_sentence": true
    },
    {
        "source_sentence": "信等五根，謂：信、進、念、定、慧。",
        "from": "T17n0763_001:0655a23_48",
        "context_with_next_sentence": true
    },
    {
        "source_sentence": "五受根，謂：苦、樂、憂、喜、捨。",
        "from": "T17n0763_001:0655a24_49",
        "context_with_next_sentence": true
    },
    {
        "source_sentence": "三無漏根，謂：未知當知根、已知根、具知根。",
        "from": "T17n0763_001:0655a24_50",
        "context_with_next_sentence": true
    },
    {
        "source_sentence": "及意、命、男、女。",
        "from": "T17n0763_001:0655a25_51",
        "context_with_next_sentence": true
    },
    {
        "source_sentence": "比丘！",
        "from": "T17n0763_001:0655a25_52",
        "context_with_next_sentence": true
    },
    {
        "source_sentence": "是名二十二根。」",
        "from": "T17n0763_001:0655a26_0",
        "context_with_next_sentence": true
    },
    {
        "source_sentence": "「云何五三摩地？」",
        "from": "T17n0763_001:0655a26_1",
        "context_with_next_sentence": true
    },
    {
        "source_sentence": "佛言：「所謂身支五體，可喜可樂，無毀無損，深生戀著，於一切身，皆生愛樂。",
        "from": "T17n0763_001:0655a26_2",
        "context_with_next_sentence": true
    },
    {
        "source_sentence": "由如是心，隨順染欲，種種愛著，不了虛幻，妄執為實。",
        "from": "T17n0763_001:0655a28_3",
        "context_with_next_sentence": true
    },
    {
        "source_sentence": "是故應當如實觀察，如是五體，皆從四大緣會而生，一心思惟，安住悟入妙三摩地，名身定智。",
        "from": "T17n0763_001:0655a29_4",
        "context_with_next_sentence": true
    },
    {
        "source_sentence": "譬如山上散水於下，流布四方，如是散已，不見其水，地復乾涸。",
        "from": "T17n0763_001:0655b02_5",
        "context_with_next_sentence": true
    },
    {
        "source_sentence": "時有天人，空中告言：『汝若須水，我有天水大泉，自然湧出，潔淨清涼，甚可愛樂，濟渡潤益，無有窮盡。』",
        "from": "T17n0763_001:0655b04_6",
        "context_with_next_sentence": true
    },
    {
        "source_sentence": "身生定智，利益無窮，亦復如是！」",
        "from": "T17n0763_001:0655b06_7",
        "context_with_next_sentence": true
    },
    {
        "source_sentence": "復告比丘：「當審思惟觀察籌量，此身不實，勿應愛著。",
        "from": "T17n0763_001:0655b07_8",
        "context_with_next_sentence": true
    },
    {
        "source_sentence": "譬如優曇鉢羅華、鉢頭摩華、俱勿陀華、奔茶利迦華。",
        "from": "T17n0763_001:0655b08_9",
        "context_with_next_sentence": true
    },
    {
        "source_sentence": "如是青黃赤白四種蓮華，眾色殊好，甚可愛樂，皆生於水而壞於水。",
        "from": "T17n0763_001:0655b09_10",
        "context_with_next_sentence": true
    },
    {
        "source_sentence": "此身變異，虛幻不實，亦復如是！」",
        "from": "T17n0763_001:0655b11_11",
        "context_with_next_sentence": true
    },
    {
        "source_sentence": "復告比丘：「身語意業，圓滿清淨，獲得勝解，如實安住三摩地門，以清淨心，觀一切身，皆非堅固。",
        "from": "T17n0763_001:0655b11_12",
        "context_with_next_sentence": true
    },
    {
        "source_sentence": "譬如長者及長者子，以眾珍寶新淨妙衣，嚴飾其身，色相雖好，體非堅固；能以清淨身語意業，而為莊嚴，是名堅固。」",
        "from": "T17n0763_001:0655b14_13",
        "context_with_next_sentence": true
    },
    {
        "source_sentence": "復告比丘：「如是觀察，善思念之！",
        "from": "T17n0763_001:0655b16_14",
        "context_with_next_sentence": true
    },
    {
        "source_sentence": "此身五體，有為無常，應行住坐臥四威儀中，繫念思惟，清淨定智，堅固攝受。",
        "from": "T17n0763_001:0655b17_15",
        "context_with_next_sentence": true
    },
    {
        "source_sentence": "比丘！",
        "from": "T17n0763_001:0655b19_16",
        "context_with_next_sentence": true
    },
    {
        "source_sentence": "是名五三摩地。」",
        "from": "T17n0763_001:0655b19_17",
        "context_with_next_sentence": true
    },
    {
        "source_sentence": "比丘復白佛言：「世尊！",
        "from": "T17n0763_001:0655b19_18",
        "context_with_next_sentence": true
    },
    {
        "source_sentence": "云何四禪定地？」",
        "from": "T17n0763_001:0655b20_19",
        "context_with_next_sentence": true
    },
    {
        "source_sentence": "佛言：「所謂：離生喜樂地：離諸欲染一切煩惱故。",
        "from": "T17n0763_001:0655b20_20",
        "context_with_next_sentence": true
    },
    {
        "source_sentence": "定生喜樂地：已離尋伺降伏障染故。",
        "from": "T17n0763_001:0655b21_21",
        "context_with_next_sentence": true
    },
    {
        "source_sentence": "離喜妙樂地：安住方便作利樂行故。",
        "from": "T17n0763_001:0655b22_22",
        "context_with_next_sentence": true
    },
    {
        "source_sentence": "捨念清淨地：苦樂已離，善惡心伏，非苦非樂，念已離故，方便修習圓滿清淨。",
        "from": "T17n0763_001:0655b23_23",
        "context_with_next_sentence": true
    },
    {
        "source_sentence": "比丘！",
        "from": "T17n0763_001:0655b24_24",
        "context_with_next_sentence": true
    },
    {
        "source_sentence": "是名四禪定地。」",
        "from": "T17n0763_001:0655b25_0",
        "context_with_next_sentence": true
    },
    {
        "source_sentence": "「云何四無色定。」",
        "from": "T17n0763_001:0655b25_1",
        "context_with_next_sentence": true
    },
    {
        "source_sentence": "佛言：「所謂空無邊處定：一切色想俱已遠離，平等持心，如實安住故。",
        "from": "T17n0763_001:0655b25_2",
        "context_with_next_sentence": true
    },
    {
        "source_sentence": "識無邊處定：內識無邊，如實安住故。",
        "from": "T17n0763_001:0655b27_3",
        "context_with_next_sentence": true
    },
    {
        "source_sentence": "無所有處定：於一切法，皆無所有故。",
        "from": "T17n0763_001:0655b28_4",
        "context_with_next_sentence": true
    },
    {
        "source_sentence": "非想非非想處定：麁想非有，細想非無故。",
        "from": "T17n0763_001:0655b29_0",
        "context_with_next_sentence": true
    },
    {
        "source_sentence": "比丘！",
        "from": "T17n0763_001:0655c01_0",
        "context_with_next_sentence": true
    },
    {
        "source_sentence": "是名四無色定。」",
        "from": "T17n0763_001:0655c01_1",
        "context_with_next_sentence": true
    },
    {
        "source_sentence": "爾時比丘復白佛言：「世尊！",
        "from": "T17n0763_001:0655c01_2",
        "context_with_next_sentence": true
    },
    {
        "source_sentence": "云何名為四無量心？」",
        "from": "T17n0763_001:0655c02_3",
        "context_with_next_sentence": true
    },
    {
        "source_sentence": "佛言：「所謂：慈無量心、悲無量心、喜無量心、捨無量心。」",
        "from": "T17n0763_001:0655c02_4",
        "context_with_next_sentence": true
    },
    {
        "source_sentence": "「云何名為慈無量心？」",
        "from": "T17n0763_001:0655c03_5",
        "context_with_next_sentence": true
    },
    {
        "source_sentence": "「謂：一切時處，慈心隨順，利益眾生，不損害他，離諸冤結，以廣大心等示眾生，愍念救護猶如赤子，於冤親所而無差別，令斷纏蓋皆得解脫，如是名為慈無量心。",
        "from": "T17n0763_001:0655c04_6",
        "context_with_next_sentence": true
    },
    {
        "source_sentence": "悲心隨順、喜心隨順、捨心隨順，亦復如是。",
        "from": "T17n0763_001:0655c07_7",
        "context_with_next_sentence": true
    },
    {
        "source_sentence": "比丘！",
        "from": "T17n0763_001:0655c08_8",
        "context_with_next_sentence": true
    },
    {
        "source_sentence": "如是名為四無量心。",
        "from": "T17n0763_001:0655c09_9",
        "context_with_next_sentence": true
    },
    {
        "source_sentence": "「復有四種苦樂，皆應了知。",
        "from": "T17n0763_001:0655c09_10",
        "context_with_next_sentence": true
    },
    {
        "source_sentence": "所謂：了知眾苦、了知有苦、了知眾樂、了知有樂。」",
        "from": "T17n0763_001:0655c10_11",
        "context_with_next_sentence": true
    },
    {
        "source_sentence": "「云何名為了知眾苦？",
        "from": "T17n0763_001:0655c11_12",
        "context_with_next_sentence": true
    },
    {
        "source_sentence": "謂：觀一種補特伽羅，所著者貪、所著者瞋、所著者癡。",
        "from": "T17n0763_001:0655c11_13",
        "context_with_next_sentence": true
    },
    {
        "source_sentence": "於貪不怖，因貪故生苦憂悲隨順；於瞋不怖，因瞋故生苦憂悲隨順；於癡不怖，因癡故生苦憂悲隨順，皆悉了知。",
        "from": "T17n0763_001:0655c12_14",
        "context_with_next_sentence": true
    },
    {
        "source_sentence": "於出世間五種善根，精勤修習。",
        "from": "T17n0763_001:0655c15_15",
        "context_with_next_sentence": true
    },
    {
        "source_sentence": "所謂：信根、進根、念根、定根、慧根。",
        "from": "T17n0763_001:0655c16_16",
        "context_with_next_sentence": true
    },
    {
        "source_sentence": "次第獲得三摩地門，名曰漏盡比丘！",
        "from": "T17n0763_001:0655c16_17",
        "context_with_next_sentence": true
    },
    {
        "source_sentence": "此則名為了知眾苦。",
        "from": "T17n0763_001:0655c17_18",
        "context_with_next_sentence": true
    },
    {
        "source_sentence": "「云何名為了知有苦？",
        "from": "T17n0763_001:0655c18_19",
        "context_with_next_sentence": true
    },
    {
        "source_sentence": "謂：觀一種補特伽羅，少貪少瞋少癡，雖少分貪不懼貪過，故生苦憂悲隨順；雖少分瞋不懼瞋過，故生苦憂悲隨順；雖少分癡不懼癡過，故生苦憂悲隨順，皆悉了知。",
        "from": "T17n0763_001:0655c18_20",
        "context_with_next_sentence": true
    },
    {
        "source_sentence": "於出世間五種善根，精勤修習，次第獲得三摩地門，名曰漏盡比丘！",
        "from": "T17n0763_001:0655c22_21",
        "context_with_next_sentence": true
    },
    {
        "source_sentence": "此則名為了知有苦。",
        "from": "T17n0763_001:0655c24_22",
        "context_with_next_sentence": true
    },
    {
        "source_sentence": "「云何名為了知眾樂？",
        "from": "T17n0763_001:0655c24_23",
        "context_with_next_sentence": true
    },
    {
        "source_sentence": "所謂：一種補特伽羅，皆悉了達此貪、瞋、癡三不善根為生苦本，能永除斷，於出世間信等五種無漏善根，精勤修習，次第獲得三摩地門，名曰漏盡比丘！",
        "from": "T17n0763_001:0655c25_24",
        "context_with_next_sentence": true
    },
    {
        "source_sentence": "此則名為了知眾樂。",
        "from": "T17n0763_001:0655c28_25",
        "context_with_next_sentence": true
    },
    {
        "source_sentence": "了知有樂，精勤修習，次第獲得三摩地門，亦如上說。",
        "from": "T17n0763_001:0655c29_26",
        "context_with_next_sentence": true
    },
    {
        "source_sentence": "比丘！",
        "from": "T17n0763_001:0656a01_27",
        "context_with_next_sentence": true
    },
    {
        "source_sentence": "如是四種苦樂，皆應了知。」",
        "from": "T17n0763_001:0656a01_28",
        "context_with_next_sentence": true
    },
    {
        "source_sentence": "比丘復白佛言：「世尊！",
        "from": "T17n0763_001:0656a02_29",
        "context_with_next_sentence": true
    },
    {
        "source_sentence": "云何名為四三摩地？」",
        "from": "T17n0763_001:0656a02_30",
        "context_with_next_sentence": true
    },
    {
        "source_sentence": "佛言：「所謂：信解受持，如法修行，能斷貪欲故；信解受持，如法修行，通達一切諸妙法門故；信解受持，如法修行，獲得一切甚深智見故；信解受持，如法修行，獲得一切清淨妙慧故。」",
        "from": "T17n0763_001:0656a03_31",
        "context_with_next_sentence": true
    },
    {
        "source_sentence": "「云何能斷貪欲？」",
        "from": "T17n0763_001:0656a07_32",
        "context_with_next_sentence": true
    },
    {
        "source_sentence": "佛言：「比丘！",
        "from": "T17n0763_001:0656a07_33",
        "context_with_next_sentence": true
    },
    {
        "source_sentence": "汝等應當於顯露處，或林間、或樹下、或空寂處，常坐不臥，安住禪定。",
        "from": "T17n0763_001:0656a07_34",
        "context_with_next_sentence": true
    },
    {
        "source_sentence": "應觀此身，三十六物和合而成，體非清淨，虛幻不實，不應妄生愛念戀著，如是思惟，深生厭離。",
        "from": "T17n0763_001:0656a09_35",
        "context_with_next_sentence": true
    },
    {
        "source_sentence": "比丘！",
        "from": "T17n0763_001:0656a11_36",
        "context_with_next_sentence": true
    },
    {
        "source_sentence": "如是名為能斷貪欲。」",
        "from": "T17n0763_001:0656a11_37",
        "context_with_next_sentence": true
    },
    {
        "source_sentence": "「云何三十六物？」",
        "from": "T17n0763_001:0656a12_38",
        "context_with_next_sentence": true
    },
    {
        "source_sentence": "佛言：「所謂外相十二：髮、毛、爪、齒、眵、淚、耵聹、涕、唾、垢汗、大小便溺。",
        "from": "T17n0763_001:0656a12_39",
        "context_with_next_sentence": true
    },
    {
        "source_sentence": "中相十二：皮、膚、血、肉、筋、脈、骨、髓、肪、膏、腦、膜。",
        "from": "T17n0763_001:0656a13_40",
        "context_with_next_sentence": true
    },
    {
        "source_sentence": "內相十二：脾、腎、心、肺、肝、膽、臟、胃、赤白二痰、生熟二臟。",
        "from": "T17n0763_001:0656a14_41",
        "context_with_next_sentence": true
    },
    {
        "source_sentence": "比丘！",
        "from": "T17n0763_001:0656a16_42",
        "context_with_next_sentence": true
    },
    {
        "source_sentence": "是名三十六物。」",
        "from": "T17n0763_001:0656a16_43",
        "context_with_next_sentence": true
    },
    {
        "source_sentence": "復告比丘：「又諸世間，地中所生，百穀苗稼，須假耕種，亦非清淨自然而生，是故汝應於顯露處，或林樹下，一心安住，如實觀察，此身不淨，虛假浮脆；眼耳等處，常行垢濁，而不堅固，極可厭離。",
        "from": "T17n0763_001:0656a16_44",
        "context_with_next_sentence": true
    },
    {
        "source_sentence": "如是安住三摩地門，信解受持，如法修行，永斷貪欲。」",
        "from": "T17n0763_001:0656a21_0",
        "context_with_next_sentence": true
    },
    {
        "source_sentence": "「云何通達一切諸妙法門？」",
        "from": "T17n0763_001:0656a22_1",
        "context_with_next_sentence": true
    },
    {
        "source_sentence": "佛言：「比丘！",
        "from": "T17n0763_001:0656a22_2",
        "context_with_next_sentence": true
    },
    {
        "source_sentence": "汝等應當於顯露處，或林樹下、或空寂處，常坐不臥，修習禪定，護念憐愍一切眾生，而為引導，皆令了悟。",
        "from": "T17n0763_001:0656a23_3",
        "context_with_next_sentence": true
    },
    {
        "source_sentence": "一切有為，虛幻不實，譬如優曇鉢羅華，顏色殊好，既開敷已，非能堅固。",
        "from": "T17n0763_001:0656a25_4",
        "context_with_next_sentence": true
    },
    {
        "source_sentence": "此身非堅，亦復如是！",
        "from": "T17n0763_001:0656a27_5",
        "context_with_next_sentence": true
    },
    {
        "source_sentence": "是故汝應於顯露處，或林樹下，寂靜之處，安住禪定，觀一切身，有為不實，如夢如幻，方便開示，引導眾生，皆令信受愛樂禪定。",
        "from": "T17n0763_001:0656a27_6",
        "context_with_next_sentence": true
    },
    {
        "source_sentence": "比丘！",
        "from": "T17n0763_001:0656b01_7",
        "context_with_next_sentence": true
    },
    {
        "source_sentence": "是名於三摩地信解受持如法修行，通達一切諸妙法門。」",
        "from": "T17n0763_001:0656b01_8",
        "context_with_next_sentence": true
    },
    {
        "source_sentence": "「云何獲得一切甚深智見？」",
        "from": "T17n0763_001:0656b03_0",
        "context_with_next_sentence": true
    },
    {
        "source_sentence": "佛言比丘：「安住禪定，悟此甚深微妙法已，深心愛樂，決定堅固，晝夜繫念，精進無懈，智光遍照，無明暗蔽，永盡無餘。",
        "from": "T17n0763_001:0656b03_1",
        "context_with_next_sentence": true
    },
    {
        "source_sentence": "譬如虛空密雲暗蔽，於日中時雲忽退散得見日光，普照一切無有障礙。",
        "from": "T17n0763_001:0656b06_2",
        "context_with_next_sentence": true
    },
    {
        "source_sentence": "三摩地門一切智光，除其煩惱無明暗蔽，亦復如是！",
        "from": "T17n0763_001:0656b07_3",
        "context_with_next_sentence": true
    },
    {
        "source_sentence": "是故汝應善思念之，如實安住，晝夜無懈，於一切智，堅固攝受。",
        "from": "T17n0763_001:0656b09_0",
        "context_with_next_sentence": true
    },
    {
        "source_sentence": "比丘！",
        "from": "T17n0763_001:0656b10_1",
        "context_with_next_sentence": true
    },
    {
        "source_sentence": "是名於三摩地門信解受持如法修行，獲得一切甚深智見。」",
        "from": "T17n0763_001:0656b10_2",
        "context_with_next_sentence": true
    },
    {
        "source_sentence": "「云何獲得一切清淨妙慧？」",
        "from": "T17n0763_001:0656b11_3",
        "context_with_next_sentence": true
    },
    {
        "source_sentence": "佛言比丘：「汝等應當於顯露處，或林樹下、或空寂處，常坐不臥，正念安住三摩地門。",
        "from": "T17n0763_001:0656b12_4",
        "context_with_next_sentence": true
    },
    {
        "source_sentence": "苦受、樂受、憂受、喜受及與捨受，皆已離故，勝定熏修，圓滿清淨，則為安住四三摩地，悉能了知四種信解，攝受通達作大導師。",
        "from": "T17n0763_001:0656b14_5",
        "context_with_next_sentence": true
    },
    {
        "source_sentence": "若攝受者、若通達者，則為安住善平等地，觀察度量，一切智智，如是如是！」",
        "from": "T17n0763_001:0656b17_6",
        "context_with_next_sentence": true
    },
    {
        "source_sentence": "復告比丘：「汝應於顯露處，或林樹下、或空寂處，苦已離故、樂已離故、憂已離故、喜已離故、捨已離故，勝定解脫，圓滿清淨，如實安住四三摩地。",
        "from": "T17n0763_001:0656b19_7",
        "context_with_next_sentence": true
    },
    {
        "source_sentence": "比丘！",
        "from": "T17n0763_001:0656b22_8",
        "context_with_next_sentence": true
    },
    {
        "source_sentence": "是名於三摩地門信解受持如法修行，獲得一切清淨妙慧。",
        "from": "T17n0763_001:0656b22_9",
        "context_with_next_sentence": true
    },
    {
        "source_sentence": "比丘！",
        "from": "T17n0763_001:0656b23_10",
        "context_with_next_sentence": true
    },
    {
        "source_sentence": "如是名為四三摩地。」",
        "from": "T17n0763_001:0656b24_0",
        "context_with_next_sentence": true
    },
    {
        "source_sentence": "佛說法乘義決定經卷上",
        "from": "T17n0763_001:0656b25_0",
        "context_with_next_sentence": false
    }
]