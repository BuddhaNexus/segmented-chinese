[
    {
        "source_sentence": "大薩遮尼乾子所說經卷第六",
        "from": "T09n0272_006:0342a22_0",
        "context_with_next_sentence": true
    },
    {
        "source_sentence": "元魏天竺三藏菩提留支譯",
        "from": "T09n0272_006:0342a24_0",
        "context_with_next_sentence": true
    },
    {
        "source_sentence": "如來無過功德品第八之一",
        "from": "T09n0272_006:0342a25_0",
        "context_with_next_sentence": true
    },
    {
        "source_sentence": "爾時嚴熾王聞薩遮尼乾子所說，得歡喜已，更問所疑，作如是言：「大師！",
        "from": "T09n0272_006:0342a26_0",
        "context_with_next_sentence": true
    },
    {
        "source_sentence": "今此眾生界中、眾生聚中，頗更有人聰明大智、利根黠慧、知法非法無過失不？」",
        "from": "T09n0272_006:0342a27_1",
        "context_with_next_sentence": true
    },
    {
        "source_sentence": "答言：「大王！",
        "from": "T09n0272_006:0342a29_2",
        "context_with_next_sentence": true
    },
    {
        "source_sentence": "有此眾生無諸過失。」",
        "from": "T09n0272_006:0342a29_3",
        "context_with_next_sentence": true
    },
    {
        "source_sentence": "王言：「大師！",
        "from": "T09n0272_006:0342b01_4",
        "context_with_next_sentence": true
    },
    {
        "source_sentence": "今者誰是？」",
        "from": "T09n0272_006:0342b01_5",
        "context_with_next_sentence": true
    },
    {
        "source_sentence": "答言：「大王！",
        "from": "T09n0272_006:0342b01_6",
        "context_with_next_sentence": true
    },
    {
        "source_sentence": "此沙門瞿曇釋家子。",
        "from": "T09n0272_006:0342b01_7",
        "context_with_next_sentence": true
    },
    {
        "source_sentence": "生釋王家，出家為道。",
        "from": "T09n0272_006:0342b02_8",
        "context_with_next_sentence": true
    },
    {
        "source_sentence": "大王當知！",
        "from": "T09n0272_006:0342b02_9",
        "context_with_next_sentence": true
    },
    {
        "source_sentence": "如我有四圍陀經中說，彼釋種沙門瞿曇無有過失。",
        "from": "T09n0272_006:0342b03_0",
        "context_with_next_sentence": true
    },
    {
        "source_sentence": "所謂生在大家不可譏嫌。",
        "from": "T09n0272_006:0342b04_1",
        "context_with_next_sentence": true
    },
    {
        "source_sentence": "何以故？",
        "from": "T09n0272_006:0342b04_2",
        "context_with_next_sentence": true
    },
    {
        "source_sentence": "以是轉輪王家生故。",
        "from": "T09n0272_006:0342b04_3",
        "context_with_next_sentence": true
    },
    {
        "source_sentence": "種姓豪貴不可譏嫌。",
        "from": "T09n0272_006:0342b05_4",
        "context_with_next_sentence": true
    },
    {
        "source_sentence": "何以故？",
        "from": "T09n0272_006:0342b05_5",
        "context_with_next_sentence": true
    },
    {
        "source_sentence": "以甘蔗姓種家生故。",
        "from": "T09n0272_006:0342b06_6",
        "context_with_next_sentence": true
    },
    {
        "source_sentence": "福德莊嚴不可譏嫌。",
        "from": "T09n0272_006:0342b06_7",
        "context_with_next_sentence": true
    },
    {
        "source_sentence": "何以故？",
        "from": "T09n0272_006:0342b07_0",
        "context_with_next_sentence": true
    },
    {
        "source_sentence": "以三十二相、八十種好莊嚴身故。",
        "from": "T09n0272_006:0342b07_1",
        "context_with_next_sentence": true
    },
    {
        "source_sentence": "具足實事不可譏嫌。",
        "from": "T09n0272_006:0342b07_2",
        "context_with_next_sentence": true
    },
    {
        "source_sentence": "何以故？",
        "from": "T09n0272_006:0342b08_3",
        "context_with_next_sentence": true
    },
    {
        "source_sentence": "以具持戒、十力、四無所畏、十八不共法畢竟成就故。",
        "from": "T09n0272_006:0342b08_4",
        "context_with_next_sentence": true
    },
    {
        "source_sentence": "是故知彼沙門瞿曇無有過失。",
        "from": "T09n0272_006:0342b09_5",
        "context_with_next_sentence": true
    },
    {
        "source_sentence": "「大王當知！",
        "from": "T09n0272_006:0342b10_6",
        "context_with_next_sentence": true
    },
    {
        "source_sentence": "彼釋種子沙門瞿曇，若不捨家出家為道者，當作轉輪聖王王四天下，當行法行而為法王。",
        "from": "T09n0272_006:0342b10_7",
        "context_with_next_sentence": true
    },
    {
        "source_sentence": "具足七寶——輪寶、象寶、馬寶、如意寶、夫人寶、大臣寶、主藏寶，千子具足——勇猛雄傑有丈夫相，身諸威德無可嫌毀，力能降伏他諸軍眾，具足成就轉輪王相，於四天下而得自在，無與等者。",
        "from": "T09n0272_006:0342b12_8",
        "context_with_next_sentence": true
    },
    {
        "source_sentence": "於此大地無諸怨刺、無諸惱害、無有刀杖，依法降伏，行於平等自在而住。",
        "from": "T09n0272_006:0342b16_9",
        "context_with_next_sentence": true
    },
    {
        "source_sentence": "而彼王子沙門瞿曇不樂如是世間之樂，捨家出家，勇猛精進行大苦行，日食一麻或食一米，心不懈怠六年苦行，成等正覺，坐於道場菩提樹下，降諸魔力，一心念於相應智慧，所有應知、所有應得、所有應見、所有應覺、所有應證，彼諸一切所應得法，不從師學，自智即能如實覺知，是故知彼沙門瞿曇一切世間天、人、魔、梵、沙門、婆羅門等無與等者，何況有勝彼沙門瞿曇無等等、無勝等，是故彼無一切過失。",
        "from": "T09n0272_006:0342b18_10",
        "context_with_next_sentence": true
    },
    {
        "source_sentence": "何以故？",
        "from": "T09n0272_006:0342b27_11",
        "context_with_next_sentence": true
    },
    {
        "source_sentence": "以彼沙門瞿曇家姓無等、形色無等、智慧無等，是故無過失。」",
        "from": "T09n0272_006:0342b28_12",
        "context_with_next_sentence": true
    },
    {
        "source_sentence": "重說偈言：「家色生姓勝，　　諸相百福勝，　八十種妙好，　　莊嚴佛自身。",
        "from": "T09n0272_006:0342b29_13",
        "context_with_next_sentence": true
    },
    {
        "source_sentence": "　六年修苦行，　　坐於菩提樹，　降伏諸魔眾，　　逮得一切智。",
        "from": "T09n0272_006:0342c03_0",
        "context_with_next_sentence": true
    },
    {
        "source_sentence": "　是諸天人師，　　常念利世間，　慈悲心平等，　　救苦無怨親。",
        "from": "T09n0272_006:0342c05_0",
        "context_with_next_sentence": true
    },
    {
        "source_sentence": "　波羅[木*柰]城說，　　四諦相應法，　無我命眾生，　　是故無過失。」",
        "from": "T09n0272_006:0342c07_0",
        "context_with_next_sentence": true
    },
    {
        "source_sentence": "爾時嚴熾王語大薩遮尼乾子言：「大師！",
        "from": "T09n0272_006:0342c09_0",
        "context_with_next_sentence": true
    },
    {
        "source_sentence": "應說何者是如來三十二大丈夫相，以是三十二相莊嚴身故，得大丈夫師子王名？」",
        "from": "T09n0272_006:0342c09_1",
        "context_with_next_sentence": true
    },
    {
        "source_sentence": "爾時大薩遮尼乾子告嚴熾王言：「大王！",
        "from": "T09n0272_006:0342c11_2",
        "context_with_next_sentence": true
    },
    {
        "source_sentence": "今當一心諦聽，當為汝說！」",
        "from": "T09n0272_006:0342c12_3",
        "context_with_next_sentence": true
    },
    {
        "source_sentence": "王言：「大師！",
        "from": "T09n0272_006:0342c13_4",
        "context_with_next_sentence": true
    },
    {
        "source_sentence": "願樂欲聞。」",
        "from": "T09n0272_006:0342c13_5",
        "context_with_next_sentence": true
    },
    {
        "source_sentence": "薩遮尼乾子言：「大王當知！",
        "from": "T09n0272_006:0342c13_6",
        "context_with_next_sentence": true
    },
    {
        "source_sentence": "沙門瞿曇三十二相者：一者、沙門瞿曇足下平滿，蹈地善住；二者、沙門瞿曇足下具足千輻輪相；三者、沙門瞿曇手腳柔軟，如天劫貝；四者、沙門瞿曇諸指纖長；五者、沙門瞿曇指皆網縵；六者、沙門瞿曇足跟圓滿；七者、沙門瞿曇足趺上隆；八者、沙門瞿曇鹿王踹相；九者、沙門瞿曇身相端嚴；十者、沙門瞿曇馬王陰藏；十一者、沙門瞿曇一孔一毛不相雜亂；十二者、沙門瞿曇髮如青妙淨琉璃色；十三者、沙門瞿曇身毛上靡；十四者、沙門瞿曇皮如金色；十五者、沙門瞿曇皮膚細軟；十六者、沙門瞿曇七處平滿；十七者、沙門瞿曇兩肩圓厚；十八者、沙門瞿曇兩肩高峻圓如金山；十九者、沙門瞿曇身體廣長；二十者、沙門瞿曇身圓正直如尼拘樹王；二十一者、沙門瞿曇頰如師子；二十二者、沙門瞿曇四十齒滿；二十三者、沙門瞿曇齒間明密；二十四者、沙門瞿曇齒方齊平；二十五者、沙門瞿曇齒白如雪；二十六者、沙門瞿曇舌得上味；二十七者、沙門瞿曇舌能覆面；二十八者、沙門瞿曇聲如梵聲；二十九者、沙門瞿曇眼如牛王上下俱瞬；三十者、沙門瞿曇目相鮮明如青蓮華葉；三十一者、沙門瞿曇額上毫相功德滿足；三十二者、沙門瞿曇頭相高顯無見頂者。",
        "from": "T09n0272_006:0342c14_7",
        "context_with_next_sentence": true
    },
    {
        "source_sentence": "大王當知！",
        "from": "T09n0272_006:0343a09_8",
        "context_with_next_sentence": true
    },
    {
        "source_sentence": "此沙門瞿曇三十二相，沙門瞿曇以此三十二相莊嚴身故，說名大丈夫師子王。」",
        "from": "T09n0272_006:0343a09_9",
        "context_with_next_sentence": true
    },
    {
        "source_sentence": "而說偈言：「頂高相微妙，　　最勝莊嚴身，　髮如青琉璃，　　色淨輪右旋，　眼瞬如牛王，　　青蓮華葉形，　是故瞿曇身，　　皆歎不可嫌。",
        "from": "T09n0272_006:0343a11_10",
        "context_with_next_sentence": true
    },
    {
        "source_sentence": "　瞿曇微妙聲，　　過諸梵世音，　如彼迦陵伽，　　眾鳥悉非倫。",
        "from": "T09n0272_006:0343a16_0",
        "context_with_next_sentence": true
    },
    {
        "source_sentence": "　舌能覆面門，　　淨如蓮花葉，　妙相過群生，　　是故世無及。",
        "from": "T09n0272_006:0343a18_0",
        "context_with_next_sentence": true
    },
    {
        "source_sentence": "　舌根得上味，　　諸味無差別，　速成妙相人，　　故佛無過失。",
        "from": "T09n0272_006:0343a20_0",
        "context_with_next_sentence": true
    },
    {
        "source_sentence": "　瞿曇齒功德，　　一切無與等，　明淨如珂雪，　　齊平無差跌。",
        "from": "T09n0272_006:0343a22_0",
        "context_with_next_sentence": true
    },
    {
        "source_sentence": "　頰相稱上廣，　　方如師子王，　脣色眾歎美，　　喻如頻婆果。",
        "from": "T09n0272_006:0343a24_0",
        "context_with_next_sentence": true
    },
    {
        "source_sentence": "　兩肩相高顯，　　前後俱團圓，　神光曜眾目，　　峻美如金山。",
        "from": "T09n0272_006:0343a26_0",
        "context_with_next_sentence": true
    },
    {
        "source_sentence": "　瞿曇身諸相，　　三十二莊嚴，　上下體圓滿，　　如尼拘樹王。",
        "from": "T09n0272_006:0343a28_0",
        "context_with_next_sentence": true
    },
    {
        "source_sentence": "　瞿曇身廣長，　　善住不可嫌，　智者常渴仰，　　樂觀無厭心。",
        "from": "T09n0272_006:0343b01_0",
        "context_with_next_sentence": true
    },
    {
        "source_sentence": "　瞿曇功德體，　　七處俱滿足，　皮色常暉鮮，　　如閻浮檀金。",
        "from": "T09n0272_006:0343b03_0",
        "context_with_next_sentence": true
    },
    {
        "source_sentence": "　身毛細柔軟，　　塵垢無能染，　生則輪右旋，　　相著俱上靡。",
        "from": "T09n0272_006:0343b05_0",
        "context_with_next_sentence": true
    },
    {
        "source_sentence": "　髮淨色青美，　　厚滿不偏布，　是故瞿曇相，　　過諸世間姿。",
        "from": "T09n0272_006:0343b07_0",
        "context_with_next_sentence": true
    },
    {
        "source_sentence": "　瞿曇身正直，　　坐立無委曲，　馬王陰藏相，　　亦如大龍王。",
        "from": "T09n0272_006:0343b09_0",
        "context_with_next_sentence": true
    },
    {
        "source_sentence": "　脛如鹿王踹，　　麁細上下均，　是故智者觀，　　無有疲厭心。",
        "from": "T09n0272_006:0343b11_0",
        "context_with_next_sentence": true
    },
    {
        "source_sentence": "　手足指網縵，　　內外常鮮明，　甲如赤銅葉，　　指如銅擆形。",
        "from": "T09n0272_006:0343b13_0",
        "context_with_next_sentence": true
    },
    {
        "source_sentence": "　足趺上豐高，　　體滿如珂圓，　腳跟相端嚴，　　圓滿無高下。",
        "from": "T09n0272_006:0343b15_0",
        "context_with_next_sentence": true
    },
    {
        "source_sentence": "　諸指皆纖長，　　屈申相柔軟，　足下平善住，　　蹈地常安隱。",
        "from": "T09n0272_006:0343b17_0",
        "context_with_next_sentence": true
    },
    {
        "source_sentence": "　此是瞿曇福，　　功德諸相山，　依此功德聚，　　顯成瞿曇身。",
        "from": "T09n0272_006:0343b19_0",
        "context_with_next_sentence": true
    },
    {
        "source_sentence": "　如是功德身，　　過天人世間，　如彼淨滿月，　　顯於眾星中。",
        "from": "T09n0272_006:0343b21_0",
        "context_with_next_sentence": true
    },
    {
        "source_sentence": "　瞿曇丈夫相，　　功德莊嚴身，　大悲自在現，　　能利諸世間。",
        "from": "T09n0272_006:0343b23_0",
        "context_with_next_sentence": true
    },
    {
        "source_sentence": "　法身淨無垢，　　無量諸功德，　如是諸妙相，　　唯瞿曇境界。」",
        "from": "T09n0272_006:0343b25_0",
        "context_with_next_sentence": true
    },
    {
        "source_sentence": "王言：「大師！",
        "from": "T09n0272_006:0343b27_0",
        "context_with_next_sentence": true
    },
    {
        "source_sentence": "何者如來八十種好？",
        "from": "T09n0272_006:0343b27_1",
        "context_with_next_sentence": true
    },
    {
        "source_sentence": "百福功德以是相好莊嚴身故，名為如來百福莊嚴功德相身。」",
        "from": "T09n0272_006:0343b27_2",
        "context_with_next_sentence": true
    },
    {
        "source_sentence": "答言：「大王！",
        "from": "T09n0272_006:0343b29_3",
        "context_with_next_sentence": true
    },
    {
        "source_sentence": "我今為成此事說喻。",
        "from": "T09n0272_006:0343b29_4",
        "context_with_next_sentence": true
    },
    {
        "source_sentence": "大王當知！",
        "from": "T09n0272_006:0343b29_5",
        "context_with_next_sentence": true
    },
    {
        "source_sentence": "若三千大千世界所攝四生眾生，謂：卵生、胎生、濕生、化生，此等眾生假使一時得於人身，得人身已，彼一一眾生皆修十善，成就轉輪聖王福德。",
        "from": "T09n0272_006:0343c01_6",
        "context_with_next_sentence": true
    },
    {
        "source_sentence": "彼諸眾生所修成就轉輪聖王福德之聚，彼一一福德更增百倍，始得成就沙門瞿曇一毛孔中下相功德；如是一毛孔中功德，餘一一毛孔所有功德亦復如是。",
        "from": "T09n0272_006:0343c04_7",
        "context_with_next_sentence": true
    },
    {
        "source_sentence": "大王當知！",
        "from": "T09n0272_006:0343c07_8",
        "context_with_next_sentence": true
    },
    {
        "source_sentence": "如是一切毛孔功德更增百倍，始得成就沙門瞿曇身中所有一好功德；如是一好功德，餘一一好功德亦復如是。",
        "from": "T09n0272_006:0343c08_9",
        "context_with_next_sentence": true
    },
    {
        "source_sentence": "「大王當知！",
        "from": "T09n0272_006:0343c10_10",
        "context_with_next_sentence": true
    },
    {
        "source_sentence": "如是一切諸好功德更增百倍，始得成就沙門瞿曇身中所有大丈夫相一相功德；如是一相功德，餘一一相功德亦復如是。",
        "from": "T09n0272_006:0343c10_11",
        "context_with_next_sentence": true
    },
    {
        "source_sentence": "大王當知！",
        "from": "T09n0272_006:0343c13_12",
        "context_with_next_sentence": true
    },
    {
        "source_sentence": "如是三十二相功德更增百倍，始得成就沙門瞿曇眉間白毫一相功德。",
        "from": "T09n0272_006:0343c14_0",
        "context_with_next_sentence": true
    },
    {
        "source_sentence": "如是眉間白毫功德，更增百倍，始得成就沙門瞿曇丈夫相中一頂相功德。",
        "from": "T09n0272_006:0343c15_1",
        "context_with_next_sentence": true
    },
    {
        "source_sentence": "大王當知！",
        "from": "T09n0272_006:0343c17_2",
        "context_with_next_sentence": true
    },
    {
        "source_sentence": "如是頂相功德，更增百千萬億倍，始得成就沙門瞿曇丈夫相中一法蠡聲功德，沙門瞿曇以此法蠡聲功德故，所有眾生界，眾生所攝，彼一一眾生言音不同，一時各各作百千種種種異問，彼一一眾生所問之事，餘不重問，能以一念相應智慧，以一音答爾所眾生，能令一時各得其解。",
        "from": "T09n0272_006:0343c17_3",
        "context_with_next_sentence": true
    },
    {
        "source_sentence": "大王當知！",
        "from": "T09n0272_006:0343c24_4",
        "context_with_next_sentence": true
    },
    {
        "source_sentence": "沙門瞿曇以此功德莊嚴身故，名為成就大丈夫相，是故瞿曇成就百福功德身相，是故瞿曇成就梵王法蠡妙聲。」",
        "from": "T09n0272_006:0343c24_5",
        "context_with_next_sentence": true
    },
    {
        "source_sentence": "而說偈言：「瞿曇功德身，　　百福相住持，　導濟諸群生，　　故號天人師。",
        "from": "T09n0272_006:0343c27_6",
        "context_with_next_sentence": true
    },
    {
        "source_sentence": "　見聞及受物，　　其福不可量，　瞿曇出世間，　　饒益諸眾生。",
        "from": "T09n0272_006:0344a01_0",
        "context_with_next_sentence": true
    },
    {
        "source_sentence": "　眾生界差別，　　隨類各異問，　瞿曇一念智，　　一音答令解。",
        "from": "T09n0272_006:0344a03_0",
        "context_with_next_sentence": true
    },
    {
        "source_sentence": "　瞿曇現世間，　　能以梵音聲，　轉最上法輪，　　令天人苦盡。」",
        "from": "T09n0272_006:0344a05_0",
        "context_with_next_sentence": true
    },
    {
        "source_sentence": "爾時嚴熾王問薩遮尼乾子而說偈言：「大師向說名，　　如來諸小相，　願為諸眾生，　　及我分別說。」",
        "from": "T09n0272_006:0344a07_0",
        "context_with_next_sentence": true
    },
    {
        "source_sentence": "爾時薩遮尼乾子答嚴熾王言：「大王！",
        "from": "T09n0272_006:0344a10_0",
        "context_with_next_sentence": true
    },
    {
        "source_sentence": "汝能為諸眾生顯發如來功德小相多有利益，汝今諦聽，我當一一分別顯說沙門瞿曇八十種好。",
        "from": "T09n0272_006:0344a10_1",
        "context_with_next_sentence": true
    },
    {
        "source_sentence": "依彼諸好，廣宣瞿曇諸功德相，如秋滿月現眾星中。",
        "from": "T09n0272_006:0344a13_2",
        "context_with_next_sentence": true
    },
    {
        "source_sentence": "何等八十？",
        "from": "T09n0272_006:0344a14_3",
        "context_with_next_sentence": true
    },
    {
        "source_sentence": "一者、沙門瞿曇頭相端嚴上下相稱；二者、沙門瞿曇頭相滿美如摩陀羅樹果；三者、沙門瞿曇髮長弱美如委黑絲；四者、沙門瞿曇髮縷條理不相雜亂；五者、沙門瞿曇髮毛婉轉蠡文右旋；六者、沙門瞿曇髮色光澤如青瑠璃；七者、沙門瞿曇眉長皎潔如月初生；八者、沙門瞿曇眼相長廣如青蓮華葉；九者、沙門瞿曇耳埵輪成如似垂露；十者、沙門瞿曇鼻脩高直孔相不現；十一者、沙門瞿曇口氣香潔嗅者無厭；十二者、沙門瞿曇舌色光赤如赤銅鍱；十三者、沙門瞿曇舌相細滑薄利柔軟；十四者、沙門瞿曇脣色紅赤如頻婆果；十五者、沙門瞿曇牙白纖利光曜面門；十六者、沙門瞿曇面色華艷光如明鏡；十七者、沙門瞿曇面貌上下廣狹相稱；十八者、沙門瞿曇面貌豐美如似滿月；十九者、沙門瞿曇面貌端正，殊特可美；二十者、沙門瞿曇身體常淨，塵垢不染；二十一者、沙門瞿曇身體淨軟如練春華；二十二者、沙門瞿曇洪身正直如帝釋幢；二十三者、沙門瞿曇身諸文相福德超絕；二十四者、沙門瞿曇身體柔潤如塗膏澤；二十五者、沙門瞿曇身相麁細如尼拘樹王傭圓得所；二十六者、沙門瞿曇身諸相好無能嫌者；二十七者、沙門瞿曇身力無敵如那羅延；二十八者、沙門瞿曇威儀容止進退有法；二十九者、沙門瞿曇身諸相好，一切眾生樂觀無厭；三十者、沙門瞿曇身諸形相，惡眾生見生歡喜心；三十一者、沙門瞿曇行步容儀，眾生見者觀無厭足；三十二者、沙門瞿曇迴身顧視如大象王；三十三者、沙門瞿曇身動威相如師子王；三十四者、沙門瞿曇身相凝重無輕舉相；三十五者、沙門瞿曇身相廣大不可度量；三十六者、沙門瞿曇身相廣長無短小相；三十七者、沙門瞿曇光輪遍身周匝一丈；三十八者、沙門瞿曇身諸光相照曜十方；三十九者、沙門瞿曇身相尊重見者歸伏；四十者、沙門瞿曇皮膚細密常有光澤；四十一者、沙門瞿曇皮膚平滿無老皺相；四十二者、沙門瞿曇身色光明曜，眾生目不能正觀；四十三者、沙門瞿曇身色光明晝夜無異；四十四者、沙門瞿曇身諸毛孔常出妙香；四十五者、沙門瞿曇形貌威德過諸世間；四十六者、沙門瞿曇身諸筋脈深隱不現；四十七者、沙門瞿曇骨節相連如似鉤鎖；四十八者、沙門瞿曇身毛細軟一一右旋；四十九者、沙門瞿曇毛色光曜如閻浮檀金；五十者、沙門瞿曇手足赤白如蔙花色；五十一者、沙門瞿曇手足鮮淨常有潤澤；五十二者、沙門瞿曇十指纖長傭圓可美；五十三者、沙門瞿曇踝相不現平無高下；五十四者、沙門瞿曇踹骨堅長上下滿好；五十五者、沙門瞿曇手足圓滿無有高下；五十六者、沙門瞿曇手指柔軟內外受握；五十七者、沙門瞿曇手所有文細現深隱；五十八者、沙門瞿曇手所有文正直分明；五十九者、沙門瞿曇手所有文文不中斷；六十者、沙門瞿曇指甲薄潤如赤銅色；六十一者、沙門瞿曇立不傾斜平正得所；六十二者、沙門瞿曇住立安隱無能動者；六十三者、沙門瞿曇身動威勢如師子王；六十四者、沙門瞿曇迴身顧視如大象王；六十五者、沙門瞿曇行步平正無有傾曲；六十六者、沙門瞿曇行步安詳如似象王；六十七者、沙門瞿曇動足去步如白鵝王；六十八者、沙門瞿曇行不履地輪相炳著；六十九者、沙門瞿曇九孔門滿相皆具足；七十者、沙門瞿曇腹小不現；七十一者、沙門瞿曇臍孔深圓；七十二者、沙門瞿曇聲響調和麁細俱美；七十三者、沙門瞿曇妙聲遠徹隨聞無障；七十四者、沙門瞿曇所有言音隨眾生意，聞皆和悅；七十五者、沙門瞿曇語隨方音不增不減；七十六者、沙門瞿曇說法應機無有差謬；七十七者、沙門瞿曇語能隨俗方音為說；七十八者、沙門瞿曇一音說法，令諸異類一時俱解；七十九者、沙門瞿曇隨有因緣次第說法；八十者、沙門瞿曇胸有萬字示功德相。",
        "from": "T09n0272_006:0344a14_4",
        "context_with_next_sentence": true
    },
    {
        "source_sentence": "大王當知！",
        "from": "T09n0272_006:0345a02_5",
        "context_with_next_sentence": true
    },
    {
        "source_sentence": "是名沙門瞿曇八十種好莊嚴成就功德相身，一切聲聞、辟支佛，諸天、魔、梵、沙門、婆羅門及諸外道莫能有者，是故我言無有過失。」",
        "from": "T09n0272_006:0345a02_6",
        "context_with_next_sentence": true
    },
    {
        "source_sentence": "而說偈言：「地主聽我說，　　如來八十好，　以是諸相好，　　莊嚴瞿曇身。",
        "from": "T09n0272_006:0345a05_7",
        "context_with_next_sentence": true
    },
    {
        "source_sentence": "　瞿曇甲圓好，　　形如半竹筒，　美艷赤銅色，　　光澤如油塗。",
        "from": "T09n0272_006:0345a08_0",
        "context_with_next_sentence": true
    },
    {
        "source_sentence": "　指間肉平滿，　　次第均無差，　手文齊正直，　　深細相分明。",
        "from": "T09n0272_006:0345a10_0",
        "context_with_next_sentence": true
    },
    {
        "source_sentence": "　脈深無異相，　　脣色如頻婆，　腳善住無差，　　是故常安隱。",
        "from": "T09n0272_006:0345a12_0",
        "context_with_next_sentence": true
    },
    {
        "source_sentence": "　踝骨隱不現，　　高下難分別，　手中相明顯，　　示現諸功德。",
        "from": "T09n0272_006:0345a14_0",
        "context_with_next_sentence": true
    },
    {
        "source_sentence": "　舌相妙柔軟，　　如天新華綿，　薄如赤銅葉，　　光色常暉鮮。",
        "from": "T09n0272_006:0345a16_0",
        "context_with_next_sentence": true
    },
    {
        "source_sentence": "　諸節皆深隱，　　妙相甚難見，　兩手過雙膝，　　天人皆讚歎。",
        "from": "T09n0272_006:0345a18_0",
        "context_with_next_sentence": true
    },
    {
        "source_sentence": "　妙聲甚深遠，　　猶如大龍王，　如天中雨雷，　　聲微妙最勝。",
        "from": "T09n0272_006:0345a20_0",
        "context_with_next_sentence": true
    },
    {
        "source_sentence": "　瞿曇滿月身，　　實相淨相應，　妙形善端美，　　上下俱傭圓。",
        "from": "T09n0272_006:0345a22_0",
        "context_with_next_sentence": true
    },
    {
        "source_sentence": "　永盡惡身相，　　滿足諸功德，　膺滿如師子，　　一一好差別。",
        "from": "T09n0272_006:0345a24_0",
        "context_with_next_sentence": true
    },
    {
        "source_sentence": "　手足善光澤，　　皮如金色鮮，　如是諸功德，　　一一不可嫌。",
        "from": "T09n0272_006:0345a26_0",
        "context_with_next_sentence": true
    },
    {
        "source_sentence": "　身相次第好，　　離諸麁澁觸，　臍輪相圓正，　　孔深無窪曲。",
        "from": "T09n0272_006:0345a28_0",
        "context_with_next_sentence": true
    },
    {
        "source_sentence": "　一切諸身分，　　功德所集成，　諸行皆清淨，　　光明離闇濁。",
        "from": "T09n0272_006:0345b01_0",
        "context_with_next_sentence": true
    },
    {
        "source_sentence": "　如是功德身，　　善備不可嫌，　以是諸世間，　　樂觀無厭足。",
        "from": "T09n0272_006:0345b03_0",
        "context_with_next_sentence": true
    },
    {
        "source_sentence": "　起如大龍王，　　奮迅動重淵，　步如牛王相，　　威如師子轉。",
        "from": "T09n0272_006:0345b05_0",
        "context_with_next_sentence": true
    },
    {
        "source_sentence": "　身相甚柔軟，　　骨節不相違，　趨進如鵝王，　　不疾亦不遲。",
        "from": "T09n0272_006:0345b07_0",
        "context_with_next_sentence": true
    },
    {
        "source_sentence": "　腹相小不現，　　脇柔軟肋平，　毛右旋熠燿，　　光色如流電。",
        "from": "T09n0272_006:0345b09_0",
        "context_with_next_sentence": true
    },
    {
        "source_sentence": "　行步及去來，　　諸相甚端妍，　離隨瞋恚愛，　　成就諸好因。",
        "from": "T09n0272_006:0345b11_0",
        "context_with_next_sentence": true
    },
    {
        "source_sentence": "　瞿曇無諸惡，　　萬相表吉祥，　離於黃黑等，　　不好諸黶相。",
        "from": "T09n0272_006:0345b13_0",
        "context_with_next_sentence": true
    },
    {
        "source_sentence": "　眉如月初生，　　色如金精黑，　淨眼無妬眼，　　廣眼曜如星。",
        "from": "T09n0272_006:0345b15_0",
        "context_with_next_sentence": true
    },
    {
        "source_sentence": "　面門方圓好，　　妙聲吐和音，　諸相過群生，　　離諸煩惱纏。",
        "from": "T09n0272_006:0345b17_0",
        "context_with_next_sentence": true
    },
    {
        "source_sentence": "　眉相甚妍美，　　鼻高如懸筒，　雙目相廣長，　　如青蓮花葉。",
        "from": "T09n0272_006:0345b19_0",
        "context_with_next_sentence": true
    },
    {
        "source_sentence": "　眉齊不相離，　　相滿圓如規，　齒高次第利，　　二牙光面門。",
        "from": "T09n0272_006:0345b21_0",
        "context_with_next_sentence": true
    },
    {
        "source_sentence": "　身毛無參差，　　咽頸離高下，　是故瞿曇相，　　天人無等者。",
        "from": "T09n0272_006:0345b23_0",
        "context_with_next_sentence": true
    },
    {
        "source_sentence": "　頭圓如傘蓋，　　缺骨頂夷平，　皮額俱不皺，　　如珂體圓實。",
        "from": "T09n0272_006:0345b25_0",
        "context_with_next_sentence": true
    },
    {
        "source_sentence": "　瞿曇毛細滑，　　不亂亦不散，　宛轉輪右旋，　　常出諸妙音。",
        "from": "T09n0272_006:0345b27_0",
        "context_with_next_sentence": true
    },
    {
        "source_sentence": "　瞿曇毛鮮潔，　　塵垢不能染，　如彼淨琉璃，　　不為淤泥點。",
        "from": "T09n0272_006:0345b29_0",
        "context_with_next_sentence": true
    },
    {
        "source_sentence": "　瞿曇毛滿足，　　一一次第住，　如多楞祇草，　　齊細不相繞。",
        "from": "T09n0272_006:0345c02_0",
        "context_with_next_sentence": true
    },
    {
        "source_sentence": "　瞿曇毛細軟，　　如蜂王腹毛，　離病衰老相，　　髮甲不變白。",
        "from": "T09n0272_006:0345c04_0",
        "context_with_next_sentence": true
    },
    {
        "source_sentence": "　瞿曇胸相滿，　　亦如師子坐，　如魚如高幢，　　亦如金剛鉤。",
        "from": "T09n0272_006:0345c06_0",
        "context_with_next_sentence": true
    },
    {
        "source_sentence": "　如似立金瓮，　　如畫還復旋，　如鉢頭摩花，　　如珂功德天。",
        "from": "T09n0272_006:0345c08_0",
        "context_with_next_sentence": true
    },
    {
        "source_sentence": "　如結加趺坐，　　一一諸節中，　力如那羅延，　　是故過世間。",
        "from": "T09n0272_006:0345c10_0",
        "context_with_next_sentence": true
    },
    {
        "source_sentence": "　瞿曇胸萬字，　　具足千輻輪，　手腳相不異，　　千輻輪無差。",
        "from": "T09n0272_006:0345c12_0",
        "context_with_next_sentence": true
    },
    {
        "source_sentence": "　人主此正是，　　瞿曇諸小相，　二乘及外道，　　天人皆無等。",
        "from": "T09n0272_006:0345c14_0",
        "context_with_next_sentence": true
    },
    {
        "source_sentence": "「大王當知！",
        "from": "T09n0272_006:0345c16_0",
        "context_with_next_sentence": true
    },
    {
        "source_sentence": "沙門瞿曇成就如是諸相好身，一切眾生無如此者，是故我言沙門瞿曇無有過失。",
        "from": "T09n0272_006:0345c16_1",
        "context_with_next_sentence": true
    },
    {
        "source_sentence": "「大王當知！",
        "from": "T09n0272_006:0345c19_0",
        "context_with_next_sentence": true
    },
    {
        "source_sentence": "沙門瞿曇究竟成就大慈心力，能大饒益一切眾生，無有害心，彼大慈心無礙故、無障故、常行故、自然照故，遍至一切世間境界，入諸眾生煩惱使故。",
        "from": "T09n0272_006:0345c19_1",
        "context_with_next_sentence": true
    },
    {
        "source_sentence": "大王當知！",
        "from": "T09n0272_006:0345c22_2",
        "context_with_next_sentence": true
    },
    {
        "source_sentence": "譬如淨水摩尼寶珠，自體淨故，而能清淨一切濁水。",
        "from": "T09n0272_006:0345c22_3",
        "context_with_next_sentence": true
    },
    {
        "source_sentence": "大王當知！",
        "from": "T09n0272_006:0345c24_0",
        "context_with_next_sentence": true
    },
    {
        "source_sentence": "沙門瞿曇大慈心水亦復如是，自身清淨，復能清淨一切眾生煩惱淤泥、諸見濁水。",
        "from": "T09n0272_006:0345c24_1",
        "context_with_next_sentence": true
    },
    {
        "source_sentence": "大王當知！",
        "from": "T09n0272_006:0345c26_2",
        "context_with_next_sentence": true
    },
    {
        "source_sentence": "沙門瞿曇畢竟成就如是大慈，是故我言無有過失。」",
        "from": "T09n0272_006:0345c26_3",
        "context_with_next_sentence": true
    },
    {
        "source_sentence": "而說偈言：「瞿曇大慈悲，　　遍觀十方界，　一切眾生心，　　無時能捨離，　故名佛世尊，　　成就大慈心，　是故一切智，　　無有諸過失。",
        "from": "T09n0272_006:0345c27_4",
        "context_with_next_sentence": true
    },
    {
        "source_sentence": "　如彼能淨水，　　如意摩尼珠，　以體明淨故，　　能清諸濁水。",
        "from": "T09n0272_006:0346a03_0",
        "context_with_next_sentence": true
    },
    {
        "source_sentence": "　瞿曇亦如是，　　自性離諸垢，　能以慈心水，　　淨眾生濁心。",
        "from": "T09n0272_006:0346a05_0",
        "context_with_next_sentence": true
    },
    {
        "source_sentence": "「大王當知！",
        "from": "T09n0272_006:0346a07_0",
        "context_with_next_sentence": true
    },
    {
        "source_sentence": "沙門瞿曇於諸眾生畢竟成就三十二種大悲觀心。",
        "from": "T09n0272_006:0346a07_1",
        "context_with_next_sentence": true
    },
    {
        "source_sentence": "何等三十二？",
        "from": "T09n0272_006:0346a08_2",
        "context_with_next_sentence": true
    },
    {
        "source_sentence": "一者、沙門瞿曇見諸眾生墜墮癡闇大黑處故，起大悲心；二者、沙門瞿曇見諸眾生墜墮無明所纏窟故，起大悲心；三者、沙門瞿曇見諸眾生墜墮世間大險處故，起大悲心；四者、沙門瞿曇見諸眾生離寂靜處、墮世間故，起大悲心；五者、沙門瞿曇見諸眾生墮大瀑水，隨漂流故，起大悲心；六者、沙門瞿曇見諸眾生墮在顛倒險難大苦處故，起大悲心；七者、沙門瞿曇見諸眾生墮在惡道、離聖道故，起大悲心；八者、沙門瞿曇見諸眾生為大煩惱能縛所縛，常為種種煩惱羅網所纏裹故，起大悲心；九者、沙門瞿曇見諸眾生於諸境界常不可足、不可滿故，起大悲心；十者、沙門瞿曇見諸眾生屬諸愛主不自在故，起大悲心；十一者、沙門瞿曇見諸眾生常為老死大苦劫害、不生厭故，起大悲心；十二者、沙門瞿曇見諸眾生不離諸疹，為諸一切種種病苦所逼惱故，起大悲心；十三者、沙門瞿曇見諸眾生三火常然、晝夜常燒常不滅故，起大悲心；十四者、沙門瞿曇見諸眾生下業所纏，增長世間諸苦惱故，起大悲心；十五者、沙門瞿曇見諸眾生常懷驚怖、無安隱心故，起大悲心；十六者、沙門瞿曇見諸眾生少利所纏忘大過故，起大悲心；十七者、沙門瞿曇見諸眾生為諸種種放逸所醉，無始睡蛇常睡在心，在曠野道常為五陰怨家逐故，起大悲心；十八者、沙門瞿曇見諸眾生常為諸蓋劫善財故，起大悲心；十九者、沙門瞿曇見諸眾生無明覆眼，常曀不見善知識故，起大悲心；二十者、沙門瞿曇見諸眾生常為種種事亂其心，猶如亂絲無理者故，起大悲心；二十一者、沙門瞿曇見諸眾生常在憒閙、離寂靜故，起大悲心；二十二者、沙門瞿曇見諸眾生常在難處、離無難故，起大悲心；二十三者、沙門瞿曇見諸眾生云何云何邪見纏故，起大悲心；二十四者、沙門瞿曇見諸眾生隨逐貪餌依止種種邪見使故，起大悲心；二十五者、沙門瞿曇見諸眾生長夜執在想倒心倒，無常法中生於常想，於苦法中生於樂想，不淨法中生於淨想，無我法中生我想故，起大悲心；二十六者、沙門瞿曇見諸眾生無始世來，常負生死諸惡重擔，受大苦惱不疲厭故，起大悲心；二十七者、沙門瞿曇見諸眾生依止世間，羸薄少力非堅固中謂堅固故，起大悲心；二十八者、沙門瞿曇見諸眾生為染所染，常在無量諸垢中故，起大悲心；二十九者、沙門瞿曇見諸眾生為有貪縛、不厭捨故，起大悲心；三十者、沙門瞿曇見諸眾生為諸供養恭敬降伏，常求資生諸供養故，起大悲心；三十一者、沙門瞿曇見諸眾生常為種種境界纏心生憂惱故，起大悲心；三十二者、沙門瞿曇見諸眾生墜墮憍慢我慢地故，起大悲心。",
        "from": "T09n0272_006:0346a08_3",
        "context_with_next_sentence": true
    },
    {
        "source_sentence": "大王當知！",
        "from": "T09n0272_006:0346c02_4",
        "context_with_next_sentence": true
    },
    {
        "source_sentence": "是名沙門瞿曇於諸眾生畢竟成就三十二種大悲觀心，是故我言無有過失。」",
        "from": "T09n0272_006:0346c02_5",
        "context_with_next_sentence": true
    },
    {
        "source_sentence": "而說偈言：「瞿曇見眾生，　　閉在世間獄，　輪迴遍諸趣，　　常受一切苦，　癡闇覆其心，　　不知生厭離，　是故無上尊，　　常起大悲心。",
        "from": "T09n0272_006:0346c04_6",
        "context_with_next_sentence": true
    },
    {
        "source_sentence": "　瞿曇見眾生，　　樂著諸世間，　四流河所漂，　　隨順不得返，　常沒生死海，　　不知求出離，　是故十力者，　　常起大悲心。",
        "from": "T09n0272_006:0346c09_0",
        "context_with_next_sentence": true
    },
    {
        "source_sentence": "　瞿曇見眾生，　　墜墮大險中，　入於非正道，　　無有能救者，　是故瞿曇觀，　　起於大悲心，　置於佛菩提，　　最勝無畏處。",
        "from": "T09n0272_006:0346c13_0",
        "context_with_next_sentence": true
    },
    {
        "source_sentence": "　瞿曇見眾生，　　縛在牢獄中，　與愛作僮僕，　　策使諸境界，　宛轉老死海，　　不覺亦不知，　是故十力者，　　常起大悲心。",
        "from": "T09n0272_006:0346c17_0",
        "context_with_next_sentence": true
    },
    {
        "source_sentence": "　瞿曇見眾生，　　熾然三種火，　常在諸惡趣，　　種種苦所害，　怖畏諸惡道，　　無有依止處，　是故十力者，　　常起大悲心。",
        "from": "T09n0272_006:0346c21_0",
        "context_with_next_sentence": true
    },
    {
        "source_sentence": "　瞿曇見眾生，　　樂著於諸有，　放逸心自在，　　貪著諸境界，　常被種種害，　　而不生怖畏，　是故十力者，　　常起大悲心。",
        "from": "T09n0272_006:0346c25_0",
        "context_with_next_sentence": true
    },
    {
        "source_sentence": "　瞿曇見眾生，　　無明黑所覆，　種種曀所障，　　不離一切蓋，　諸見亂如絲，　　無有能解者，　是故十力者，　　常起大悲心。",
        "from": "T09n0272_006:0346c29_0",
        "context_with_next_sentence": true
    },
    {
        "source_sentence": "　瞿曇見眾生，　　墮在八邪見，　為愛久住處，　　以是常縛心，　如是諸難中，　　樂不生厭離，　是故十力者，　　常起大悲心。",
        "from": "T09n0272_006:0347a04_0",
        "context_with_next_sentence": true
    },
    {
        "source_sentence": "　瞿曇見眾生，　　起於顛倒心，　於苦不淨中，　　而生樂淨想，　無常無我中，　　而反我常實，　是故十力者，　　常起大悲心。",
        "from": "T09n0272_006:0347a08_0",
        "context_with_next_sentence": true
    },
    {
        "source_sentence": "　瞿曇見眾生，　　依止羸薄力，　常為重擔押，　　無心生厭離，　起於堅固想，　　染著不能捨，　是故十力者，　　常起大悲心。",
        "from": "T09n0272_006:0347a12_0",
        "context_with_next_sentence": true
    },
    {
        "source_sentence": "　瞿曇見眾生，　　在有貪海中，　利養覆心故，　　常求愛境界，　貪心如野火，　　熾然不知足，　是故十力者，　　常起大悲心。",
        "from": "T09n0272_006:0347a16_0",
        "context_with_next_sentence": true
    },
    {
        "source_sentence": "　瞿曇見眾生，　　具造諸苦業，　常為諸憂悲，　　苦惱之所逼，　為拔彼眾生，　　種種諸惱害，　是故十力者，　　常起大悲心。",
        "from": "T09n0272_006:0347a20_0",
        "context_with_next_sentence": true
    },
    {
        "source_sentence": "　瞿曇恒觀彼，　　一切眾生界，　常起大悲心，　　是故無過失，「大王當知！",
        "from": "T09n0272_006:0347a24_0",
        "context_with_next_sentence": true
    },
    {
        "source_sentence": "沙門瞿曇畢竟成就三念處。」",
        "from": "T09n0272_006:0347a26_1",
        "context_with_next_sentence": true
    },
    {
        "source_sentence": "王言：「大師！",
        "from": "T09n0272_006:0347a26_2",
        "context_with_next_sentence": true
    },
    {
        "source_sentence": "何者如來三念處？」",
        "from": "T09n0272_006:0347a27_3",
        "context_with_next_sentence": true
    },
    {
        "source_sentence": "答言：「大王！",
        "from": "T09n0272_006:0347a27_4",
        "context_with_next_sentence": true
    },
    {
        "source_sentence": "一者、無喜心；二者、無瞋心；三者、無瞋無喜心。」",
        "from": "T09n0272_006:0347a27_5",
        "context_with_next_sentence": true
    },
    {
        "source_sentence": "王言：「大師！",
        "from": "T09n0272_006:0347a28_6",
        "context_with_next_sentence": true
    },
    {
        "source_sentence": "云何無喜心？」",
        "from": "T09n0272_006:0347a29_7",
        "context_with_next_sentence": true
    },
    {
        "source_sentence": "答言：「大王！",
        "from": "T09n0272_006:0347a29_8",
        "context_with_next_sentence": true
    },
    {
        "source_sentence": "無喜心者，沙門瞿曇在眾說法，若有眾生，身正恭敬，攝耳不散，隨順受教，如說修行。",
        "from": "T09n0272_006:0347a29_9",
        "context_with_next_sentence": true
    },
    {
        "source_sentence": "沙門瞿曇，不以為喜，不生踊悅，不生踊躍。",
        "from": "T09n0272_006:0347b02_10",
        "context_with_next_sentence": true
    },
    {
        "source_sentence": "何以故？",
        "from": "T09n0272_006:0347b03_11",
        "context_with_next_sentence": true
    },
    {
        "source_sentence": "沙門瞿曇捨心平等，安住一心故。」",
        "from": "T09n0272_006:0347b03_12",
        "context_with_next_sentence": true
    },
    {
        "source_sentence": "王言：「大師！",
        "from": "T09n0272_006:0347b04_13",
        "context_with_next_sentence": true
    },
    {
        "source_sentence": "云何無瞋心？」",
        "from": "T09n0272_006:0347b04_14",
        "context_with_next_sentence": true
    },
    {
        "source_sentence": "答言：「大王！",
        "from": "T09n0272_006:0347b05_15",
        "context_with_next_sentence": true
    },
    {
        "source_sentence": "沙門瞿曇在眾說法，若有眾生，身不恭敬，耳不專聽，違背聖教，不如說行。",
        "from": "T09n0272_006:0347b05_16",
        "context_with_next_sentence": true
    },
    {
        "source_sentence": "沙門瞿曇不生瞋心，亦復不起不忍之心，亦復不生非可信心，亦不生彼違我教心。",
        "from": "T09n0272_006:0347b06_17",
        "context_with_next_sentence": true
    },
    {
        "source_sentence": "何以故？",
        "from": "T09n0272_006:0347b08_18",
        "context_with_next_sentence": true
    },
    {
        "source_sentence": "沙門瞿曇捨心平等，安住一心故。」",
        "from": "T09n0272_006:0347b09_19",
        "context_with_next_sentence": true
    },
    {
        "source_sentence": "王言：「大師！",
        "from": "T09n0272_006:0347b09_20",
        "context_with_next_sentence": true
    },
    {
        "source_sentence": "云何不喜不瞋心？」",
        "from": "T09n0272_006:0347b10_21",
        "context_with_next_sentence": true
    },
    {
        "source_sentence": "答言：「大王！",
        "from": "T09n0272_006:0347b10_22",
        "context_with_next_sentence": true
    },
    {
        "source_sentence": "沙門瞿曇在眾說法，於其眾中，身正恭敬，攝耳不散，隨順受教，如說修行；有不恭敬，失耳境界，違背聖教，不如說行。",
        "from": "T09n0272_006:0347b10_23",
        "context_with_next_sentence": true
    },
    {
        "source_sentence": "沙門瞿曇於此二人，不生喜心、踊悅心、踊躍心；不生瞋心，亦復不起不忍之心，亦復不生不可信心，亦不念彼違我教心。",
        "from": "T09n0272_006:0347b13_24",
        "context_with_next_sentence": true
    },
    {
        "source_sentence": "何以故？",
        "from": "T09n0272_006:0347b16_25",
        "context_with_next_sentence": true
    },
    {
        "source_sentence": "沙門瞿曇捨心平等，安住一心故。",
        "from": "T09n0272_006:0347b16_26",
        "context_with_next_sentence": true
    },
    {
        "source_sentence": "大王當知！",
        "from": "T09n0272_006:0347b17_0",
        "context_with_next_sentence": true
    },
    {
        "source_sentence": "沙門瞿曇依三念處不染心住，是故我言無有過失。」",
        "from": "T09n0272_006:0347b17_1",
        "context_with_next_sentence": true
    },
    {
        "source_sentence": "而說偈言：「瞿曇說法中，　　一心正受者，　常住正念故，　　不起歡喜心。",
        "from": "T09n0272_006:0347b18_2",
        "context_with_next_sentence": true
    },
    {
        "source_sentence": "　瞿曇說法中，　　不正心諦受，　常住正念故，　　亦不起瞋心。",
        "from": "T09n0272_006:0347b21_0",
        "context_with_next_sentence": true
    },
    {
        "source_sentence": "　瞿曇說法中，　　受不受二分，　常住平等故，　　不瞋亦不喜。",
        "from": "T09n0272_006:0347b23_0",
        "context_with_next_sentence": true
    },
    {
        "source_sentence": "「大王當知！",
        "from": "T09n0272_006:0347b25_0",
        "context_with_next_sentence": true
    },
    {
        "source_sentence": "沙門瞿曇畢竟成就三不護業。」",
        "from": "T09n0272_006:0347b25_1",
        "context_with_next_sentence": true
    },
    {
        "source_sentence": "王言：「大師！",
        "from": "T09n0272_006:0347b25_2",
        "context_with_next_sentence": true
    },
    {
        "source_sentence": "何者如來三不護業？」",
        "from": "T09n0272_006:0347b26_3",
        "context_with_next_sentence": true
    },
    {
        "source_sentence": "答言：「大王！",
        "from": "T09n0272_006:0347b26_4",
        "context_with_next_sentence": true
    },
    {
        "source_sentence": "一者、身業不護；二者、口業不護；三者、意業不護。」",
        "from": "T09n0272_006:0347b26_5",
        "context_with_next_sentence": true
    },
    {
        "source_sentence": "王言：「大師！",
        "from": "T09n0272_006:0347b28_0",
        "context_with_next_sentence": true
    },
    {
        "source_sentence": "云何身業不護？」",
        "from": "T09n0272_006:0347b28_1",
        "context_with_next_sentence": true
    },
    {
        "source_sentence": "答言：「大王！",
        "from": "T09n0272_006:0347b28_2",
        "context_with_next_sentence": true
    },
    {
        "source_sentence": "沙門瞿曇身行清淨。",
        "from": "T09n0272_006:0347b28_3",
        "context_with_next_sentence": true
    },
    {
        "source_sentence": "沙門瞿曇無有諸行不清淨者，是故沙門瞿曇不作心念：『我身業不清淨，恐畏他知，作心防護。』",
        "from": "T09n0272_006:0347b29_4",
        "context_with_next_sentence": true
    },
    {
        "source_sentence": "何以故？",
        "from": "T09n0272_006:0347c02_5",
        "context_with_next_sentence": true
    },
    {
        "source_sentence": "沙門瞿曇無有身行不清淨故，是名第一身業不護。」",
        "from": "T09n0272_006:0347c02_6",
        "context_with_next_sentence": true
    },
    {
        "source_sentence": "王言：「大師！",
        "from": "T09n0272_006:0347c03_7",
        "context_with_next_sentence": true
    },
    {
        "source_sentence": "云何口業不護？」",
        "from": "T09n0272_006:0347c04_0",
        "context_with_next_sentence": true
    },
    {
        "source_sentence": "答言：「大王！",
        "from": "T09n0272_006:0347c04_1",
        "context_with_next_sentence": true
    },
    {
        "source_sentence": "沙門瞿曇口業清淨。",
        "from": "T09n0272_006:0347c04_2",
        "context_with_next_sentence": true
    },
    {
        "source_sentence": "沙門瞿曇無有口業不清淨者，是故沙門瞿曇不作心念：『我口業不清淨，恐畏他知，作心防護。』",
        "from": "T09n0272_006:0347c05_3",
        "context_with_next_sentence": true
    },
    {
        "source_sentence": "何以故？",
        "from": "T09n0272_006:0347c07_4",
        "context_with_next_sentence": true
    },
    {
        "source_sentence": "沙門瞿曇無有口業不清淨故，是名第二口業不護。」",
        "from": "T09n0272_006:0347c07_5",
        "context_with_next_sentence": true
    },
    {
        "source_sentence": "王言：「大師！",
        "from": "T09n0272_006:0347c08_6",
        "context_with_next_sentence": true
    },
    {
        "source_sentence": "云何意業不護？」",
        "from": "T09n0272_006:0347c08_7",
        "context_with_next_sentence": true
    },
    {
        "source_sentence": "答言：「大王！",
        "from": "T09n0272_006:0347c09_8",
        "context_with_next_sentence": true
    },
    {
        "source_sentence": "沙門瞿曇意業清淨。",
        "from": "T09n0272_006:0347c09_9",
        "context_with_next_sentence": true
    },
    {
        "source_sentence": "沙門瞿曇無有意業不清淨者，是故沙門瞿曇不作心念：『我意業不清淨，恐畏他知，作心防護。』",
        "from": "T09n0272_006:0347c09_10",
        "context_with_next_sentence": true
    },
    {
        "source_sentence": "何以故？",
        "from": "T09n0272_006:0347c12_11",
        "context_with_next_sentence": true
    },
    {
        "source_sentence": "沙門瞿曇無有意業不清淨故，是名第三意業不護。",
        "from": "T09n0272_006:0347c12_12",
        "context_with_next_sentence": true
    },
    {
        "source_sentence": "大王當知！",
        "from": "T09n0272_006:0347c13_13",
        "context_with_next_sentence": true
    },
    {
        "source_sentence": "沙門瞿曇畢竟成就三不護業，是故我言無有過失。」",
        "from": "T09n0272_006:0347c13_14",
        "context_with_next_sentence": true
    },
    {
        "source_sentence": "而說偈言：「瞿曇三種業，　　離妄及無記，　是故常清淨，　　出諸護境界。",
        "from": "T09n0272_006:0347c14_15",
        "context_with_next_sentence": true
    },
    {
        "source_sentence": "　為諸弟子眾，　　平等心說法，　有過者能除，　　無過者便攝。",
        "from": "T09n0272_006:0347c18_0",
        "context_with_next_sentence": true
    },
    {
        "source_sentence": "「大王當知！",
        "from": "T09n0272_006:0347c20_0",
        "context_with_next_sentence": true
    },
    {
        "source_sentence": "沙門瞿曇畢竟成就一切種智清淨。」",
        "from": "T09n0272_006:0347c20_1",
        "context_with_next_sentence": true
    },
    {
        "source_sentence": "王言：「大師！",
        "from": "T09n0272_006:0347c21_2",
        "context_with_next_sentence": true
    },
    {
        "source_sentence": "何者如來一切種智清淨？」",
        "from": "T09n0272_006:0347c21_3",
        "context_with_next_sentence": true
    },
    {
        "source_sentence": "答言：「大王！",
        "from": "T09n0272_006:0347c21_4",
        "context_with_next_sentence": true
    },
    {
        "source_sentence": "沙門瞿曇一切種智清淨，有四種：一者、身一切種智清淨；二者、觀一切種智清淨；三者、心一切種智清淨；四者、智一切種智清淨。」",
        "from": "T09n0272_006:0347c22_5",
        "context_with_next_sentence": true
    },
    {
        "source_sentence": "王言：「大師！",
        "from": "T09n0272_006:0347c25_0",
        "context_with_next_sentence": true
    },
    {
        "source_sentence": "云何如來身一切種智清淨？」",
        "from": "T09n0272_006:0347c25_1",
        "context_with_next_sentence": true
    },
    {
        "source_sentence": "答言：「大王！",
        "from": "T09n0272_006:0347c25_2",
        "context_with_next_sentence": true
    },
    {
        "source_sentence": "沙門瞿曇身一切種智清淨者，離諸煩惱一切習氣皆滅無餘，隨意所欲取捨生退，於一切處身得自在，是名身一切種智清淨。」",
        "from": "T09n0272_006:0347c26_3",
        "context_with_next_sentence": true
    },
    {
        "source_sentence": "王言：「大師！",
        "from": "T09n0272_006:0347c29_0",
        "context_with_next_sentence": true
    },
    {
        "source_sentence": "云何如來觀一切種智清淨？」",
        "from": "T09n0272_006:0347c29_1",
        "context_with_next_sentence": true
    },
    {
        "source_sentence": "答言：「大王！",
        "from": "T09n0272_006:0347c29_2",
        "context_with_next_sentence": true
    },
    {
        "source_sentence": "沙門瞿曇觀一切種智清淨者，於應化身離一切煩惱及煩惱習氣，皆滅無餘，迴轉現沒，一切觀中而得自在，是名觀一切種智清淨。」",
        "from": "T09n0272_006:0348a01_3",
        "context_with_next_sentence": true
    },
    {
        "source_sentence": "王言：「大師！",
        "from": "T09n0272_006:0348a04_4",
        "context_with_next_sentence": true
    },
    {
        "source_sentence": "云何如來心一切種智清淨？」",
        "from": "T09n0272_006:0348a04_5",
        "context_with_next_sentence": true
    },
    {
        "source_sentence": "答言：「大王！",
        "from": "T09n0272_006:0348a05_0",
        "context_with_next_sentence": true
    },
    {
        "source_sentence": "沙門瞿曇心一切種智清淨者，一切煩惱、煩惱習氣及心所染，皆悉遠離心得自在，聚集一切善根滿足，是名心一切種智清淨。」",
        "from": "T09n0272_006:0348a05_1",
        "context_with_next_sentence": true
    },
    {
        "source_sentence": "王言：「大師！",
        "from": "T09n0272_006:0348a08_2",
        "context_with_next_sentence": true
    },
    {
        "source_sentence": "云何如來智一切種智清淨？」",
        "from": "T09n0272_006:0348a08_3",
        "context_with_next_sentence": true
    },
    {
        "source_sentence": "答言：「大王！",
        "from": "T09n0272_006:0348a09_0",
        "context_with_next_sentence": true
    },
    {
        "source_sentence": "沙門瞿曇智一切種智清淨者，一切無明分及諸煩惱、煩惱習氣皆滅無餘，一切法中得無障礙自在，是名智一切種智清淨。",
        "from": "T09n0272_006:0348a09_1",
        "context_with_next_sentence": true
    },
    {
        "source_sentence": "大王當知！",
        "from": "T09n0272_006:0348a12_2",
        "context_with_next_sentence": true
    },
    {
        "source_sentence": "沙門瞿曇畢竟成就如是一切種智清淨，是故我言無有過失。」",
        "from": "T09n0272_006:0348a12_3",
        "context_with_next_sentence": true
    },
    {
        "source_sentence": "而說偈言：「瞿曇一切智，　　依止四淨法，　是故見無垢，　　智慧身自在。",
        "from": "T09n0272_006:0348a13_4",
        "context_with_next_sentence": true
    },
    {
        "source_sentence": "　瞿曇清淨慧，　　具足四種智，　煩惱習氣滅，　　是故無過失。」",
        "from": "T09n0272_006:0348a16_0",
        "context_with_next_sentence": true
    },
    {
        "source_sentence": "大薩遮尼乾子所說經卷第六",
        "from": "T09n0272_006:0348a18_0",
        "context_with_next_sentence": false
    }
]