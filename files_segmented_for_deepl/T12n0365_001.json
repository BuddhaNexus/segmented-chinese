[
    {
        "source_sentence": "御製無量壽佛贊",
        "from": "T12n0365_001:0340b23_0",
        "context_with_next_sentence": true
    },
    {
        "source_sentence": "　西方極樂世界尊，　　無量壽佛世希有；　能滅無始億劫業，　　令彼苦惱悉消除。",
        "from": "T12n0365_001:0340b24_0",
        "context_with_next_sentence": true
    },
    {
        "source_sentence": "　若人能以微妙心，　　甞以極樂為觀想，　廣與眾生分別說，　　舉目即見阿彌陀。",
        "from": "T12n0365_001:0340b26_0",
        "context_with_next_sentence": true
    },
    {
        "source_sentence": "　佛身色相顯光明，　　閻浮檀金無與等，　其高無比由旬數，　　六十萬億那由他；　眉間白毫五須彌，　　紺眼弘澄四大海，　光明演出諸毛孔，　　一孔遍含諸大千。",
        "from": "T12n0365_001:0340b28_0",
        "context_with_next_sentence": true
    },
    {
        "source_sentence": "　一界中有一河沙，　　沙有八萬四千相，　一一相中復如是，　　作者觀者隨現前。",
        "from": "T12n0365_001:0340c03_0",
        "context_with_next_sentence": true
    },
    {
        "source_sentence": "　以觀佛身見佛心，　　眾生憶想見化佛，　從相入得無生忍，　　以三昧受無邊慈。",
        "from": "T12n0365_001:0340c05_0",
        "context_with_next_sentence": true
    },
    {
        "source_sentence": "　佛身無量廣無邊，　　化導以彼宿願力，　有憶想者得成就，　　神通如意滿虛空。",
        "from": "T12n0365_001:0340c07_0",
        "context_with_next_sentence": true
    },
    {
        "source_sentence": "　眾生三種具三心，　　精進勇猛無退轉，　即得如來手接引，　　七寶宮殿大光明。",
        "from": "T12n0365_001:0340c09_0",
        "context_with_next_sentence": true
    },
    {
        "source_sentence": "　其身踴躍金剛臺，　　隨從佛後彈指頃，　行大乘解第一義，　　即生七寶蓮池中。",
        "from": "T12n0365_001:0340c11_0",
        "context_with_next_sentence": true
    },
    {
        "source_sentence": "　阿彌陀佛大慈悲，　　十力威德難贊說，　稱名一聲起一念，　　八十億劫罪皆除；　以是濟拔無有窮，　　是以名為無量壽。",
        "from": "T12n0365_001:0340c13_0",
        "context_with_next_sentence": true
    },
    {
        "source_sentence": "　昔世尊居耆闍崛，　　與大眾說妙因緣，　離憂惱與閻浮提，　　超脫一切諸苦趣。",
        "from": "T12n0365_001:0340c16_0",
        "context_with_next_sentence": true
    },
    {
        "source_sentence": "　淨妙國即極樂界，　　修三福發菩提心，　作是念者住堅專，　　故說無量壽佛觀。",
        "from": "T12n0365_001:0340c18_0",
        "context_with_next_sentence": true
    },
    {
        "source_sentence": "　如是功德不可說，　　不可說者妙光明，　無量清淨平等施，　　五濁眾生咸作佛。",
        "from": "T12n0365_001:0340c20_0",
        "context_with_next_sentence": true
    },
    {
        "source_sentence": "　斷彼一切顛倒想，　　猶如以水投海中，　濕性混合無不同，　　雖有聖智難分別，　人人皆為無量壽，　　稽首瞻禮即西方。",
        "from": "T12n0365_001:0340c22_0",
        "context_with_next_sentence": true
    },
    {
        "source_sentence": "佛說觀無量壽佛經",
        "from": "T12n0365_001:0340c26_0",
        "context_with_next_sentence": true
    },
    {
        "source_sentence": "宋西域三藏畺良耶舍譯",
        "from": "T12n0365_001:0340c28_0",
        "context_with_next_sentence": true
    },
    {
        "source_sentence": "如是我聞：一時，佛在王舍城耆闍崛山中，與大比丘眾千二百五十人俱；菩薩三萬二千，文殊師利法王子而為上首。",
        "from": "T12n0365_001:0340c29_0",
        "context_with_next_sentence": true
    },
    {
        "source_sentence": "爾時王舍大城有一太子，名阿闍世，隨順調達惡友之教，收執父王頻婆娑羅，幽閉置於七重室內，制諸群臣，一不得往。",
        "from": "T12n0365_001:0341a02_1",
        "context_with_next_sentence": true
    },
    {
        "source_sentence": "國大夫人，名韋提希，恭敬大王，澡浴清淨，以酥蜜和麨，用塗其身，諸瓔珞中盛葡萄漿，密以上王。",
        "from": "T12n0365_001:0341a05_2",
        "context_with_next_sentence": true
    },
    {
        "source_sentence": "爾時大王，食麨飲漿，求水漱口；漱口畢已，合掌恭敬，向耆闍崛山，遙禮世尊，而作是言：「大目乾連是吾親友，願興慈悲，授我八戒。」",
        "from": "T12n0365_001:0341a07_3",
        "context_with_next_sentence": true
    },
    {
        "source_sentence": "時目乾連如鷹隼飛，疾至王所；日日如是，授王八戒。",
        "from": "T12n0365_001:0341a11_0",
        "context_with_next_sentence": true
    },
    {
        "source_sentence": "世尊亦遣尊者富樓那，為王說法。",
        "from": "T12n0365_001:0341a12_1",
        "context_with_next_sentence": true
    },
    {
        "source_sentence": "如是時間經三七日，王食麨蜜得聞法故，顏色和悅。",
        "from": "T12n0365_001:0341a13_2",
        "context_with_next_sentence": true
    },
    {
        "source_sentence": "時阿闍世問守門人：「父王今者猶存在耶？」",
        "from": "T12n0365_001:0341a14_3",
        "context_with_next_sentence": true
    },
    {
        "source_sentence": "時守門者白言：「大王！",
        "from": "T12n0365_001:0341a15_4",
        "context_with_next_sentence": true
    },
    {
        "source_sentence": "國大夫人身塗麨蜜，瓔珞盛漿，持用上王；沙門目連及富樓那，從空而來，為王說法，不可禁制。」",
        "from": "T12n0365_001:0341a15_5",
        "context_with_next_sentence": true
    },
    {
        "source_sentence": "時阿闍世聞此語已，怒其母曰：「我母是賊，與賊為伴；沙門惡人，幻惑呪術，令此惡王多日不死。」",
        "from": "T12n0365_001:0341a18_6",
        "context_with_next_sentence": true
    },
    {
        "source_sentence": "即執利劍欲害其母。",
        "from": "T12n0365_001:0341a20_7",
        "context_with_next_sentence": true
    },
    {
        "source_sentence": "時有一臣，名曰月光，聰明多智，及與耆婆，為王作禮。",
        "from": "T12n0365_001:0341a21_8",
        "context_with_next_sentence": true
    },
    {
        "source_sentence": "白言：「大王！",
        "from": "T12n0365_001:0341a22_9",
        "context_with_next_sentence": true
    },
    {
        "source_sentence": "臣聞毘陀論經說：『劫初已來，有諸惡王貪國位故，殺害其父一萬八千。』",
        "from": "T12n0365_001:0341a22_10",
        "context_with_next_sentence": true
    },
    {
        "source_sentence": "未曾聞有無道害母。",
        "from": "T12n0365_001:0341a24_11",
        "context_with_next_sentence": true
    },
    {
        "source_sentence": "王今為此殺逆之事，污剎利種，臣不忍聞！",
        "from": "T12n0365_001:0341a24_12",
        "context_with_next_sentence": true
    },
    {
        "source_sentence": "是栴陀羅，我等不宜復住於此。」",
        "from": "T12n0365_001:0341a25_13",
        "context_with_next_sentence": true
    },
    {
        "source_sentence": "時二大臣說此語竟，以手按劍，却行而退。",
        "from": "T12n0365_001:0341a26_14",
        "context_with_next_sentence": true
    },
    {
        "source_sentence": "時阿闍世驚怖惶懼，告耆婆言：「汝不為我耶？」",
        "from": "T12n0365_001:0341a27_15",
        "context_with_next_sentence": true
    },
    {
        "source_sentence": "耆婆白言：「大王！",
        "from": "T12n0365_001:0341a28_16",
        "context_with_next_sentence": true
    },
    {
        "source_sentence": "慎莫害母。」",
        "from": "T12n0365_001:0341a29_17",
        "context_with_next_sentence": true
    },
    {
        "source_sentence": "王聞此語，懺悔求救，即便捨劍，止不害母，勅語內官：「閉置深宮，不令復出。」",
        "from": "T12n0365_001:0341a29_18",
        "context_with_next_sentence": true
    },
    {
        "source_sentence": "時韋提希被幽閉已，愁憂憔悴；遙向耆闍崛山，為佛作禮，而作是言：「如來世尊在昔之時，恒遣阿難來慰問我；我今愁憂，世尊威重，無由得見；願遣目連、尊者阿難，與我相見。」",
        "from": "T12n0365_001:0341b02_19",
        "context_with_next_sentence": true
    },
    {
        "source_sentence": "作是語已，悲泣雨淚，遙向佛禮。",
        "from": "T12n0365_001:0341b06_20",
        "context_with_next_sentence": true
    },
    {
        "source_sentence": "未舉頭頃，爾時世尊在耆闍崛山，知韋提希心之所念，即勅大目揵連及以阿難，從空而來。",
        "from": "T12n0365_001:0341b07_21",
        "context_with_next_sentence": true
    },
    {
        "source_sentence": "佛從耆闍崛山沒，於王宮出。",
        "from": "T12n0365_001:0341b09_22",
        "context_with_next_sentence": true
    },
    {
        "source_sentence": "時韋提希禮已舉頭，見世尊釋迦牟尼佛，身紫金色坐百寶蓮華。",
        "from": "T12n0365_001:0341b10_0",
        "context_with_next_sentence": true
    },
    {
        "source_sentence": "目連侍左，阿難在右，釋梵護世諸天在虛空中，普雨天華，持用供養。",
        "from": "T12n0365_001:0341b11_1",
        "context_with_next_sentence": true
    },
    {
        "source_sentence": "時韋提希見佛世尊，自絕瓔珞，舉身投地，號泣向佛。",
        "from": "T12n0365_001:0341b13_2",
        "context_with_next_sentence": true
    },
    {
        "source_sentence": "白言：「世尊！",
        "from": "T12n0365_001:0341b14_3",
        "context_with_next_sentence": true
    },
    {
        "source_sentence": "我宿何罪，生此惡子？",
        "from": "T12n0365_001:0341b14_4",
        "context_with_next_sentence": true
    },
    {
        "source_sentence": "世尊復有何等因緣，與提婆達多共為眷屬？",
        "from": "T12n0365_001:0341b15_5",
        "context_with_next_sentence": true
    },
    {
        "source_sentence": "唯願世尊，為我廣說無憂惱處，我當往生，不樂閻浮提濁惡世也。",
        "from": "T12n0365_001:0341b16_6",
        "context_with_next_sentence": true
    },
    {
        "source_sentence": "此濁惡處，地獄、餓鬼、畜生盈滿，多不善聚。",
        "from": "T12n0365_001:0341b17_7",
        "context_with_next_sentence": true
    },
    {
        "source_sentence": "願我未來不聞惡聲，不見惡人。",
        "from": "T12n0365_001:0341b18_8",
        "context_with_next_sentence": true
    },
    {
        "source_sentence": "今向世尊五體投地，求哀懺悔。",
        "from": "T12n0365_001:0341b19_9",
        "context_with_next_sentence": true
    },
    {
        "source_sentence": "唯願佛日教我觀於清淨業處。」",
        "from": "T12n0365_001:0341b20_10",
        "context_with_next_sentence": true
    },
    {
        "source_sentence": "爾時世尊放眉間光，其光金色，遍照十方無量世界；還住佛頂，化為金臺，如須彌山。",
        "from": "T12n0365_001:0341b21_11",
        "context_with_next_sentence": true
    },
    {
        "source_sentence": "十方諸佛淨妙國土，皆於中現。",
        "from": "T12n0365_001:0341b23_12",
        "context_with_next_sentence": true
    },
    {
        "source_sentence": "或有國土七寶合成；復有國土純是蓮花；復有國土如自在天宮；復有國土如頗梨鏡；十方國土皆於中現。",
        "from": "T12n0365_001:0341b23_13",
        "context_with_next_sentence": true
    },
    {
        "source_sentence": "有如是等無量諸佛國土嚴顯可觀，令韋提希見。",
        "from": "T12n0365_001:0341b26_14",
        "context_with_next_sentence": true
    },
    {
        "source_sentence": "時韋提希白佛言：「世尊！",
        "from": "T12n0365_001:0341b27_15",
        "context_with_next_sentence": true
    },
    {
        "source_sentence": "是諸佛土，雖復清淨，皆有光明；我今樂生極樂世界阿彌陀佛所。",
        "from": "T12n0365_001:0341b28_16",
        "context_with_next_sentence": true
    },
    {
        "source_sentence": "唯願世尊，教我思惟，教我正受。」",
        "from": "T12n0365_001:0341b29_17",
        "context_with_next_sentence": true
    },
    {
        "source_sentence": "爾時世尊即便微笑，有五色光，從佛口出，一一光照頻婆娑羅王頂。",
        "from": "T12n0365_001:0341c01_18",
        "context_with_next_sentence": true
    },
    {
        "source_sentence": "爾時大王雖在幽閉，心眼無障，遙見世尊，頭面作禮；自然增進，成阿那含。",
        "from": "T12n0365_001:0341c03_19",
        "context_with_next_sentence": true
    },
    {
        "source_sentence": "爾時世尊告韋提希：「汝今知不？",
        "from": "T12n0365_001:0341c04_20",
        "context_with_next_sentence": true
    },
    {
        "source_sentence": "阿彌陀佛去此不遠；汝當繫念，諦觀彼國淨業成者。",
        "from": "T12n0365_001:0341c05_21",
        "context_with_next_sentence": true
    },
    {
        "source_sentence": "我今為汝廣說眾譬，亦令未來世一切凡夫欲修淨業者，得生西方極樂國土。",
        "from": "T12n0365_001:0341c06_22",
        "context_with_next_sentence": true
    },
    {
        "source_sentence": "欲生彼國者，當修三福：一者、孝養父母，奉事師長，慈心不殺，修十善業。",
        "from": "T12n0365_001:0341c08_23",
        "context_with_next_sentence": true
    },
    {
        "source_sentence": "二者、受持三歸，具足眾戒，不犯威儀。",
        "from": "T12n0365_001:0341c10_24",
        "context_with_next_sentence": true
    },
    {
        "source_sentence": "三者、發菩提心，深信因果，讀誦大乘，勸進行者。",
        "from": "T12n0365_001:0341c11_25",
        "context_with_next_sentence": true
    },
    {
        "source_sentence": "如此三事名為淨業。」",
        "from": "T12n0365_001:0341c12_26",
        "context_with_next_sentence": true
    },
    {
        "source_sentence": "佛告韋提希：「汝今知不？",
        "from": "T12n0365_001:0341c13_27",
        "context_with_next_sentence": true
    },
    {
        "source_sentence": "此三種業，乃是過去、未來、現在三世諸佛淨業正因。」",
        "from": "T12n0365_001:0341c13_28",
        "context_with_next_sentence": true
    },
    {
        "source_sentence": "佛告阿難及韋提希：「諦聽，諦聽！",
        "from": "T12n0365_001:0341c15_0",
        "context_with_next_sentence": true
    },
    {
        "source_sentence": "善思念之。",
        "from": "T12n0365_001:0341c15_1",
        "context_with_next_sentence": true
    },
    {
        "source_sentence": "如來今者，為未來世一切眾生為煩惱賊之所害者，說清淨業。",
        "from": "T12n0365_001:0341c15_2",
        "context_with_next_sentence": true
    },
    {
        "source_sentence": "善哉韋提希！",
        "from": "T12n0365_001:0341c17_3",
        "context_with_next_sentence": true
    },
    {
        "source_sentence": "快問此事。",
        "from": "T12n0365_001:0341c17_4",
        "context_with_next_sentence": true
    },
    {
        "source_sentence": "阿難！",
        "from": "T12n0365_001:0341c17_5",
        "context_with_next_sentence": true
    },
    {
        "source_sentence": "汝當受持，廣為多眾宣說佛語。",
        "from": "T12n0365_001:0341c18_6",
        "context_with_next_sentence": true
    },
    {
        "source_sentence": "如來今者，教韋提希及未來世一切眾生觀於西方極樂世界。",
        "from": "T12n0365_001:0341c18_7",
        "context_with_next_sentence": true
    },
    {
        "source_sentence": "以佛力故，當得見彼清淨國土，如執明鏡自見面像。",
        "from": "T12n0365_001:0341c20_8",
        "context_with_next_sentence": true
    },
    {
        "source_sentence": "見彼國土極妙樂事，心歡喜故，應時即得無生法忍。」",
        "from": "T12n0365_001:0341c21_9",
        "context_with_next_sentence": true
    },
    {
        "source_sentence": "佛告韋提希：「汝是凡夫，心想羸劣，未得天眼，不能遠觀；諸佛如來有異方便，令汝得見。」",
        "from": "T12n0365_001:0341c22_10",
        "context_with_next_sentence": true
    },
    {
        "source_sentence": "時韋提希白佛言：「世尊！",
        "from": "T12n0365_001:0341c24_11",
        "context_with_next_sentence": true
    },
    {
        "source_sentence": "如我今者，以佛力故見彼國土。",
        "from": "T12n0365_001:0341c25_12",
        "context_with_next_sentence": true
    },
    {
        "source_sentence": "若佛滅後，諸眾生等，濁惡不善，五苦所逼，云何當見阿彌陀佛極樂世界？」",
        "from": "T12n0365_001:0341c26_13",
        "context_with_next_sentence": true
    },
    {
        "source_sentence": "佛告韋提希：「汝及眾生應當專心，繫念一處，想於西方。",
        "from": "T12n0365_001:0341c27_14",
        "context_with_next_sentence": true
    },
    {
        "source_sentence": "云何作想？",
        "from": "T12n0365_001:0341c29_15",
        "context_with_next_sentence": true
    },
    {
        "source_sentence": "凡作想者，一切眾生自非生盲，有目之徒，皆見日沒。",
        "from": "T12n0365_001:0341c29_16",
        "context_with_next_sentence": true
    },
    {
        "source_sentence": "當起想念，正坐西向，諦觀於日，令心堅住，專想不移。",
        "from": "T12n0365_001:0342a01_17",
        "context_with_next_sentence": true
    },
    {
        "source_sentence": "見日欲沒，狀如懸鼓。",
        "from": "T12n0365_001:0342a03_18",
        "context_with_next_sentence": true
    },
    {
        "source_sentence": "既見日已，閉目開目皆令明了。",
        "from": "T12n0365_001:0342a03_19",
        "context_with_next_sentence": true
    },
    {
        "source_sentence": "是為日想，名曰初觀。",
        "from": "T12n0365_001:0342a04_20",
        "context_with_next_sentence": true
    },
    {
        "source_sentence": "作是觀者，名為正觀。",
        "from": "T12n0365_001:0342a04_21",
        "context_with_next_sentence": true
    },
    {
        "source_sentence": "若他觀者，名為邪觀。」",
        "from": "T12n0365_001:0342a05_22",
        "context_with_next_sentence": true
    },
    {
        "source_sentence": "佛告阿難及韋提希：「初觀成已，次作水想。",
        "from": "T12n0365_001:0342a05_23",
        "context_with_next_sentence": true
    },
    {
        "source_sentence": "想見西方一切皆是大水，見水澄清，亦令明了，無分散意。",
        "from": "T12n0365_001:0342a06_24",
        "context_with_next_sentence": true
    },
    {
        "source_sentence": "既見水已，當起氷想。",
        "from": "T12n0365_001:0342a08_25",
        "context_with_next_sentence": true
    },
    {
        "source_sentence": "見氷映徹，作琉璃想。",
        "from": "T12n0365_001:0342a08_26",
        "context_with_next_sentence": true
    },
    {
        "source_sentence": "此想成已，見琉璃地，內外映徹。",
        "from": "T12n0365_001:0342a09_27",
        "context_with_next_sentence": true
    },
    {
        "source_sentence": "下有金剛七寶金幢，擎琉璃地。",
        "from": "T12n0365_001:0342a10_28",
        "context_with_next_sentence": true
    },
    {
        "source_sentence": "其幢八方，八楞具足，一一方面，百寶所成，一一寶珠，有千光明，一一光明，八萬四千色，映琉璃地，如億千日，不可具見。",
        "from": "T12n0365_001:0342a10_29",
        "context_with_next_sentence": true
    },
    {
        "source_sentence": "琉璃地上，以黃金繩，雜廁間錯，以七寶界，分齊分明，一一寶中，有五百色光。",
        "from": "T12n0365_001:0342a13_30",
        "context_with_next_sentence": true
    },
    {
        "source_sentence": "其光如花，又似星月，懸處虛空，成光明臺。",
        "from": "T12n0365_001:0342a15_31",
        "context_with_next_sentence": true
    },
    {
        "source_sentence": "樓閣千萬，百寶合成，於臺兩邊，各有百億花幢，無量樂器，以為莊嚴。",
        "from": "T12n0365_001:0342a16_32",
        "context_with_next_sentence": true
    },
    {
        "source_sentence": "八種清風從光明出，鼓此樂器，演說苦、空、無常、無我之音，是為水想，名第二觀。",
        "from": "T12n0365_001:0342a17_33",
        "context_with_next_sentence": true
    },
    {
        "source_sentence": "此想成時，一一觀之，極令了了。",
        "from": "T12n0365_001:0342a19_34",
        "context_with_next_sentence": true
    },
    {
        "source_sentence": "閉目開目，不令散失，唯除食時，恒憶此事。",
        "from": "T12n0365_001:0342a20_35",
        "context_with_next_sentence": true
    },
    {
        "source_sentence": "作此觀者，名為正觀。",
        "from": "T12n0365_001:0342a21_36",
        "context_with_next_sentence": true
    },
    {
        "source_sentence": "若他觀者，名為邪觀。」",
        "from": "T12n0365_001:0342a22_0",
        "context_with_next_sentence": true
    },
    {
        "source_sentence": "佛告阿難及韋提希：「水想成已，名為粗見極樂國地。",
        "from": "T12n0365_001:0342a22_1",
        "context_with_next_sentence": true
    },
    {
        "source_sentence": "若得三昧，見彼國地，了了分明，不可具說。",
        "from": "T12n0365_001:0342a23_2",
        "context_with_next_sentence": true
    },
    {
        "source_sentence": "是為地想，名第三觀。」",
        "from": "T12n0365_001:0342a24_3",
        "context_with_next_sentence": true
    },
    {
        "source_sentence": "佛告阿難：「汝持佛語，為未來世一切大眾欲脫苦者，說是觀地法。",
        "from": "T12n0365_001:0342a26_0",
        "context_with_next_sentence": true
    },
    {
        "source_sentence": "若觀是地者，除八十億劫生死之罪。",
        "from": "T12n0365_001:0342a27_1",
        "context_with_next_sentence": true
    },
    {
        "source_sentence": "捨身他世，必生淨國，心得無疑。",
        "from": "T12n0365_001:0342a28_2",
        "context_with_next_sentence": true
    },
    {
        "source_sentence": "作是觀者，名為正觀。",
        "from": "T12n0365_001:0342a29_3",
        "context_with_next_sentence": true
    },
    {
        "source_sentence": "若他觀者，名為邪觀。」",
        "from": "T12n0365_001:0342a29_4",
        "context_with_next_sentence": true
    },
    {
        "source_sentence": "佛告阿難及韋提希：「地想成已，次觀寶樹。",
        "from": "T12n0365_001:0342b01_5",
        "context_with_next_sentence": true
    },
    {
        "source_sentence": "觀寶樹者，一一觀之，作七重行樹想。",
        "from": "T12n0365_001:0342b02_6",
        "context_with_next_sentence": true
    },
    {
        "source_sentence": "一一樹高八千由旬，其諸寶樹，七寶花葉無不具足。",
        "from": "T12n0365_001:0342b03_7",
        "context_with_next_sentence": true
    },
    {
        "source_sentence": "一一華葉，作異寶色。",
        "from": "T12n0365_001:0342b04_8",
        "context_with_next_sentence": true
    },
    {
        "source_sentence": "琉璃色中出金色光；頗梨色中出紅色光；馬腦色中出車璩光；車璩色中出綠真珠光；珊瑚琥珀一切眾寶以為映飾。",
        "from": "T12n0365_001:0342b04_9",
        "context_with_next_sentence": true
    },
    {
        "source_sentence": "妙真珠網彌覆樹上，一一樹上有七重網，一一網間有五百億妙華宮殿，如梵王宮。",
        "from": "T12n0365_001:0342b07_10",
        "context_with_next_sentence": true
    },
    {
        "source_sentence": "諸天童子自然在中，一一童子有五百億釋迦毘楞伽摩尼寶以為瓔珞；其摩尼光照百由旬，猶如和合百億日月，不可具名，眾寶間錯色中上者。",
        "from": "T12n0365_001:0342b09_11",
        "context_with_next_sentence": true
    },
    {
        "source_sentence": "此諸寶樹，行行相當，葉葉相次，於眾葉間生諸妙花，花上自然有七寶果。",
        "from": "T12n0365_001:0342b12_12",
        "context_with_next_sentence": true
    },
    {
        "source_sentence": "一一樹葉，縱廣正等二十五由旬；其葉千色有百種畫，如天纓珞；有眾妙華，作閻浮檀金色；如旋火輪，宛轉葉間，踊生諸果，如帝釋瓶；有大光明，化成幢幡無量寶蓋。",
        "from": "T12n0365_001:0342b14_13",
        "context_with_next_sentence": true
    },
    {
        "source_sentence": "是寶蓋中，映現三千大千世界一切佛事；十方佛國亦於中現。",
        "from": "T12n0365_001:0342b18_14",
        "context_with_next_sentence": true
    },
    {
        "source_sentence": "見此樹已，亦當次第一一觀之，觀見樹莖、枝葉、華果，皆令分明。",
        "from": "T12n0365_001:0342b20_0",
        "context_with_next_sentence": true
    },
    {
        "source_sentence": "是為樹想，名第四觀。",
        "from": "T12n0365_001:0342b21_1",
        "context_with_next_sentence": true
    },
    {
        "source_sentence": "作是觀者，名為正觀。",
        "from": "T12n0365_001:0342b22_0",
        "context_with_next_sentence": true
    },
    {
        "source_sentence": "若他觀者，名為邪觀。」",
        "from": "T12n0365_001:0342b22_1",
        "context_with_next_sentence": true
    },
    {
        "source_sentence": "佛告阿難及韋提希：「樹想成已，次當想水。",
        "from": "T12n0365_001:0342b23_0",
        "context_with_next_sentence": true
    },
    {
        "source_sentence": "欲想水者，極樂國土有八池水。",
        "from": "T12n0365_001:0342b24_0",
        "context_with_next_sentence": true
    },
    {
        "source_sentence": "一一池水七寶所成；其寶柔軟從如意珠王生，分為十四支；一一支作七寶色。",
        "from": "T12n0365_001:0342b24_1",
        "context_with_next_sentence": true
    },
    {
        "source_sentence": "黃金為渠，渠下皆以雜色金剛以為底沙。",
        "from": "T12n0365_001:0342b26_2",
        "context_with_next_sentence": true
    },
    {
        "source_sentence": "一一水中有六十億七寶蓮花，一一蓮華團圓正等十二由旬。",
        "from": "T12n0365_001:0342b27_3",
        "context_with_next_sentence": true
    },
    {
        "source_sentence": "其摩尼水流注華間，尋樹上下。",
        "from": "T12n0365_001:0342b29_4",
        "context_with_next_sentence": true
    },
    {
        "source_sentence": "其聲微妙，演說苦、空、無常、無我、諸波羅蜜，復有讚歎諸佛相好者。",
        "from": "T12n0365_001:0342b29_5",
        "context_with_next_sentence": true
    },
    {
        "source_sentence": "從如意珠王踊出金色微妙光明，其光化為百寶色鳥，和鳴哀雅，常讚念佛、念法、念僧，是為八功德水想，名第五觀。",
        "from": "T12n0365_001:0342c02_6",
        "context_with_next_sentence": true
    },
    {
        "source_sentence": "作是觀者，名為正觀。",
        "from": "T12n0365_001:0342c05_7",
        "context_with_next_sentence": true
    },
    {
        "source_sentence": "若他觀者，名為邪觀。」",
        "from": "T12n0365_001:0342c05_8",
        "context_with_next_sentence": true
    },
    {
        "source_sentence": "佛告阿難及韋提希：「眾寶國土，一一界上有五百億寶樓，其樓閣中有無量諸天，作天伎樂。",
        "from": "T12n0365_001:0342c06_9",
        "context_with_next_sentence": true
    },
    {
        "source_sentence": "又有樂器懸處虛空，如天寶幢不鼓自鳴。",
        "from": "T12n0365_001:0342c08_10",
        "context_with_next_sentence": true
    },
    {
        "source_sentence": "此眾音中，皆說念佛、念法、念比丘僧。",
        "from": "T12n0365_001:0342c09_11",
        "context_with_next_sentence": true
    },
    {
        "source_sentence": "此想成已，名為粗見極樂世界寶樹、寶地、寶池，是為總觀想，名第六觀。",
        "from": "T12n0365_001:0342c10_12",
        "context_with_next_sentence": true
    },
    {
        "source_sentence": "若見此者，除無量億劫極重惡業，命終之後必生彼國。",
        "from": "T12n0365_001:0342c11_13",
        "context_with_next_sentence": true
    },
    {
        "source_sentence": "作是觀者，名為正觀。",
        "from": "T12n0365_001:0342c13_14",
        "context_with_next_sentence": true
    },
    {
        "source_sentence": "若他觀者，名為邪觀。」",
        "from": "T12n0365_001:0342c13_15",
        "context_with_next_sentence": true
    },
    {
        "source_sentence": "佛告阿難及韋提希：「諦聽，諦聽！",
        "from": "T12n0365_001:0342c14_16",
        "context_with_next_sentence": true
    },
    {
        "source_sentence": "善思念之。",
        "from": "T12n0365_001:0342c14_17",
        "context_with_next_sentence": true
    },
    {
        "source_sentence": "吾當為汝分別解說除苦惱法，汝等憶持，廣為大眾分別解說。」",
        "from": "T12n0365_001:0342c15_18",
        "context_with_next_sentence": true
    },
    {
        "source_sentence": "說是語時，無量壽佛住立空中，觀世音、大勢至，是二大士侍立左右。",
        "from": "T12n0365_001:0342c16_19",
        "context_with_next_sentence": true
    },
    {
        "source_sentence": "光明熾盛不可具見，百千閻浮檀金色不可為比。",
        "from": "T12n0365_001:0342c18_20",
        "context_with_next_sentence": true
    },
    {
        "source_sentence": "時韋提希見無量壽佛已，接足作禮，白佛言：「世尊！",
        "from": "T12n0365_001:0342c19_21",
        "context_with_next_sentence": true
    },
    {
        "source_sentence": "我今因佛力故，得見無量壽佛及二菩薩，未來眾生，當云何觀無量壽佛及二菩薩？」",
        "from": "T12n0365_001:0342c20_22",
        "context_with_next_sentence": true
    },
    {
        "source_sentence": "佛告韋提希：「欲觀彼佛者，當起想念，於七寶地上作蓮花想，令其蓮花一一葉作百寶色。",
        "from": "T12n0365_001:0342c22_23",
        "context_with_next_sentence": true
    },
    {
        "source_sentence": "有八萬四千脈，猶如天畫；一一脈有八萬四千光，了了分明，皆令得見。",
        "from": "T12n0365_001:0342c24_24",
        "context_with_next_sentence": true
    },
    {
        "source_sentence": "華葉小者，縱廣二百五十由旬；如是蓮華有八萬四千大葉，一一葉間，有百億摩尼珠王以為映飾。",
        "from": "T12n0365_001:0342c26_25",
        "context_with_next_sentence": true
    },
    {
        "source_sentence": "一一摩尼珠放千光明，其光如蓋，七寶合成，遍覆地上。",
        "from": "T12n0365_001:0342c28_26",
        "context_with_next_sentence": true
    },
    {
        "source_sentence": "釋迦毘楞伽摩尼寶以為其臺；此蓮花臺，八萬金剛甄叔迦寶，梵摩尼寶，妙真珠網，以為交飾。",
        "from": "T12n0365_001:0343a01_27",
        "context_with_next_sentence": true
    },
    {
        "source_sentence": "於其臺上，自然而有四柱寶幢，一一寶幢如百千萬億須彌山；幢上寶縵如夜摩天宮，復有五百億微妙寶珠，以為映飾。",
        "from": "T12n0365_001:0343a03_28",
        "context_with_next_sentence": true
    },
    {
        "source_sentence": "一一寶珠有八萬四千光，一一光作八萬四千異種金色，一一金色遍其寶土，處處變化，各作異相；或為金剛臺，或作真珠網，或作雜花雲，於十方面隨意變現，施作佛事，是為花座想，名第七觀。」",
        "from": "T12n0365_001:0343a06_29",
        "context_with_next_sentence": true
    },
    {
        "source_sentence": "佛告阿難：「如此妙花，是本法藏比丘願力所成，若欲念彼佛者，當先作此妙花座想。",
        "from": "T12n0365_001:0343a11_0",
        "context_with_next_sentence": true
    },
    {
        "source_sentence": "作此想時不得雜觀；皆應一一觀之，一一葉，一一珠，一一光，一一臺，一一幢，皆令分明，如於鏡中自見面像。",
        "from": "T12n0365_001:0343a13_0",
        "context_with_next_sentence": true
    },
    {
        "source_sentence": "此想成者，滅除五百億劫生死之罪，必定當生極樂世界。",
        "from": "T12n0365_001:0343a15_1",
        "context_with_next_sentence": true
    },
    {
        "source_sentence": "作是觀者，名為正觀。",
        "from": "T12n0365_001:0343a16_2",
        "context_with_next_sentence": true
    },
    {
        "source_sentence": "若他觀者，名為邪觀。」",
        "from": "T12n0365_001:0343a17_3",
        "context_with_next_sentence": true
    },
    {
        "source_sentence": "佛告阿難及韋提希：「見此事已，次當想佛。",
        "from": "T12n0365_001:0343a18_0",
        "context_with_next_sentence": true
    },
    {
        "source_sentence": "所以者何？",
        "from": "T12n0365_001:0343a19_0",
        "context_with_next_sentence": true
    },
    {
        "source_sentence": "諸佛如來是法界身，遍入一切眾生心想中；是故汝等心想佛時，是心即是三十二相、八十隨形好。",
        "from": "T12n0365_001:0343a19_1",
        "context_with_next_sentence": true
    },
    {
        "source_sentence": "是心作佛，是心是佛。",
        "from": "T12n0365_001:0343a21_2",
        "context_with_next_sentence": true
    },
    {
        "source_sentence": "諸佛正遍知海，從心想生，是故應當一心繫念，諦觀彼佛、多陀阿伽度、阿羅呵、三藐三佛陀。",
        "from": "T12n0365_001:0343a22_0",
        "context_with_next_sentence": true
    },
    {
        "source_sentence": "想彼佛者，先當想像。",
        "from": "T12n0365_001:0343a24_1",
        "context_with_next_sentence": true
    },
    {
        "source_sentence": "閉目開目，見一寶像，如閻浮檀金色，坐彼華上。",
        "from": "T12n0365_001:0343a24_2",
        "context_with_next_sentence": true
    },
    {
        "source_sentence": "像既坐已，心眼得開，了了分明，見極樂國七寶莊嚴，寶地、寶池、寶樹行列，諸天寶縵彌覆樹上，眾寶羅網滿虛空中。",
        "from": "T12n0365_001:0343a25_3",
        "context_with_next_sentence": true
    },
    {
        "source_sentence": "見如此事，極令明了，如觀掌中。",
        "from": "T12n0365_001:0343a28_4",
        "context_with_next_sentence": true
    },
    {
        "source_sentence": "見此事已，復當更作一大蓮華在佛左邊，如前蓮華等無有異。",
        "from": "T12n0365_001:0343a29_5",
        "context_with_next_sentence": true
    },
    {
        "source_sentence": "復作一大蓮華在佛右邊，想一觀世音菩薩像坐左華座，亦放金光如前無異。",
        "from": "T12n0365_001:0343b01_6",
        "context_with_next_sentence": true
    },
    {
        "source_sentence": "想一大勢至菩薩像坐右華座。",
        "from": "T12n0365_001:0343b03_7",
        "context_with_next_sentence": true
    },
    {
        "source_sentence": "此想成時，佛菩薩像皆放妙光；其光金色，照諸寶樹。",
        "from": "T12n0365_001:0343b04_8",
        "context_with_next_sentence": true
    },
    {
        "source_sentence": "一一樹下亦有三蓮華，諸蓮華上各有一佛二菩薩像，遍滿彼國。",
        "from": "T12n0365_001:0343b05_9",
        "context_with_next_sentence": true
    },
    {
        "source_sentence": "此想成時，行者當聞水流、光明及諸寶樹、鳧鴈、鴛鴦皆說妙法。",
        "from": "T12n0365_001:0343b07_0",
        "context_with_next_sentence": true
    },
    {
        "source_sentence": "出定、入定恒聞妙法。",
        "from": "T12n0365_001:0343b08_1",
        "context_with_next_sentence": true
    },
    {
        "source_sentence": "行者所聞，出定之時憶持不捨，令與修多羅合。",
        "from": "T12n0365_001:0343b08_2",
        "context_with_next_sentence": true
    },
    {
        "source_sentence": "若不合者，名為妄想，若與合者，名為麁想見極樂世界。",
        "from": "T12n0365_001:0343b10_0",
        "context_with_next_sentence": true
    },
    {
        "source_sentence": "是為想像，名第八觀。",
        "from": "T12n0365_001:0343b11_1",
        "context_with_next_sentence": true
    },
    {
        "source_sentence": "作是觀者，除無量億劫生死之罪，於現身中得念佛三昧。",
        "from": "T12n0365_001:0343b11_2",
        "context_with_next_sentence": true
    },
    {
        "source_sentence": "作是觀者，名為正觀。",
        "from": "T12n0365_001:0343b13_3",
        "context_with_next_sentence": true
    },
    {
        "source_sentence": "若他觀者，名為邪觀。」",
        "from": "T12n0365_001:0343b13_4",
        "context_with_next_sentence": true
    },
    {
        "source_sentence": "佛告阿難及韋提希：「此想成已，次當更觀無量壽佛身相光明。",
        "from": "T12n0365_001:0343b15_0",
        "context_with_next_sentence": true
    },
    {
        "source_sentence": "阿難當知！",
        "from": "T12n0365_001:0343b16_1",
        "context_with_next_sentence": true
    },
    {
        "source_sentence": "無量壽佛身，如百千萬億夜摩天閻浮檀金色。",
        "from": "T12n0365_001:0343b16_2",
        "context_with_next_sentence": true
    },
    {
        "source_sentence": "佛身高六十萬億那由他恒河沙由旬；眉間白毫右旋宛轉，如五須彌山。",
        "from": "T12n0365_001:0343b17_3",
        "context_with_next_sentence": true
    },
    {
        "source_sentence": "佛眼清淨如四大海水，清白分明。",
        "from": "T12n0365_001:0343b19_4",
        "context_with_next_sentence": true
    },
    {
        "source_sentence": "身諸毛孔演出光明，如須彌山。",
        "from": "T12n0365_001:0343b20_5",
        "context_with_next_sentence": true
    },
    {
        "source_sentence": "彼佛圓光如百億三千大千世界；於圓光中，有百萬億那由他恒河沙化佛；一一化佛，亦有眾多無數化菩薩，以為侍者。",
        "from": "T12n0365_001:0343b21_0",
        "context_with_next_sentence": true
    },
    {
        "source_sentence": "無量壽佛有八萬四千相；一一相中，各有八萬四千隨形好；一一好中復有八萬四千光明；一一光明遍照十方世界，念佛眾生攝取不捨。",
        "from": "T12n0365_001:0343b23_1",
        "context_with_next_sentence": true
    },
    {
        "source_sentence": "其光相好及與化佛，不可具說；但當憶想令心明見。",
        "from": "T12n0365_001:0343b26_2",
        "context_with_next_sentence": true
    },
    {
        "source_sentence": "見此事者，即見十方一切諸佛，以見諸佛故名念佛三昧。",
        "from": "T12n0365_001:0343b28_3",
        "context_with_next_sentence": true
    },
    {
        "source_sentence": "作是觀者，名觀一切佛身，以觀佛身故亦見佛心。",
        "from": "T12n0365_001:0343b29_4",
        "context_with_next_sentence": true
    },
    {
        "source_sentence": "諸佛心者大慈悲是，以無緣慈攝諸眾生。",
        "from": "T12n0365_001:0343c01_5",
        "context_with_next_sentence": true
    },
    {
        "source_sentence": "作此觀者，捨身他世，生諸佛前，得無生忍。",
        "from": "T12n0365_001:0343c02_6",
        "context_with_next_sentence": true
    },
    {
        "source_sentence": "是故智者應當繫心諦觀無量壽佛。",
        "from": "T12n0365_001:0343c04_0",
        "context_with_next_sentence": true
    },
    {
        "source_sentence": "觀無量壽佛者，從一相好入，但觀眉間白毫，極令明了。",
        "from": "T12n0365_001:0343c04_1",
        "context_with_next_sentence": true
    },
    {
        "source_sentence": "見眉間白毫相者，八萬四千相好自然當見。",
        "from": "T12n0365_001:0343c06_2",
        "context_with_next_sentence": true
    },
    {
        "source_sentence": "見無量壽佛者，即見十方無量諸佛；得見無量諸佛故，諸佛現前受記。",
        "from": "T12n0365_001:0343c07_3",
        "context_with_next_sentence": true
    },
    {
        "source_sentence": "是為遍觀一切色想，名第九觀。",
        "from": "T12n0365_001:0343c08_4",
        "context_with_next_sentence": true
    },
    {
        "source_sentence": "作是觀者，名為正觀。",
        "from": "T12n0365_001:0343c09_5",
        "context_with_next_sentence": true
    },
    {
        "source_sentence": "若他觀者，名為邪觀。」",
        "from": "T12n0365_001:0343c10_6",
        "context_with_next_sentence": true
    },
    {
        "source_sentence": "佛告阿難及韋提希：「見無量壽佛了了分明已，次亦應觀觀世音菩薩。",
        "from": "T12n0365_001:0343c11_0",
        "context_with_next_sentence": true
    },
    {
        "source_sentence": "此菩薩身長八十億那由他恒河沙由旬，身紫金色，頂有肉髻，項有圓光，面各百千由旬。",
        "from": "T12n0365_001:0343c12_1",
        "context_with_next_sentence": true
    },
    {
        "source_sentence": "其圓光中有五百化佛，如釋迦牟尼。",
        "from": "T12n0365_001:0343c14_2",
        "context_with_next_sentence": true
    },
    {
        "source_sentence": "一一化佛，有五百菩薩，無量諸天，以為侍者。",
        "from": "T12n0365_001:0343c15_3",
        "context_with_next_sentence": true
    },
    {
        "source_sentence": "舉身光中五道眾生，一切色相皆於中現。",
        "from": "T12n0365_001:0343c16_4",
        "context_with_next_sentence": true
    },
    {
        "source_sentence": "頂上毘楞伽摩尼妙寶，以為天冠。",
        "from": "T12n0365_001:0343c17_5",
        "context_with_next_sentence": true
    },
    {
        "source_sentence": "其天冠中有一立化佛，高二十五由旬。",
        "from": "T12n0365_001:0343c18_6",
        "context_with_next_sentence": true
    },
    {
        "source_sentence": "觀世音菩薩面如閻浮檀金色；眉間毫相備七寶色，流出八萬四千種光明；一一光明，有無量無數百千化佛；一一化佛，無數化菩薩以為侍者，變現自在滿十方界。",
        "from": "T12n0365_001:0343c19_7",
        "context_with_next_sentence": true
    },
    {
        "source_sentence": "臂如紅蓮花色，有八十億微妙光明，以為瓔珞；其瓔珞中，普現一切諸莊嚴事。",
        "from": "T12n0365_001:0343c23_8",
        "context_with_next_sentence": true
    },
    {
        "source_sentence": "手掌作五百億雜蓮華色；手十指端，一一指端有八萬四千畫，猶如印文。",
        "from": "T12n0365_001:0344a02_9",
        "context_with_next_sentence": true
    },
    {
        "source_sentence": "一一畫有八萬四千色；一一色有八萬四千光，其光柔軟普照一切，以此寶手接引眾生。",
        "from": "T12n0365_001:0344a03_10",
        "context_with_next_sentence": true
    },
    {
        "source_sentence": "舉足時，足下有千輻輪相，自然化成五百億光明臺。",
        "from": "T12n0365_001:0344a05_11",
        "context_with_next_sentence": true
    },
    {
        "source_sentence": "下足時，有金剛摩尼花，布散一切莫不彌滿。",
        "from": "T12n0365_001:0344a07_12",
        "context_with_next_sentence": true
    },
    {
        "source_sentence": "其餘身相，眾好具足，如佛無異，唯頂上肉髻及無見頂相，不及世尊。",
        "from": "T12n0365_001:0344a08_13",
        "context_with_next_sentence": true
    },
    {
        "source_sentence": "是為觀觀世音菩薩真實色身相，名第十觀。」",
        "from": "T12n0365_001:0344a09_14",
        "context_with_next_sentence": true
    },
    {
        "source_sentence": "佛告阿難：「若欲觀觀世音菩薩當作是觀。",
        "from": "T12n0365_001:0344a11_0",
        "context_with_next_sentence": true
    },
    {
        "source_sentence": "作是觀者不遇諸禍，淨除業障，除無數劫生死之罪。",
        "from": "T12n0365_001:0344a12_1",
        "context_with_next_sentence": true
    },
    {
        "source_sentence": "如此菩薩，但聞其名，獲無量福，何況諦觀！",
        "from": "T12n0365_001:0344a13_2",
        "context_with_next_sentence": true
    },
    {
        "source_sentence": "若有欲觀觀世音菩薩者，當先觀頂上肉髻，次觀天冠。",
        "from": "T12n0365_001:0344a14_3",
        "context_with_next_sentence": true
    },
    {
        "source_sentence": "其餘眾相亦次第觀之，悉令明了，如觀掌中。",
        "from": "T12n0365_001:0344a15_4",
        "context_with_next_sentence": true
    },
    {
        "source_sentence": "作是觀者，名為正觀。",
        "from": "T12n0365_001:0344a16_5",
        "context_with_next_sentence": true
    },
    {
        "source_sentence": "若他觀者，名為邪觀。」",
        "from": "T12n0365_001:0344a17_6",
        "context_with_next_sentence": true
    },
    {
        "source_sentence": "佛告阿難及韋提希：「次觀大勢至菩薩。",
        "from": "T12n0365_001:0344a18_0",
        "context_with_next_sentence": true
    },
    {
        "source_sentence": "此菩薩身量大小亦如觀世音，圓光面各二百二十五由旬，照二百五十由旬。",
        "from": "T12n0365_001:0344a19_0",
        "context_with_next_sentence": true
    },
    {
        "source_sentence": "舉身光明照十方國，作紫金色。",
        "from": "T12n0365_001:0344a20_1",
        "context_with_next_sentence": true
    },
    {
        "source_sentence": "有緣眾生皆悉得見。",
        "from": "T12n0365_001:0344a21_2",
        "context_with_next_sentence": true
    },
    {
        "source_sentence": "但見此菩薩一毛孔光，即見十方無量諸佛淨妙光明，是故號此菩薩名無邊光。",
        "from": "T12n0365_001:0344a22_3",
        "context_with_next_sentence": true
    },
    {
        "source_sentence": "以智慧光普照一切，令離三塗，得無上力，是故號此菩薩名大勢至。",
        "from": "T12n0365_001:0344a24_0",
        "context_with_next_sentence": true
    },
    {
        "source_sentence": "此菩薩天冠有五百寶蓮華；一一寶華有五百寶臺。",
        "from": "T12n0365_001:0344a25_1",
        "context_with_next_sentence": true
    },
    {
        "source_sentence": "一一臺中，十方諸佛淨妙國土廣長之相，皆於中現。",
        "from": "T12n0365_001:0344a26_2",
        "context_with_next_sentence": true
    },
    {
        "source_sentence": "頂上肉髻如鉢頭摩花。",
        "from": "T12n0365_001:0344a28_3",
        "context_with_next_sentence": true
    },
    {
        "source_sentence": "於肉髻上有一寶瓶，盛諸光明，普現佛事。",
        "from": "T12n0365_001:0344a28_4",
        "context_with_next_sentence": true
    },
    {
        "source_sentence": "餘諸身相如觀世音，等無有異。",
        "from": "T12n0365_001:0344a29_5",
        "context_with_next_sentence": true
    },
    {
        "source_sentence": "此菩薩行時，十方世界一切震動，當地動處各有五百億寶花。",
        "from": "T12n0365_001:0344b01_6",
        "context_with_next_sentence": true
    },
    {
        "source_sentence": "一一寶花莊嚴高顯，如極樂世界。",
        "from": "T12n0365_001:0344b02_7",
        "context_with_next_sentence": true
    },
    {
        "source_sentence": "此菩薩坐時，七寶國土一時動搖。",
        "from": "T12n0365_001:0344b03_8",
        "context_with_next_sentence": true
    },
    {
        "source_sentence": "從下方金光佛剎，乃至上方光明王佛剎，於其中間無量塵數分身無量壽佛，分身觀世音、大勢至，皆悉雲集極樂國土，側塞空中坐蓮華座，演說妙法，度苦眾生。",
        "from": "T12n0365_001:0344b04_9",
        "context_with_next_sentence": true
    },
    {
        "source_sentence": "作此觀者，名為觀見大勢至菩薩；是為觀大勢至色身相。",
        "from": "T12n0365_001:0344b08_10",
        "context_with_next_sentence": true
    },
    {
        "source_sentence": "觀此菩薩者名第十一觀，除無數劫阿僧祇生死之罪；作是觀者不處胞胎，常遊諸佛淨妙國土。",
        "from": "T12n0365_001:0344b09_11",
        "context_with_next_sentence": true
    },
    {
        "source_sentence": "此觀成已，名為具足觀觀世音及大勢至。",
        "from": "T12n0365_001:0344b12_12",
        "context_with_next_sentence": true
    },
    {
        "source_sentence": "作是觀者，名為正觀。",
        "from": "T12n0365_001:0344b13_13",
        "context_with_next_sentence": true
    },
    {
        "source_sentence": "若他觀者，名為邪觀。」",
        "from": "T12n0365_001:0344b13_14",
        "context_with_next_sentence": true
    },
    {
        "source_sentence": "佛告阿難及韋提希：「見此事時當起想作心，自見生於西方極樂世界，於蓮華中結跏趺坐，作蓮華合想，作蓮華開想。",
        "from": "T12n0365_001:0344b14_15",
        "context_with_next_sentence": true
    },
    {
        "source_sentence": "蓮華開時，有五百色光來照身想；眼目開想，見佛菩薩滿虛空中，水鳥、樹林及與諸佛，所出音聲，皆演妙法，與十二部經合。",
        "from": "T12n0365_001:0344b17_0",
        "context_with_next_sentence": true
    },
    {
        "source_sentence": "若出定時憶持不失。",
        "from": "T12n0365_001:0344b19_1",
        "context_with_next_sentence": true
    },
    {
        "source_sentence": "見此事已，名見無量壽佛極樂世界。",
        "from": "T12n0365_001:0344b20_2",
        "context_with_next_sentence": true
    },
    {
        "source_sentence": "是為普觀想，名第十二觀。",
        "from": "T12n0365_001:0344b21_3",
        "context_with_next_sentence": true
    },
    {
        "source_sentence": "無量壽佛化身無數，與觀世音及大勢至，常來至此行人之所。",
        "from": "T12n0365_001:0344b21_4",
        "context_with_next_sentence": true
    },
    {
        "source_sentence": "作是觀者，名為正觀。",
        "from": "T12n0365_001:0344b23_5",
        "context_with_next_sentence": true
    },
    {
        "source_sentence": "若他觀者，名為邪觀。」",
        "from": "T12n0365_001:0344b24_0",
        "context_with_next_sentence": true
    },
    {
        "source_sentence": "佛告阿難及韋提希：「若欲至心生西方者，先當觀於一丈六像在池水上。",
        "from": "T12n0365_001:0344b25_0",
        "context_with_next_sentence": true
    },
    {
        "source_sentence": "如先所說，無量壽佛身量無邊，非是凡夫心力所及。",
        "from": "T12n0365_001:0344b26_1",
        "context_with_next_sentence": true
    },
    {
        "source_sentence": "然彼如來宿願力故，有憶想者必得成就。",
        "from": "T12n0365_001:0344b27_2",
        "context_with_next_sentence": true
    },
    {
        "source_sentence": "但想佛像得無量福，況復觀佛具足身相！",
        "from": "T12n0365_001:0344b28_3",
        "context_with_next_sentence": true
    },
    {
        "source_sentence": "阿彌陀佛神通如意，於十方國變現自在。",
        "from": "T12n0365_001:0344c01_0",
        "context_with_next_sentence": true
    },
    {
        "source_sentence": "或現大身滿虛空中；或現小身丈六八尺。",
        "from": "T12n0365_001:0344c01_1",
        "context_with_next_sentence": true
    },
    {
        "source_sentence": "所現之形皆真金色，圓光化佛及寶蓮花，如上所說。",
        "from": "T12n0365_001:0344c02_2",
        "context_with_next_sentence": true
    },
    {
        "source_sentence": "觀世音菩薩及大勢至，於一切處身同眾生，但觀首相，知是觀世音，知是大勢至，此二菩薩助阿彌陀佛，普化一切。",
        "from": "T12n0365_001:0344c04_3",
        "context_with_next_sentence": true
    },
    {
        "source_sentence": "是為雜想觀，名第十三觀。",
        "from": "T12n0365_001:0344c06_4",
        "context_with_next_sentence": true
    },
    {
        "source_sentence": "作是觀者，名為正觀。",
        "from": "T12n0365_001:0344c07_5",
        "context_with_next_sentence": true
    },
    {
        "source_sentence": "若他觀者，名為邪觀。」",
        "from": "T12n0365_001:0344c08_6",
        "context_with_next_sentence": true
    },
    {
        "source_sentence": "佛告阿難及韋提希：「凡生西方有九品人。",
        "from": "T12n0365_001:0344c09_0",
        "context_with_next_sentence": true
    },
    {
        "source_sentence": "上品上生者，若有眾生願生彼國者，發三種心，即便往生。",
        "from": "T12n0365_001:0344c10_1",
        "context_with_next_sentence": true
    },
    {
        "source_sentence": "何等為三？",
        "from": "T12n0365_001:0344c11_2",
        "context_with_next_sentence": true
    },
    {
        "source_sentence": "一者、至誠心。",
        "from": "T12n0365_001:0344c11_3",
        "context_with_next_sentence": true
    },
    {
        "source_sentence": "二者、深心。",
        "from": "T12n0365_001:0344c12_4",
        "context_with_next_sentence": true
    },
    {
        "source_sentence": "三者、迴向發願心。",
        "from": "T12n0365_001:0344c12_5",
        "context_with_next_sentence": true
    },
    {
        "source_sentence": "具三心者必生彼國。",
        "from": "T12n0365_001:0344c12_6",
        "context_with_next_sentence": true
    },
    {
        "source_sentence": "復有三種眾生，當得往生。",
        "from": "T12n0365_001:0344c13_7",
        "context_with_next_sentence": true
    },
    {
        "source_sentence": "何等為三？",
        "from": "T12n0365_001:0344c13_8",
        "context_with_next_sentence": true
    },
    {
        "source_sentence": "一者、慈心不殺，具諸戒行。",
        "from": "T12n0365_001:0344c14_9",
        "context_with_next_sentence": true
    },
    {
        "source_sentence": "二者、讀誦大乘方等經典。",
        "from": "T12n0365_001:0344c14_10",
        "context_with_next_sentence": true
    },
    {
        "source_sentence": "三者、修行六念，迴向發願生彼佛國。",
        "from": "T12n0365_001:0344c15_11",
        "context_with_next_sentence": true
    },
    {
        "source_sentence": "具此功德，一日乃至七日，即得往生。",
        "from": "T12n0365_001:0344c16_12",
        "context_with_next_sentence": true
    },
    {
        "source_sentence": "生彼國時，此人精進勇猛故，阿彌陀如來與觀世音及大勢至，無數化佛，百千比丘，聲聞大眾，無量諸天，七寶宮殿，觀世音菩薩執金剛臺，與大勢至菩薩至行者前。",
        "from": "T12n0365_001:0344c17_13",
        "context_with_next_sentence": true
    },
    {
        "source_sentence": "阿彌陀佛放大光明，照行者身，與諸菩薩授手迎接。",
        "from": "T12n0365_001:0344c20_14",
        "context_with_next_sentence": true
    },
    {
        "source_sentence": "觀世音、大勢至與無數菩薩，讚歎行者，勸進其心。",
        "from": "T12n0365_001:0344c22_15",
        "context_with_next_sentence": true
    },
    {
        "source_sentence": "行者見已，歡喜踊躍。",
        "from": "T12n0365_001:0344c23_16",
        "context_with_next_sentence": true
    },
    {
        "source_sentence": "自見其身乘金剛臺，隨從佛後，如彈指頃，往生彼國。",
        "from": "T12n0365_001:0344c23_17",
        "context_with_next_sentence": true
    },
    {
        "source_sentence": "生彼國已，見佛色身眾相具足，見諸菩薩色相具足。",
        "from": "T12n0365_001:0344c25_18",
        "context_with_next_sentence": true
    },
    {
        "source_sentence": "光明寶林，演說妙法。",
        "from": "T12n0365_001:0345a01_19",
        "context_with_next_sentence": true
    },
    {
        "source_sentence": "聞已即悟無生法忍。",
        "from": "T12n0365_001:0345a01_20",
        "context_with_next_sentence": true
    },
    {
        "source_sentence": "經須臾間歷事諸佛，遍十方界，於諸佛前次第受記。",
        "from": "T12n0365_001:0345a02_21",
        "context_with_next_sentence": true
    },
    {
        "source_sentence": "還至本國，得無量百千陀羅尼門，是名上品上生者。",
        "from": "T12n0365_001:0345a03_22",
        "context_with_next_sentence": true
    },
    {
        "source_sentence": "「上品中生者，不必受持讀誦方等經典。",
        "from": "T12n0365_001:0345a04_23",
        "context_with_next_sentence": true
    },
    {
        "source_sentence": "善解義趣，於第一義心不驚動，深信因果，不謗大乘；以此功德，迴向願求生極樂國。",
        "from": "T12n0365_001:0345a05_24",
        "context_with_next_sentence": true
    },
    {
        "source_sentence": "行此行者命欲終時，阿彌陀佛與觀世音及大勢至，無量大眾，眷屬圍繞，持紫金臺至行者前，讚言：『法子！",
        "from": "T12n0365_001:0345a07_25",
        "context_with_next_sentence": true
    },
    {
        "source_sentence": "汝行大乘，解第一義，是故我今來迎接汝。』",
        "from": "T12n0365_001:0345a10_26",
        "context_with_next_sentence": true
    },
    {
        "source_sentence": "與千化佛一時授手。",
        "from": "T12n0365_001:0345a11_27",
        "context_with_next_sentence": true
    },
    {
        "source_sentence": "行者自見坐紫金臺，合掌叉手，讚歎諸佛，如一念頃，即生彼國七寶池中。",
        "from": "T12n0365_001:0345a11_28",
        "context_with_next_sentence": true
    },
    {
        "source_sentence": "此紫金臺如大寶花，經宿即開。",
        "from": "T12n0365_001:0345a13_29",
        "context_with_next_sentence": true
    },
    {
        "source_sentence": "行者身作紫磨金色，足下亦有七寶蓮華。",
        "from": "T12n0365_001:0345a14_30",
        "context_with_next_sentence": true
    },
    {
        "source_sentence": "佛及菩薩俱放光明，照行者身，目即開明。",
        "from": "T12n0365_001:0345a15_31",
        "context_with_next_sentence": true
    },
    {
        "source_sentence": "因前宿習，普聞眾聲，純說甚深第一義諦。",
        "from": "T12n0365_001:0345a16_32",
        "context_with_next_sentence": true
    },
    {
        "source_sentence": "即下金臺，禮佛合掌讚歎世尊。",
        "from": "T12n0365_001:0345a17_33",
        "context_with_next_sentence": true
    },
    {
        "source_sentence": "經於七日，應時即於阿耨多羅三藐三菩提，得不退轉。",
        "from": "T12n0365_001:0345a18_34",
        "context_with_next_sentence": true
    },
    {
        "source_sentence": "應時即能飛至十方，歷事諸佛，於諸佛所修諸三昧。",
        "from": "T12n0365_001:0345a19_35",
        "context_with_next_sentence": true
    },
    {
        "source_sentence": "經一小劫得無生法忍，現前受記，是名上品中生者。",
        "from": "T12n0365_001:0345a20_36",
        "context_with_next_sentence": true
    },
    {
        "source_sentence": "「上品下生者，亦信因果，不謗大乘，但發無上道心，以此功德，迴向願求生極樂國。",
        "from": "T12n0365_001:0345a22_37",
        "context_with_next_sentence": true
    },
    {
        "source_sentence": "彼行者命欲終時，阿彌陀佛及觀世音并大勢至，與諸眷屬持金蓮華，化作五百化佛，來迎此人。",
        "from": "T12n0365_001:0345a24_0",
        "context_with_next_sentence": true
    },
    {
        "source_sentence": "五百化佛一時授手，讚言：『法子！",
        "from": "T12n0365_001:0345a26_1",
        "context_with_next_sentence": true
    },
    {
        "source_sentence": "汝今清淨，發無上道心，我來迎汝。』",
        "from": "T12n0365_001:0345a27_2",
        "context_with_next_sentence": true
    },
    {
        "source_sentence": "見此事時，即自見身坐金蓮花。",
        "from": "T12n0365_001:0345a27_3",
        "context_with_next_sentence": true
    },
    {
        "source_sentence": "坐已華合，隨世尊後，即得往生七寶池中。",
        "from": "T12n0365_001:0345a28_4",
        "context_with_next_sentence": true
    },
    {
        "source_sentence": "一日一夜蓮花乃開，七日之中乃得見佛。",
        "from": "T12n0365_001:0345a29_5",
        "context_with_next_sentence": true
    },
    {
        "source_sentence": "雖見佛身，於眾相好心不明了，於三七日後乃了了見。",
        "from": "T12n0365_001:0345b01_6",
        "context_with_next_sentence": true
    },
    {
        "source_sentence": "聞眾音聲，皆演妙法。",
        "from": "T12n0365_001:0345b03_0",
        "context_with_next_sentence": true
    },
    {
        "source_sentence": "遊歷十方，供養諸佛。",
        "from": "T12n0365_001:0345b03_1",
        "context_with_next_sentence": true
    },
    {
        "source_sentence": "於諸佛前聞甚深法，經三小劫得百法明門，住歡喜地。",
        "from": "T12n0365_001:0345b04_0",
        "context_with_next_sentence": true
    },
    {
        "source_sentence": "是名上品下生者。",
        "from": "T12n0365_001:0345b05_1",
        "context_with_next_sentence": true
    },
    {
        "source_sentence": "是名上輩生想，名第十四觀。",
        "from": "T12n0365_001:0345b05_2",
        "context_with_next_sentence": true
    },
    {
        "source_sentence": "作是觀者，名為正觀。",
        "from": "T12n0365_001:0345b06_3",
        "context_with_next_sentence": true
    },
    {
        "source_sentence": "若他觀者，名為邪觀。」",
        "from": "T12n0365_001:0345b07_0",
        "context_with_next_sentence": true
    },
    {
        "source_sentence": "佛告阿難及韋提希：「中品上生者，若有眾生受持五戒，持八戒齋，修行諸戒，不造五逆，無眾過惡；以此善根，迴向願求生於西方極樂世界。",
        "from": "T12n0365_001:0345b08_0",
        "context_with_next_sentence": true
    },
    {
        "source_sentence": "行者臨命終時，阿彌陀佛與諸比丘，眷屬圍繞，放金色光至其人所，演說苦、空、無常、無我，讚歎出家得離眾苦。",
        "from": "T12n0365_001:0345b11_1",
        "context_with_next_sentence": true
    },
    {
        "source_sentence": "行者見已，心大歡喜。",
        "from": "T12n0365_001:0345b14_2",
        "context_with_next_sentence": true
    },
    {
        "source_sentence": "自見己身坐蓮花臺，長跪合掌為佛作禮。",
        "from": "T12n0365_001:0345b14_3",
        "context_with_next_sentence": true
    },
    {
        "source_sentence": "未舉頭頃即得往生極樂世界，蓮花尋開。",
        "from": "T12n0365_001:0345b15_4",
        "context_with_next_sentence": true
    },
    {
        "source_sentence": "當華敷時，聞眾音聲讚歎四諦，應時即得阿羅漢道，三明、六通、具八解脫；是名中品上生者。",
        "from": "T12n0365_001:0345b16_5",
        "context_with_next_sentence": true
    },
    {
        "source_sentence": "「中品中生者，若有眾生，若一日一夜持八戒齋，若一日一夜持沙彌戒，若一日一夜持具足戒，威儀無缺。",
        "from": "T12n0365_001:0345b18_6",
        "context_with_next_sentence": true
    },
    {
        "source_sentence": "以此功德，迴向願求生極樂國。",
        "from": "T12n0365_001:0345b21_7",
        "context_with_next_sentence": true
    },
    {
        "source_sentence": "戒香薰修，如此行者命欲終時，見阿彌陀佛與諸眷屬放金色光，持七寶蓮花至行者前，行者自聞空中有聲，讚言：『善男子！",
        "from": "T12n0365_001:0345b21_8",
        "context_with_next_sentence": true
    },
    {
        "source_sentence": "如汝善人，隨順三世諸佛教故，我來迎汝。』",
        "from": "T12n0365_001:0345b24_9",
        "context_with_next_sentence": true
    },
    {
        "source_sentence": "行者自見坐蓮花上，蓮花即合，生於西方極樂世界。",
        "from": "T12n0365_001:0345b25_10",
        "context_with_next_sentence": true
    },
    {
        "source_sentence": "在寶池中，經於七日蓮花乃敷。",
        "from": "T12n0365_001:0345b27_11",
        "context_with_next_sentence": true
    },
    {
        "source_sentence": "花既敷已，開目合掌，讚歎世尊。",
        "from": "T12n0365_001:0345b27_12",
        "context_with_next_sentence": true
    },
    {
        "source_sentence": "聞法歡喜，得須陀洹，經半劫已成阿羅漢；是名中品中生者。",
        "from": "T12n0365_001:0345b28_13",
        "context_with_next_sentence": true
    },
    {
        "source_sentence": "「中品下生者，若有善男子、善女人，孝養父母，行世仁義，此人命欲終時，遇善知識為其廣說阿彌陀佛國土樂事，亦說法藏比丘四十八大願。",
        "from": "T12n0365_001:0345c01_14",
        "context_with_next_sentence": true
    },
    {
        "source_sentence": "聞此事已，尋即命終。",
        "from": "T12n0365_001:0345c04_15",
        "context_with_next_sentence": true
    },
    {
        "source_sentence": "譬如壯士屈伸臂頃，即生西方極樂世界。",
        "from": "T12n0365_001:0345c04_16",
        "context_with_next_sentence": true
    },
    {
        "source_sentence": "生經七日，遇觀世音及大勢至，聞法歡喜得須陀洹。",
        "from": "T12n0365_001:0345c05_17",
        "context_with_next_sentence": true
    },
    {
        "source_sentence": "過一小劫，成阿羅漢。",
        "from": "T12n0365_001:0345c07_18",
        "context_with_next_sentence": true
    },
    {
        "source_sentence": "是名中品下生者。",
        "from": "T12n0365_001:0345c07_19",
        "context_with_next_sentence": true
    },
    {
        "source_sentence": "是名中輩生想，名第十五觀。",
        "from": "T12n0365_001:0345c08_20",
        "context_with_next_sentence": true
    },
    {
        "source_sentence": "作是觀者，名為正觀。",
        "from": "T12n0365_001:0345c08_21",
        "context_with_next_sentence": true
    },
    {
        "source_sentence": "若他觀者，名為邪觀。」",
        "from": "T12n0365_001:0345c09_22",
        "context_with_next_sentence": true
    },
    {
        "source_sentence": "佛告阿難及韋提希：「下品上生者，或有眾生作眾惡業，雖不誹謗方等經典，如此愚人，多造惡法，無有慚愧，命欲終時遇善知識，為讚大乘十二部經首題名字。",
        "from": "T12n0365_001:0345c10_0",
        "context_with_next_sentence": true
    },
    {
        "source_sentence": "以聞如是諸經名故，除却千劫極重惡業。",
        "from": "T12n0365_001:0345c13_1",
        "context_with_next_sentence": true
    },
    {
        "source_sentence": "智者復教合掌叉手，稱南無阿彌陀佛。",
        "from": "T12n0365_001:0345c14_2",
        "context_with_next_sentence": true
    },
    {
        "source_sentence": "稱佛名故，除五十億劫生死之罪。",
        "from": "T12n0365_001:0345c15_3",
        "context_with_next_sentence": true
    },
    {
        "source_sentence": "爾時彼佛，即遣化佛，化觀世音，化大勢至，至行者前，讚言：『善哉！",
        "from": "T12n0365_001:0345c16_4",
        "context_with_next_sentence": true
    },
    {
        "source_sentence": "善男子！",
        "from": "T12n0365_001:0345c18_5",
        "context_with_next_sentence": true
    },
    {
        "source_sentence": "汝稱佛名故諸罪消滅，我來迎汝。』",
        "from": "T12n0365_001:0345c18_6",
        "context_with_next_sentence": true
    },
    {
        "source_sentence": "作是語已，行者即見化佛光明，遍滿其室，見已歡喜，即便命終。",
        "from": "T12n0365_001:0345c19_7",
        "context_with_next_sentence": true
    },
    {
        "source_sentence": "乘寶蓮花，隨化佛後，生寶池中，經七七日蓮花乃敷。",
        "from": "T12n0365_001:0345c20_8",
        "context_with_next_sentence": true
    },
    {
        "source_sentence": "當花敷時，大悲觀世音菩薩，及大勢至菩薩，放大光明，住其人前，為說甚深十二部經。",
        "from": "T12n0365_001:0345c21_9",
        "context_with_next_sentence": true
    },
    {
        "source_sentence": "聞已信解，發無上道心。",
        "from": "T12n0365_001:0345c23_10",
        "context_with_next_sentence": true
    },
    {
        "source_sentence": "經十小劫，具百法明門，得入初地；是名下品上生者；得聞佛名、法名及聞僧名，聞三寶名即得往生。」",
        "from": "T12n0365_001:0345c24_11",
        "context_with_next_sentence": true
    },
    {
        "source_sentence": "佛告阿難及韋提希：「下品中生者，或有眾生，毀犯五戒、八戒及具足戒，如此愚人，偷僧祇物，盜現前僧物，不淨說法，無有慚愧，以諸惡法而自莊嚴。",
        "from": "T12n0365_001:0345c26_12",
        "context_with_next_sentence": true
    },
    {
        "source_sentence": "如此罪人，以惡業故應墮地獄。",
        "from": "T12n0365_001:0346a01_13",
        "context_with_next_sentence": true
    },
    {
        "source_sentence": "命欲終時，地獄眾火一時俱至，遇善知識以大慈悲，即為讚說阿彌陀佛十力威德，廣讚彼佛光明神力，亦讚戒、定、慧、解脫、解脫知見。",
        "from": "T12n0365_001:0346a02_14",
        "context_with_next_sentence": true
    },
    {
        "source_sentence": "此人聞已，除八十億劫生死之罪。",
        "from": "T12n0365_001:0346a05_15",
        "context_with_next_sentence": true
    },
    {
        "source_sentence": "地獄猛火化為涼風，吹諸天華。",
        "from": "T12n0365_001:0346a06_16",
        "context_with_next_sentence": true
    },
    {
        "source_sentence": "華上皆有化佛菩薩，迎接此人。",
        "from": "T12n0365_001:0346a06_17",
        "context_with_next_sentence": true
    },
    {
        "source_sentence": "如一念頃，即得往生七寶池中蓮花之內，經於六劫，蓮花乃敷。",
        "from": "T12n0365_001:0346a07_18",
        "context_with_next_sentence": true
    },
    {
        "source_sentence": "當華敷時，觀世音、大勢至，以梵音聲安慰彼人，為說大乘甚深經典。",
        "from": "T12n0365_001:0346a09_19",
        "context_with_next_sentence": true
    },
    {
        "source_sentence": "聞此法已，應時即發無上道心。",
        "from": "T12n0365_001:0346a10_20",
        "context_with_next_sentence": true
    },
    {
        "source_sentence": "是名下品中生者。」",
        "from": "T12n0365_001:0346a11_21",
        "context_with_next_sentence": true
    },
    {
        "source_sentence": "佛告阿難及韋提希：「下品下生者，或有眾生作不善業，五逆、十惡，具諸不善。",
        "from": "T12n0365_001:0346a12_0",
        "context_with_next_sentence": true
    },
    {
        "source_sentence": "如此愚人以惡業故，應墮惡道，經歷多劫，受苦無窮。",
        "from": "T12n0365_001:0346a13_1",
        "context_with_next_sentence": true
    },
    {
        "source_sentence": "如此愚人臨命終時，遇善知識，種種安慰，為說妙法，教令念佛，彼人苦逼不遑念佛。",
        "from": "T12n0365_001:0346a15_2",
        "context_with_next_sentence": true
    },
    {
        "source_sentence": "善友告言：『汝若不能念彼佛者，應稱歸命無量壽佛。』",
        "from": "T12n0365_001:0346a17_3",
        "context_with_next_sentence": true
    },
    {
        "source_sentence": "如是至心令聲不絕，具足十念，稱南無阿彌陀佛。",
        "from": "T12n0365_001:0346a18_4",
        "context_with_next_sentence": true
    },
    {
        "source_sentence": "稱佛名故，於念念中，除八十億劫生死之罪。",
        "from": "T12n0365_001:0346a19_5",
        "context_with_next_sentence": true
    },
    {
        "source_sentence": "命終之時見金蓮花，猶如日輪，住其人前，如一念頃，即得往生極樂世界。",
        "from": "T12n0365_001:0346a20_6",
        "context_with_next_sentence": true
    },
    {
        "source_sentence": "於蓮花中滿十二大劫，蓮花方開。",
        "from": "T12n0365_001:0346a22_7",
        "context_with_next_sentence": true
    },
    {
        "source_sentence": "當花敷時，觀世音、大勢至以大悲音聲，即為其人廣說實相，除滅罪法。",
        "from": "T12n0365_001:0346a23_8",
        "context_with_next_sentence": true
    },
    {
        "source_sentence": "聞已歡喜，應時即發菩提之心；是名下品下生者。",
        "from": "T12n0365_001:0346a25_9",
        "context_with_next_sentence": true
    },
    {
        "source_sentence": "是名下輩生想，名第十六觀。」",
        "from": "T12n0365_001:0346a26_10",
        "context_with_next_sentence": true
    },
    {
        "source_sentence": "爾時世尊說是語時，韋提希與五百侍女，聞佛所說，應時即見極樂世界廣長之相，得見佛身及二菩薩。",
        "from": "T12n0365_001:0346a27_0",
        "context_with_next_sentence": true
    },
    {
        "source_sentence": "心生歡喜，歎未曾有，豁然大悟，得無生忍。",
        "from": "T12n0365_001:0346a29_1",
        "context_with_next_sentence": true
    },
    {
        "source_sentence": "五百侍女發阿耨多羅三藐三菩提心，願生彼國。",
        "from": "T12n0365_001:0346b01_2",
        "context_with_next_sentence": true
    },
    {
        "source_sentence": "世尊悉記，皆當往生，生彼國已，獲得諸佛現前三昧。",
        "from": "T12n0365_001:0346b02_3",
        "context_with_next_sentence": true
    },
    {
        "source_sentence": "無量諸天，發無上道心。",
        "from": "T12n0365_001:0346b04_0",
        "context_with_next_sentence": true
    },
    {
        "source_sentence": "爾時阿難，即從座起，前白佛言：「世尊！",
        "from": "T12n0365_001:0346b05_0",
        "context_with_next_sentence": true
    },
    {
        "source_sentence": "當何名此經？",
        "from": "T12n0365_001:0346b05_1",
        "context_with_next_sentence": true
    },
    {
        "source_sentence": "此法之要，當云何受持？」",
        "from": "T12n0365_001:0346b06_2",
        "context_with_next_sentence": true
    },
    {
        "source_sentence": "佛告阿難：「此經名『觀極樂國土無量壽佛觀世音菩薩大勢至菩薩』，亦名『淨除業障生諸佛前』。",
        "from": "T12n0365_001:0346b06_3",
        "context_with_next_sentence": true
    },
    {
        "source_sentence": "汝當受持，無令忘失！",
        "from": "T12n0365_001:0346b08_4",
        "context_with_next_sentence": true
    },
    {
        "source_sentence": "行此三昧者，現身得見無量壽佛及二大士。",
        "from": "T12n0365_001:0346b09_5",
        "context_with_next_sentence": true
    },
    {
        "source_sentence": "若善男子及善女人，但聞佛名、二菩薩名，除無量劫生死之罪，何況憶念！",
        "from": "T12n0365_001:0346b10_6",
        "context_with_next_sentence": true
    },
    {
        "source_sentence": "若念佛者，當知此人即是人中芬陀利花，觀世音菩薩、大勢至菩薩為其勝友，當坐道場，生諸佛家。」",
        "from": "T12n0365_001:0346b12_7",
        "context_with_next_sentence": true
    },
    {
        "source_sentence": "佛告阿難：「汝好持是語。",
        "from": "T12n0365_001:0346b15_0",
        "context_with_next_sentence": true
    },
    {
        "source_sentence": "持是語者，即是持無量壽佛名。」",
        "from": "T12n0365_001:0346b15_1",
        "context_with_next_sentence": true
    },
    {
        "source_sentence": "佛說此語時，尊者目連、尊者阿難及韋提希等，聞佛所說，皆大歡喜。",
        "from": "T12n0365_001:0346b16_2",
        "context_with_next_sentence": true
    },
    {
        "source_sentence": "爾時世尊，足步虛空，還耆闍崛山。",
        "from": "T12n0365_001:0346b18_0",
        "context_with_next_sentence": true
    },
    {
        "source_sentence": "爾時，阿難廣為大眾說如上事。",
        "from": "T12n0365_001:0346b18_1",
        "context_with_next_sentence": true
    },
    {
        "source_sentence": "無量人、天、龍、神、夜叉，聞佛所說，皆大歡喜，禮佛而退。",
        "from": "T12n0365_001:0346b19_2",
        "context_with_next_sentence": true
    },
    {
        "source_sentence": "佛說觀無量壽佛經",
        "from": "T12n0365_001:0346b21_0",
        "context_with_next_sentence": false
    }
]