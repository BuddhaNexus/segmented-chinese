[
    {
        "source_sentence": "大樓炭經卷第二",
        "from": "T01n0023_002:0282b06_0",
        "context_with_next_sentence": true
    },
    {
        "source_sentence": "西晉沙門法立共法炬譯",
        "from": "T01n0023_002:0282b08_0",
        "context_with_next_sentence": true
    },
    {
        "source_sentence": "轉輪王品第三(之二)",
        "from": "T01n0023_002:0282b09_0",
        "context_with_next_sentence": true
    },
    {
        "source_sentence": "「轉輪王有玉女寶者，何等類？",
        "from": "T01n0023_002:0282b10_0",
        "context_with_next_sentence": true
    },
    {
        "source_sentence": "轉輪王明旦與諸大臣共坐參議，時有自然玉女寶在前現，端正姝好面色無比，亦不長不短，不肥不瘦，不白不黑。",
        "from": "T01n0023_002:0282b10_1",
        "context_with_next_sentence": true
    },
    {
        "source_sentence": "冬時身則溫，夏時身則凉，身體諸毛孔皆栴檀香，口出蓮華香，轉輪王甚愛重，意不起婬欲向他人，何況當復身行？",
        "from": "T01n0023_002:0282b13_2",
        "context_with_next_sentence": true
    },
    {
        "source_sentence": "爾時轉輪王甚歡喜踊躍言：『已為我自然玉女寶，今我已作轉輪王。』",
        "from": "T01n0023_002:0282b16_0",
        "context_with_next_sentence": true
    },
    {
        "source_sentence": "轉輪王有玉女寶如是。",
        "from": "T01n0023_002:0282b17_1",
        "context_with_next_sentence": true
    },
    {
        "source_sentence": "「轉輪王有主藏聖臣寶，何等類？",
        "from": "T01n0023_002:0282b18_2",
        "context_with_next_sentence": true
    },
    {
        "source_sentence": "轉輪王明旦坐參議，時見主藏聖臣寶在前，解慧曉事至誠，往至轉輪王所白言：『轉輪王所欲求索者，我為天王辦之，王但安隱坐。』",
        "from": "T01n0023_002:0282b18_3",
        "context_with_next_sentence": true
    },
    {
        "source_sentence": "轉輪王欲試主藏聖臣寶，使會四部兵，乘船入水，告主藏聖臣：『我欲得金銀珍寶，當與我。』",
        "from": "T01n0023_002:0282b21_4",
        "context_with_next_sentence": true
    },
    {
        "source_sentence": "主藏聖臣白轉輪王言：『渡水已，隨王欲，當與之。』",
        "from": "T01n0023_002:0282b23_5",
        "context_with_next_sentence": true
    },
    {
        "source_sentence": "王言：『今當於此用之，疾與我金銀珍寶，渡水已我不用。』",
        "from": "T01n0023_002:0282b25_6",
        "context_with_next_sentence": true
    },
    {
        "source_sentence": "主藏聖臣聞受其教，整衣服船上長跪右手撓水，以器鈔金銀珍寶。",
        "from": "T01n0023_002:0282b26_7",
        "context_with_next_sentence": true
    },
    {
        "source_sentence": "譬如蟲著樹，諸金銀珍寶器，著手如是。",
        "from": "T01n0023_002:0282b27_8",
        "context_with_next_sentence": true
    },
    {
        "source_sentence": "爾時，主藏聖臣，持眾珍寶著船上，白轉輪王言：『欲得幾許金銀珍寶？",
        "from": "T01n0023_002:0282b28_9",
        "context_with_next_sentence": true
    },
    {
        "source_sentence": "今當與王。』",
        "from": "T01n0023_002:0282c01_10",
        "context_with_next_sentence": true
    },
    {
        "source_sentence": "轉輪王告主藏聖臣言：『我所有金銀珍寶甚眾多，但欲試卿耳！』",
        "from": "T01n0023_002:0282c01_11",
        "context_with_next_sentence": true
    },
    {
        "source_sentence": "主藏聖臣聞已，便還持金銀珍寶著水中。",
        "from": "T01n0023_002:0282c02_12",
        "context_with_next_sentence": true
    },
    {
        "source_sentence": "爾時，轉輪王甚歡喜踊躍言：『已為我自然主藏聖臣寶，我已為轉輪王。』",
        "from": "T01n0023_002:0282c03_13",
        "context_with_next_sentence": true
    },
    {
        "source_sentence": "轉輪王有主藏聖臣寶如是。",
        "from": "T01n0023_002:0282c05_14",
        "context_with_next_sentence": true
    },
    {
        "source_sentence": "「轉輪王有兵臣寶，何等類？",
        "from": "T01n0023_002:0282c06_15",
        "context_with_next_sentence": true
    },
    {
        "source_sentence": "轉輪王明旦坐參議，時見有兵臣在前，解慧勇猛曉事，往至轉輪王所，白轉輪王言：『所欲為作我為辦，王但自安坐莫憂！』",
        "from": "T01n0023_002:0282c06_16",
        "context_with_next_sentence": true
    },
    {
        "source_sentence": "爾時，轉輪王欲試兵臣，使會四部兵，告兵臣寶言：『不曉兵法者教令曉之，已曉者教令重知，不曉住者教令知住，不曉騎乘弓馬者教令知。』",
        "from": "T01n0023_002:0282c09_17",
        "context_with_next_sentence": true
    },
    {
        "source_sentence": "兵臣寶即受教，皆教諸兵。",
        "from": "T01n0023_002:0282c12_18",
        "context_with_next_sentence": true
    },
    {
        "source_sentence": "轉輪王甚歡喜踊躍言：『已為我自然兵臣寶，我今已為轉輪王。』",
        "from": "T01n0023_002:0282c13_19",
        "context_with_next_sentence": true
    },
    {
        "source_sentence": "轉輪王有兵臣寶如是。」",
        "from": "T01n0023_002:0282c15_0",
        "context_with_next_sentence": true
    },
    {
        "source_sentence": "佛言：「轉輪王有七寶如是。」",
        "from": "T01n0023_002:0282c15_1",
        "context_with_next_sentence": true
    },
    {
        "source_sentence": "佛言：「轉輪王有四德。",
        "from": "T01n0023_002:0282c16_2",
        "context_with_next_sentence": true
    },
    {
        "source_sentence": "云何為四德？",
        "from": "T01n0023_002:0282c16_3",
        "context_with_next_sentence": true
    },
    {
        "source_sentence": "一者大富，珍寶田宅奴婢珠玉象馬工巧者眾多，天下人富無有如轉輪王者，是為轉輪王第一德。",
        "from": "T01n0023_002:0282c17_0",
        "context_with_next_sentence": true
    },
    {
        "source_sentence": "二者轉輪王最端正姝好顏色無比，天下人端正姝好，無有如轉輪王者，是為轉輪王第二德。",
        "from": "T01n0023_002:0282c19_1",
        "context_with_next_sentence": true
    },
    {
        "source_sentence": "三者轉輪王常安隱無疾病，身常等等，亦不寒熱，寒熱適其意，諸所飲食食皆安隱，天下人無有如轉輪王無疾病者，是為轉輪王第三德。",
        "from": "T01n0023_002:0282c21_2",
        "context_with_next_sentence": true
    },
    {
        "source_sentence": "四者轉輪王常安隱長壽，天下人無有常安隱長壽如轉輪王者，是為轉輪王四德。",
        "from": "T01n0023_002:0282c24_3",
        "context_with_next_sentence": true
    },
    {
        "source_sentence": "轉輪王有七寶及四德如是。",
        "from": "T01n0023_002:0282c26_4",
        "context_with_next_sentence": true
    },
    {
        "source_sentence": "「轉輪王以正法行為政現，不轉善現，行十善事。",
        "from": "T01n0023_002:0282c27_5",
        "context_with_next_sentence": true
    },
    {
        "source_sentence": "教諸小國王傍臣左右人民，奉行十善事。",
        "from": "T01n0023_002:0282c28_6",
        "context_with_next_sentence": true
    },
    {
        "source_sentence": "轉輪王哀念諸郡國人民，如父哀子，諸郡國人民，愛敬轉輪王如子愛父。",
        "from": "T01n0023_002:0282c29_7",
        "context_with_next_sentence": true
    },
    {
        "source_sentence": "轉輪王治天下，閻浮利地平正無有高下，無有棘刺，無有毒獸蟲蟻，無有山陵谿谷，無有礫石地，但有棄捐金銀明月珠玉琉璃琥珀水精車璩馬瑙珊瑚。",
        "from": "T01n0023_002:0283a02_8",
        "context_with_next_sentence": true
    },
    {
        "source_sentence": "轉輪王在天下治國時，富樂安隱熾盛，五穀豐熟人民眾多。」",
        "from": "T01n0023_002:0283a05_9",
        "context_with_next_sentence": true
    },
    {
        "source_sentence": "佛語諸比丘：「轉輪王治國時，天下有八萬郡國聚落居，鷄鳴展轉相聞。",
        "from": "T01n0023_002:0283a06_10",
        "context_with_next_sentence": true
    },
    {
        "source_sentence": "轉輪王治國時，天下常遍有水，草木常青，木常有葉華；其地草葉，周匝分布，色如孔雀毛，其香如華香，足蹈上四寸入地，舉足還復如故，地草又無四寸空缺處。",
        "from": "T01n0023_002:0283a08_11",
        "context_with_next_sentence": true
    },
    {
        "source_sentence": "有香樹常生華實，破其實出種種香。",
        "from": "T01n0023_002:0283a12_12",
        "context_with_next_sentence": true
    },
    {
        "source_sentence": "有衣被樹，出華實及種種衣被。",
        "from": "T01n0023_002:0283a13_0",
        "context_with_next_sentence": true
    },
    {
        "source_sentence": "有珠寶瓔珞樹出華實，破中有無央數種種珠寶瓔珞。",
        "from": "T01n0023_002:0283a13_1",
        "context_with_next_sentence": true
    },
    {
        "source_sentence": "有不息華樹出華實，破中有種種不息。",
        "from": "T01n0023_002:0283a14_2",
        "context_with_next_sentence": true
    },
    {
        "source_sentence": "有果樹，常生華實，破中有種種果。",
        "from": "T01n0023_002:0283a15_3",
        "context_with_next_sentence": true
    },
    {
        "source_sentence": "有器樹生華實，破中有種種器。",
        "from": "T01n0023_002:0283a16_4",
        "context_with_next_sentence": true
    },
    {
        "source_sentence": "有妓樂樹生華實，破中有種種音樂。",
        "from": "T01n0023_002:0283a17_5",
        "context_with_next_sentence": true
    },
    {
        "source_sentence": "轉輪王治國，是時天下閻浮利不耕種，米穀稻粮皆自然生，清潔無穬，出其有種種甘。",
        "from": "T01n0023_002:0283a18_6",
        "context_with_next_sentence": true
    },
    {
        "source_sentence": "轉輪王臨壽終時，身不甚痛。",
        "from": "T01n0023_002:0283a20_7",
        "context_with_next_sentence": true
    },
    {
        "source_sentence": "譬如習樂人大食，腹不甚痛。",
        "from": "T01n0023_002:0283a20_8",
        "context_with_next_sentence": true
    },
    {
        "source_sentence": "轉輪王臨壽終時，身體不痛如是。",
        "from": "T01n0023_002:0283a21_9",
        "context_with_next_sentence": true
    },
    {
        "source_sentence": "轉輪王命過已後，金輪、白象寶便滅去，紺色馬、明月珠寶亦沒去，玉女寶、主藏聖臣寶、導道聖臣寶，便沐浴轉輪王身，以綿纏身，復以五百張[疊*毛]纏身，著鐵棺中，以酥灌其上，滿已蓋覆之，以釘釘之。",
        "from": "T01n0023_002:0283a22_10",
        "context_with_next_sentence": true
    },
    {
        "source_sentence": "出轉輪王棺，眾人共作妓樂歌舞。",
        "from": "T01n0023_002:0283a26_11",
        "context_with_next_sentence": true
    },
    {
        "source_sentence": "出著城外，積一切香薪，持轉輪王棺，著上便放火燒。",
        "from": "T01n0023_002:0283a27_12",
        "context_with_next_sentence": true
    },
    {
        "source_sentence": "燒已玉女寶、主藏聖臣寶、導道聖臣寶，共收骨以置於四徼道中起塔，高四十里，廣長四十里，周匝起墻廣長二百里，以七寶金銀水精琉璃赤真珠車璩馬瑙，七重欄楯、七重交露、七重行樹，周匝圍遶，甚姝好。",
        "from": "T01n0023_002:0283a28_13",
        "context_with_next_sentence": true
    },
    {
        "source_sentence": "其從四方來，禮轉輪王，行法起塔，皆得無數福。",
        "from": "T01n0023_002:0283b04_14",
        "context_with_next_sentence": true
    },
    {
        "source_sentence": "爾時玉女寶、主藏聖臣寶、導道聖臣寶，為轉輪王起塔已，便布施飢者與飯，渴者與漿，欲得衣者與衣，欲得香熏華者與香熏華，欲得財物牛羊者與之。",
        "from": "T01n0023_002:0283b05_15",
        "context_with_next_sentence": true
    },
    {
        "source_sentence": "其後玉女寶、主藏聖臣寶、導道聖臣寶乃命過。」",
        "from": "T01n0023_002:0283b09_16",
        "context_with_next_sentence": true
    },
    {
        "source_sentence": "大樓炭經泥犁品第四(之一)",
        "from": "T01n0023_002:0283b11_0",
        "context_with_next_sentence": true
    },
    {
        "source_sentence": "佛告比丘：「有大鐵圍山，更復有第二大鐵圍山，中間窈窈冥冥，其日月大尊神光明不能及照。",
        "from": "T01n0023_002:0283b12_0",
        "context_with_next_sentence": true
    },
    {
        "source_sentence": "其中有八大泥犁，一泥犁者，有十六部。",
        "from": "T01n0023_002:0283b14_1",
        "context_with_next_sentence": true
    },
    {
        "source_sentence": "第一大泥犁名想、第二大泥犁名黑耳、第三大泥犁名僧乾、第四大泥犁名樓獵、第五大泥犁名噭嚾、第六大泥犁名燒炙、第七大泥犁名釜煮、第八大泥犁名阿鼻摩訶。」",
        "from": "T01n0023_002:0283b15_0",
        "context_with_next_sentence": true
    },
    {
        "source_sentence": "佛言：「何以名為想？",
        "from": "T01n0023_002:0283b18_1",
        "context_with_next_sentence": true
    },
    {
        "source_sentence": "其大想泥犁，若有人墮中，其八指生爪如利刀，以相把刺，其肉應手墮去，想念欲相殺，以是麤事，名為想泥犁。",
        "from": "T01n0023_002:0283b19_2",
        "context_with_next_sentence": true
    },
    {
        "source_sentence": "更復有餘種種因緣，復次，其大想泥犁，若有人墮中者，手中自然刀劍，以相斫刺，想欲殺他人，以是麤想事故，名為想。",
        "from": "T01n0023_002:0283b21_3",
        "context_with_next_sentence": true
    },
    {
        "source_sentence": "復有餘因緣，其有人墮中者，手自然小刀，以刺剝他人，想念欲殺之，以是麤想事故，名為想。",
        "from": "T01n0023_002:0283b24_4",
        "context_with_next_sentence": true
    },
    {
        "source_sentence": "復有餘因緣，其有人墮大想泥犁中者，以手搔從足剝餘者至頂，想念欲殺他人，涼風起吹之，身瘡平復，展轉相語，當復長生，中復有相語言：『我曹今適生。』",
        "from": "T01n0023_002:0283b26_5",
        "context_with_next_sentence": true
    },
    {
        "source_sentence": "以是故，名為想泥犁。",
        "from": "T01n0023_002:0283c01_6",
        "context_with_next_sentence": true
    },
    {
        "source_sentence": "復有餘因緣，用是故泥犁人壽長久，乃從想泥犁中出，便走求解脫。",
        "from": "T01n0023_002:0283c01_7",
        "context_with_next_sentence": true
    },
    {
        "source_sentence": "「復有泥犁，名為黑界，縱廣二萬里，悉入中裏，火從身出，繞身三匝還入身，毒痛不可忍，過惡未解故不死。",
        "from": "T01n0023_002:0283c03_8",
        "context_with_next_sentence": true
    },
    {
        "source_sentence": "復次，黑界泥犁東壁火繞三匝燒人，火焰至西壁，西壁火焰至東壁，南壁火焰至北壁，北壁火焰至南壁，上火焰下至地，下焰上至上，人在中燒炙，毒痛不可忍，過惡未解故不死，在其中甚久久，乃從黑界泥犁出，便走求解脫。",
        "from": "T01n0023_002:0283c05_9",
        "context_with_next_sentence": true
    },
    {
        "source_sentence": "「有泥犁名沸屎，縱廣二萬里，悉入沸屎中，自然至頸，熱沸踊躍，人以把蹶，欲出不能得，身體手足耳鼻面目皆爛熟，毒痛不可忍，過惡未盡故不死；有蟲名鐵口，啄人髑髏，啄人肉穿之，破骨噉人髓。",
        "from": "T01n0023_002:0283c10_10",
        "context_with_next_sentence": true
    },
    {
        "source_sentence": "泥犁中人，手捲屎食之，脣舌皆燋，咽喉腹中腸胃皆爛，便下過去，毒痛不可忍，過惡未盡故不死，在其中甚久，以後乃從沸屎泥犁中出，便走欲求解脫。",
        "from": "T01n0023_002:0283c15_11",
        "context_with_next_sentence": true
    },
    {
        "source_sentence": "「有泥犁名五百釘，縱廣二萬里悉入中，泥犁旁各取人手足，臥撲著釘地，以燒鐵釘釘其右掌，以鐵釘釘左掌，以鐵釘釘其右足，復以鐵釘釘其左足、復以鐵釘釘其心、復以鐵釘遍釘其身下徹地，悉以五百釘釘其身，續動欲起，毒痛不可忍。",
        "from": "T01n0023_002:0283c18_12",
        "context_with_next_sentence": true
    },
    {
        "source_sentence": "泥犁旁問言：『欲求何等？』",
        "from": "T01n0023_002:0283c24_13",
        "context_with_next_sentence": true
    },
    {
        "source_sentence": "報言：『我但苦飢渴！』",
        "from": "T01n0023_002:0283c24_14",
        "context_with_next_sentence": true
    },
    {
        "source_sentence": "泥犁旁取鉗拗開口，燒熱鐵著其咽中，脣舌咽皆燋，腹中腸胃皆燋爛，與腸胃下過去，毒痛不可忍，過惡未盡故不死，用是故人在泥犁中甚長久，以後乃從五百釘泥犁得出，便走求欲解脫。",
        "from": "T01n0023_002:0283c25_15",
        "context_with_next_sentence": true
    },
    {
        "source_sentence": "「有泥犁名車怗，縱廣二萬里，悉入其中，泥犁旁便問言：『欲求何等？』",
        "from": "T01n0023_002:0284a04_16",
        "context_with_next_sentence": true
    },
    {
        "source_sentence": "報言：『但苦飢渴。』",
        "from": "T01n0023_002:0284a06_17",
        "context_with_next_sentence": true
    },
    {
        "source_sentence": "泥犁旁便各各取其身撲著地，取鉗拗開其口，取消銅灌人口，脣舌皆燋，腹中五藏腸胃，皆燋爛燒炙，毒痛不可忍，過惡未盡故不死，在泥犁中甚長久，已後乃得出，便走求解脫。",
        "from": "T01n0023_002:0284a06_18",
        "context_with_next_sentence": true
    },
    {
        "source_sentence": "「有泥犁名為飲，悉入其中，泥犁旁便問言：『欲求何等？』",
        "from": "T01n0023_002:0284a10_19",
        "context_with_next_sentence": true
    },
    {
        "source_sentence": "報言：『我但苦飢渴！』",
        "from": "T01n0023_002:0284a12_0",
        "context_with_next_sentence": true
    },
    {
        "source_sentence": "泥犁旁即各各取其人身撲著燒熱地，以鉗拗開其口，以燒鐵丸著人口中，脣舌咽皆燋，五臟腸胃盡燋，便下過去，毒痛不可忍，過惡未解故不死，在其中甚長久，乃從飲泥犁中出，便走求解脫。",
        "from": "T01n0023_002:0284a12_1",
        "context_with_next_sentence": true
    },
    {
        "source_sentence": "「有泥犁名一銅釜，縱廣二萬里，盡入中。",
        "from": "T01n0023_002:0284a16_2",
        "context_with_next_sentence": true
    },
    {
        "source_sentence": "泥犁旁便共舉人身體手足著釜中煮，在底亦熟在上亦熟，湯沸踊躍起伏，有在上露手足者覆亦熟，譬如煮豆，在底亦熟在上亦熟，覆亦熟露亦熟。",
        "from": "T01n0023_002:0284a17_3",
        "context_with_next_sentence": true
    },
    {
        "source_sentence": "泥犁中人亦如是，在二萬里銅釜泥犁中，上下皆熟，頭面耳鼻手足皆見熟爛。",
        "from": "T01n0023_002:0284a21_4",
        "context_with_next_sentence": true
    },
    {
        "source_sentence": "泥犁旁以矛刺內其中，毒痛不可忍，過惡未解故不死，用是故在其中甚久長，已後乃從一銅釜泥犁中出，便走欲求解脫。",
        "from": "T01n0023_002:0284a22_5",
        "context_with_next_sentence": true
    },
    {
        "source_sentence": "「有泥犁名多銅釜，縱廣二萬里悉入中，泥犁旁便各各舉其身手足著釜中，湯沸踊躍，展轉在底在上，頭面手足皆見熟爛，泥犁旁便以矛[打丁+鳥]罪人，持著餘釜中見煮亦如是，毒痛不可忍，過惡未解故不死，在其中甚長久，已後乃從多銅釜泥犁中出，便走欲求解脫。",
        "from": "T01n0023_002:0284a25_6",
        "context_with_next_sentence": true
    },
    {
        "source_sentence": "「有泥犁名磨，縱廣二萬里悉入其中，泥犁旁便各各取人，著鐵磨上臥，以蓋覆，便捉磨使碎，血肉流下，骨留在磨，中火出燒，炙毒痛不可忍，過惡未解故不死，用是故在其中甚長久，已後乃從鐵磨泥犁中出，便走欲求解脫。",
        "from": "T01n0023_002:0284b02_7",
        "context_with_next_sentence": true
    },
    {
        "source_sentence": "「有泥犁名膿血，縱廣二萬里，人悉入其中，即自然有膿血火焰出，人以手足把歷欲出，頭面耳鼻身體手足皆燋，便自以手取膿血食之，脣舌咽皆燋，腹中腸胃五臟皆燋，便下過去，毒痛不可忍，過惡未解故不死，在其中甚長久，已後乃從膿血泥犁中出，便走欲求解脫。",
        "from": "T01n0023_002:0284b07_8",
        "context_with_next_sentence": true
    },
    {
        "source_sentence": "「有泥犁名高峻，縱廣二萬里，人悉入其中，泥犁火焰出，泥犁旁即走人上下山，頭面耳鼻身體手足皆燋爛，毒痛不可忍，過惡未解故不死，在其中甚長久，已後乃從高峻泥犁中出，便走欲求解脫。",
        "from": "T01n0023_002:0284b14_0",
        "context_with_next_sentence": true
    },
    {
        "source_sentence": "「有泥犁名斫板，縱廣二萬里，人悉入中，泥犁旁便各各取人，撲燒鐵地，以鐵繩量度其身，以兩手持斧，斫削身及頭面手足鼻耳，毒痛不可忍，過惡未解故不死，在其中甚長久，已後乃從斫板泥犁中出，便走欲求解脫。",
        "from": "T01n0023_002:0284b18_1",
        "context_with_next_sentence": true
    },
    {
        "source_sentence": "「有泥犁名斛，縱廣二萬里，人悉入其中，泥犁旁即取炭火中人，使著斛中量，以手摩上，頭面身體手足鼻耳皆燋爛，泥犁旁走人火上，往還燒炙，毒痛不可忍，過惡未解故不死，在其中甚長久，已後乃從斛泥犁中出，便走欲求解脫。",
        "from": "T01n0023_002:0284b23_2",
        "context_with_next_sentence": true
    },
    {
        "source_sentence": "「有泥犁名劍樹葉，縱廣二萬里，人悉入其中，風生吹鐵劍樹葉墮，落截人手足頭面耳鼻身體，毒痛不可忍，過惡未解故不死，在其中甚長久，已後乃從鐵劍樹泥犁中出，便走欲求解脫。",
        "from": "T01n0023_002:0284b28_3",
        "context_with_next_sentence": true
    },
    {
        "source_sentence": "「有泥犁名撓撈河，縱廣二萬里，河兩邊生剃頭刀草，人悉入其中，刀逆刺人，斷人手足頭面鼻耳身體，毒痛不可忍。",
        "from": "T01n0023_002:0284c03_4",
        "context_with_next_sentence": true
    },
    {
        "source_sentence": "「爾時，人皆墮撓撈河，湯沸涌躍，下底有八寸蒺[卄/梨]刺，刺人身血流灑，但有其骨，便沸涌躍轉上人，毒痛不可忍，風吹至岸邊草，刀逆向內，截人頭面耳鼻身體手足，毒痛不可忍，過惡未解故不死，泥犁旁即問人言：『欲求何等。』",
        "from": "T01n0023_002:0284c07_0",
        "context_with_next_sentence": true
    },
    {
        "source_sentence": "報言：『我但苦飢渴！』",
        "from": "T01n0023_002:0284c12_1",
        "context_with_next_sentence": true
    },
    {
        "source_sentence": "泥犁旁便各各取人撲著燒熱地，以消銅灌人口中，脣舌咽喉皆燋，身體五臟腸胃皆燋，便下過去，毒痛不可忍，過惡未解故不死。",
        "from": "T01n0023_002:0284c12_2",
        "context_with_next_sentence": true
    },
    {
        "source_sentence": "河兩邊有鐵樹，泥犁旁便取人舉著鐵樹下，樹生刺刺下垂，刺人身體，血肉流墮，餘但有骨，風起吹人身體，平復如故；有鳥名鐵烏喙，啄其頭噉其腦，在頭上住，啄取人瞳子，人欲下鐵刺向仰刺人，欲上向下刺人。",
        "from": "T01n0023_002:0284c15_3",
        "context_with_next_sentence": true
    },
    {
        "source_sentence": "爾時人走行欲求解脫，還墮撓撈河中，湯沸涌躍墮底，為蒺[卄/梨]所刺如故，上堓浮風吹堓邊，刀逆截傷人頭面耳鼻身體手足，毒痛不可忍，過惡未解故不死，樹泥犁旁問言：『欲求何等？』",
        "from": "T01n0023_002:0284c20_4",
        "context_with_next_sentence": true
    },
    {
        "source_sentence": "言：『我但苦飢渴！』",
        "from": "T01n0023_002:0284c24_5",
        "context_with_next_sentence": true
    },
    {
        "source_sentence": "便持消銅灌口中，脣舌咽喉腸胃皆，燋爛，便下過去。",
        "from": "T01n0023_002:0284c25_6",
        "context_with_next_sentence": true
    },
    {
        "source_sentence": "上堓邊，泥犁旁復著堓邊樹上，欲下上刀逆刺人；有鳥名那尼喙，啄人頭噉其腦，在人頭上啄人瞳子，欲上下刺逆向刺人，毒痛不可忍，過惡未盡故不死。",
        "from": "T01n0023_002:0285a01_7",
        "context_with_next_sentence": true
    },
    {
        "source_sentence": "復還墮撓撈河，在中毒痛如故，風復吹至堓邊，草刀逆刺剝人如故，泥犁旁復問人言：『欲求何等。』",
        "from": "T01n0023_002:0285a04_8",
        "context_with_next_sentence": true
    },
    {
        "source_sentence": "報言：『但苦飢渴！』",
        "from": "T01n0023_002:0285a07_9",
        "context_with_next_sentence": true
    },
    {
        "source_sentence": "以其消銅灌其口中如故，燒炙毒痛不可忍，在其中甚長久，已後乃從撓撈河得出，便走欲求解脫。",
        "from": "T01n0023_002:0285a07_10",
        "context_with_next_sentence": true
    },
    {
        "source_sentence": "「有泥犁名狼野干，縱廣二萬里，人悉入其中，狼野干自然在前住，身中出火焰，所齧人身肉，應其口而食之，毒痛不可忍，飛鳥共來，啄噉人者，脫人眼者，毒痛不可忍，過惡未盡故不死，在其中甚長久，已後乃從狼野干泥犁得出，便走欲求解脫。",
        "from": "T01n0023_002:0285a09_11",
        "context_with_next_sentence": true
    },
    {
        "source_sentence": "「有泥犁名寒氷，縱廣二萬里，人悉入其中，風周匝四面起寒冷，吹人身肌膚皮肉筋骨入髓中，用是故便於中死。」",
        "from": "T01n0023_002:0285a15_12",
        "context_with_next_sentence": true
    },
    {
        "source_sentence": "佛言：「何以故名為黑耳泥犁？",
        "from": "T01n0023_002:0285a18_0",
        "context_with_next_sentence": true
    },
    {
        "source_sentence": "若有人墮黑耳泥犁中者，黑風熱沙，雨其身上，即隨墮地，焦皮肌膚骨肉脂髓，毒痛不可忍，過惡未盡故不死，用是故名為黑耳。",
        "from": "T01n0023_002:0285a18_1",
        "context_with_next_sentence": true
    },
    {
        "source_sentence": "復有餘因緣，復次，黑耳大泥犁，其有人墮中者，以燒鐵黑索縛其身，風便勒結之，斷其身皮肌膚，破骨出髓，毒痛不可忍，過惡未盡故不死，用是故名黑耳。",
        "from": "T01n0023_002:0285a21_2",
        "context_with_next_sentence": true
    },
    {
        "source_sentence": "復次有因緣，墮其黑耳大泥犁中者，泥犁旁以黑鐵燒熱繩，纏裹人身，焦皮肉肌膚骨髓，毒痛不可忍，過惡未盡故不死，用是故名為黑耳。",
        "from": "T01n0023_002:0285a25_3",
        "context_with_next_sentence": true
    },
    {
        "source_sentence": "復次，其有人入大黑耳，泥犁旁以鐵繩，左右絞其人身，以鋸截之，以斧斷之，毒痛不可忍，過惡未盡故不死，用是故名為黑耳。",
        "from": "T01n0023_002:0285a28_4",
        "context_with_next_sentence": true
    },
    {
        "source_sentence": "復次，人在其中甚長久，燒炙毒痛，乃從黑耳泥犁中出，便走欲求解脫。",
        "from": "T01n0023_002:0285b02_5",
        "context_with_next_sentence": true
    },
    {
        "source_sentence": "「有泥犁名黑火，縱廣二萬里，人悉入中，黑火從當身出，繞身三匝還入身，毒痛不可忍，過惡未盡故不死，在泥犁中甚長久，乃從黑火泥犁中出，隨次入如前十六泥犁，至寒氷泥犁乃命過。」",
        "from": "T01n0023_002:0285b03_6",
        "context_with_next_sentence": true
    },
    {
        "source_sentence": "佛言：「何以故名為僧乾泥犁？",
        "from": "T01n0023_002:0285b08_7",
        "context_with_next_sentence": true
    },
    {
        "source_sentence": "其有人墮僧乾大泥犁中者，自然兩鐵山出火，火山合拍泥犁中人，破碎其身，毒痛不可忍，過惡未盡故不死，是故名為僧乾。",
        "from": "T01n0023_002:0285b08_8",
        "context_with_next_sentence": true
    },
    {
        "source_sentence": "復有餘因緣，復次，若有人墮僧乾大泥犁中者，人悉入其中，有兩山相拍，罪人身皆破碎解墮，毒痛不可忍，過惡未盡故不死，是故名為僧乾。",
        "from": "T01n0023_002:0285b11_9",
        "context_with_next_sentence": true
    },
    {
        "source_sentence": "復有餘因緣。",
        "from": "T01n0023_002:0285b14_10",
        "context_with_next_sentence": true
    },
    {
        "source_sentence": "人在其中甚長久，乃從大僧乾泥犁中出，便走欲求解脫。",
        "from": "T01n0023_002:0285b15_11",
        "context_with_next_sentence": true
    },
    {
        "source_sentence": "復次，入十六泥犁如前，復至寒氷泥犁乃命過。」",
        "from": "T01n0023_002:0285b16_12",
        "context_with_next_sentence": true
    },
    {
        "source_sentence": "佛言：「何以故名樓獵泥犁？",
        "from": "T01n0023_002:0285b17_13",
        "context_with_next_sentence": true
    },
    {
        "source_sentence": "其有人墮樓獵中者，泥犁旁各各取人著鐵銚中，人大喚呼，大毒大痛，是故名為樓獵。",
        "from": "T01n0023_002:0285b18_14",
        "context_with_next_sentence": true
    },
    {
        "source_sentence": "復次，有罪人墮樓獵泥犁中者，泥犁旁取人著鐵鼎中，大毒大痛噭喚，是故名為樓獵。",
        "from": "T01n0023_002:0285b20_15",
        "context_with_next_sentence": true
    },
    {
        "source_sentence": "復次，其有罪人墮樓獵泥犁中者，泥犁旁各各取之著鐵釜中，大毒大痛噭喚，是故名為樓獵。",
        "from": "T01n0023_002:0285b22_16",
        "context_with_next_sentence": true
    },
    {
        "source_sentence": "復有餘因緣。",
        "from": "T01n0023_002:0285b24_17",
        "context_with_next_sentence": true
    },
    {
        "source_sentence": "罪人在其中甚長久，乃從樓獵泥犁中出，便走欲求解脫，復隨次入十六泥犁如前，至寒氷泥犁乃命過。」",
        "from": "T01n0023_002:0285b24_18",
        "context_with_next_sentence": true
    },
    {
        "source_sentence": "佛言：「何以故名為大噭喚？",
        "from": "T01n0023_002:0285b28_0",
        "context_with_next_sentence": true
    },
    {
        "source_sentence": "其有人墮大噭喚泥犁中者，泥犁旁各各取其人身，著大銚中煮，極毒痛大噭喚，是故名為大噭喚。",
        "from": "T01n0023_002:0285b28_1",
        "context_with_next_sentence": true
    },
    {
        "source_sentence": "復有餘因緣，其有罪人，墮大噭喚泥犁中者，泥犁旁各各取其人身，著大釜中，甚毒痛大噭喚。",
        "from": "T01n0023_002:0285c02_2",
        "context_with_next_sentence": true
    },
    {
        "source_sentence": "復有餘因緣，其人墮大噭喚泥犁中者，泥犁旁各各取人，著鼎鑊中煮，甚毒痛大噭喚。",
        "from": "T01n0023_002:0285c04_3",
        "context_with_next_sentence": true
    },
    {
        "source_sentence": "是故在其中甚長久，乃從大噭喚泥犁中出，便走欲求解脫，隨次入十六泥犁如前，至寒氷乃死。」",
        "from": "T01n0023_002:0285c06_4",
        "context_with_next_sentence": true
    },
    {
        "source_sentence": "佛言：「何以故名為燒炙？",
        "from": "T01n0023_002:0285c08_5",
        "context_with_next_sentence": true
    },
    {
        "source_sentence": "其有罪人墮大燒炙泥犁中者，泥犁旁各各取人，著鐵舍中，自然出火燒炙毒痛，是故名為燒炙。",
        "from": "T01n0023_002:0285c09_0",
        "context_with_next_sentence": true
    },
    {
        "source_sentence": "復次，其有罪人，墮大泥犁燒炙中者，泥犁旁牽人入鐵交露中，自然有火，燒炙毒痛，是故名為燒炙，過惡未盡故不死。",
        "from": "T01n0023_002:0285c11_1",
        "context_with_next_sentence": true
    },
    {
        "source_sentence": "復次，其有罪人墮大燒炙泥犁中者，泥犁旁牽人入鐵堂上，自然有火，燒炙毒痛，是故名為燒炙。",
        "from": "T01n0023_002:0285c13_2",
        "context_with_next_sentence": true
    },
    {
        "source_sentence": "罪人在其中甚長久，乃從燒炙泥犁中出，便走欲求解脫，隨次入十六泥犁如前，至寒氷泥犁命過死。」",
        "from": "T01n0023_002:0285c16_3",
        "context_with_next_sentence": true
    },
    {
        "source_sentence": "佛言：「何以故名為阿鼻摩訶？",
        "from": "T01n0023_002:0285c19_0",
        "context_with_next_sentence": true
    },
    {
        "source_sentence": "其有罪人，墮阿鼻摩訶泥犁中者，眼但見惡色不見善色，耳但聞惡聲不聞善聲，口所食但得惡味不得甘美，鼻所聞臭不聞好香，身所更但得惡意，所念法但有惡無善，是故名為阿鼻摩訶。",
        "from": "T01n0023_002:0285c19_1",
        "context_with_next_sentence": true
    },
    {
        "source_sentence": "復有餘因緣，有罪人墮阿鼻摩訶泥犁中者，東壁火焰至西壁，西壁火焰至東壁，南壁火焰至北壁，北壁火焰至南壁，上火焰下至地，地火焰上至上，六面火來，燒炙人毒痛，是故名為阿鼻摩訶。",
        "from": "T01n0023_002:0285c24_0",
        "context_with_next_sentence": true
    },
    {
        "source_sentence": "復次，其罪人墮阿鼻摩訶泥犁中者，彈指頃無有樂，是故名為阿鼻摩訶。",
        "from": "T01n0023_002:0285c28_1",
        "context_with_next_sentence": true
    },
    {
        "source_sentence": "罪人在其中甚長久，乃從阿鼻摩訶泥犁中出，便走欲求解脫，隨次入十六泥犁如前，至寒氷泥犁乃死。」",
        "from": "T01n0023_002:0286a01_2",
        "context_with_next_sentence": true
    },
    {
        "source_sentence": "佛言：「大鐵圍山外，閻浮利天下南，有閻羅王城，縱廣二十四萬里，以七寶作七重壁，七重欄楯，七重刀分，七重行樹，園觀浴池，周匝圍繞，金壁銀門，銀壁金門，琉璃壁水精門，水精壁琉璃門，赤真珠壁馬瑙門，馬瑙壁赤真珠門，車璩壁一切寶門，上有曲箱蓋交露，下有園觀浴池，有種種樹葉花實，出種種香，種種飛鳥，相和而鳴。」",
        "from": "T01n0023_002:0286a04_0",
        "context_with_next_sentence": true
    },
    {
        "source_sentence": "佛言：「人身行惡口言惡心念惡，死後墮此閻羅王泥犁中者，泥犁旁便反縛罪人，以見閻羅王，白王言：『此諸人悉不孝於父母，不承事沙門道人，不畏後世禁忌，願王隨所知而罰之。』",
        "from": "T01n0023_002:0286a11_1",
        "context_with_next_sentence": true
    },
    {
        "source_sentence": "王即呼人前，安諦審實，問其人：『汝昔在世間時，不見人年老百二十，頭白齒落，面皺皮緩，氣力衰微，持杖而行，身體戰慄？』",
        "from": "T01n0023_002:0286a15_2",
        "context_with_next_sentence": true
    },
    {
        "source_sentence": "其人言：『已見。』",
        "from": "T01n0023_002:0286a18_3",
        "context_with_next_sentence": true
    },
    {
        "source_sentence": "『何以不自念：「我亦當如是老極，無有能脫不老者。」",
        "from": "T01n0023_002:0286a18_4",
        "context_with_next_sentence": true
    },
    {
        "source_sentence": "何不自改身口意為善？』",
        "from": "T01n0023_002:0286a19_5",
        "context_with_next_sentence": true
    },
    {
        "source_sentence": "人對言：『我實婬亂。』",
        "from": "T01n0023_002:0286a20_6",
        "context_with_next_sentence": true
    },
    {
        "source_sentence": "王言：『今我當便問汝婬亂之意，是過非父母過，亦非兄弟過，亦非天帝王過，亦非親屬知識過，亦非先祖去人過，亦非沙門婆羅門過。",
        "from": "T01n0023_002:0286a20_7",
        "context_with_next_sentence": true
    },
    {
        "source_sentence": "汝作惡，身自當受。』",
        "from": "T01n0023_002:0286a23_8",
        "context_with_next_sentence": true
    },
    {
        "source_sentence": "第一閻羅王問，王第二安諦審實問：『汝昔在世間時，為不見人男女病，困劣著床，惡露自出，身臥其上，不能坐起，居人坐起飲食之？』",
        "from": "T01n0023_002:0286a24_9",
        "context_with_next_sentence": true
    },
    {
        "source_sentence": "其人對言：『已見。』",
        "from": "T01n0023_002:0286a27_10",
        "context_with_next_sentence": true
    },
    {
        "source_sentence": "王言：『汝何以不念：「我亦當如是病瘦。」",
        "from": "T01n0023_002:0286a27_11",
        "context_with_next_sentence": true
    },
    {
        "source_sentence": "自改身口意為善？』",
        "from": "T01n0023_002:0286a28_12",
        "context_with_next_sentence": true
    },
    {
        "source_sentence": "『我實婬亂。』",
        "from": "T01n0023_002:0286a28_13",
        "context_with_next_sentence": true
    },
    {
        "source_sentence": "王言：『今我當便問汝婬亂之意，是過亦非父母過，亦非兄弟過，亦非天帝王過，亦非親屬知識過，亦非先祖去人之過，亦非沙門非婆羅門過。",
        "from": "T01n0023_002:0286a29_14",
        "context_with_next_sentence": true
    },
    {
        "source_sentence": "汝自作惡，身自當受。』",
        "from": "T01n0023_002:0286b03_15",
        "context_with_next_sentence": true
    },
    {
        "source_sentence": "第二閻羅王問，王第三問：『汝昔在世間時，為不見男女死時，身體壞敗，破碎如林木棄捐，為烏鳥蟲蟻狐狼所食，若有燒者葬埋者？』",
        "from": "T01n0023_002:0286b03_16",
        "context_with_next_sentence": true
    },
    {
        "source_sentence": "其人對言：『已見。』",
        "from": "T01n0023_002:0286b06_17",
        "context_with_next_sentence": true
    },
    {
        "source_sentence": "『汝何以不自念：「我亦當如是死。」",
        "from": "T01n0023_002:0286b07_18",
        "context_with_next_sentence": true
    },
    {
        "source_sentence": "當自改身口意為善？』",
        "from": "T01n0023_002:0286b08_0",
        "context_with_next_sentence": true
    },
    {
        "source_sentence": "『我實婬亂。』",
        "from": "T01n0023_002:0286b08_1",
        "context_with_next_sentence": true
    },
    {
        "source_sentence": "王言：『我當問汝婬亂之意，是非父母過，亦非兄弟過，亦非天帝王過，亦非先祖去人過，亦非親屬知識過，亦非沙門婆羅門過。",
        "from": "T01n0023_002:0286b08_2",
        "context_with_next_sentence": true
    },
    {
        "source_sentence": "汝自作惡，身自當受。』",
        "from": "T01n0023_002:0286b11_3",
        "context_with_next_sentence": true
    },
    {
        "source_sentence": "第三閻羅王問，閻羅王第四問：『汝昔在世間，為不見小兒無所知屎溺自身？』",
        "from": "T01n0023_002:0286b12_4",
        "context_with_next_sentence": true
    },
    {
        "source_sentence": "其人言：『我已見。』",
        "from": "T01n0023_002:0286b13_5",
        "context_with_next_sentence": true
    },
    {
        "source_sentence": "『何以不自念：「我本亦如是。」",
        "from": "T01n0023_002:0286b14_6",
        "context_with_next_sentence": true
    },
    {
        "source_sentence": "當自改身口意為善？』",
        "from": "T01n0023_002:0286b14_7",
        "context_with_next_sentence": true
    },
    {
        "source_sentence": "『我實婬亂。』",
        "from": "T01n0023_002:0286b15_8",
        "context_with_next_sentence": true
    },
    {
        "source_sentence": "王言：『今我當問汝婬亂之意，是過非父母過，亦非兄弟過，亦非天帝王過，亦非先祖去人過，亦非親屬知識過，亦非沙門婆羅門過。",
        "from": "T01n0023_002:0286b15_9",
        "context_with_next_sentence": true
    },
    {
        "source_sentence": "汝自作惡，身自當受。』",
        "from": "T01n0023_002:0286b18_10",
        "context_with_next_sentence": true
    },
    {
        "source_sentence": "第四閻羅王問，閻羅王第五安諦審實問：『汝昔在世間時，為不見郡國縣邑得盜賊犯事殺人者以見白王，王勅使四支梟掉之；若著釜中煮，若生燒之；若閉著牢獄，掠笞毒痛；若斷手足鼻耳，若生貫之，若斷頭，種種酷毒之？』",
        "from": "T01n0023_002:0286b19_11",
        "context_with_next_sentence": true
    },
    {
        "source_sentence": "其人對言：『已見。』",
        "from": "T01n0023_002:0286b24_12",
        "context_with_next_sentence": true
    },
    {
        "source_sentence": "『汝何以不自念：「我若有過，亦當取我如是。」",
        "from": "T01n0023_002:0286b24_13",
        "context_with_next_sentence": true
    },
    {
        "source_sentence": "當改身口意為善？』",
        "from": "T01n0023_002:0286b25_14",
        "context_with_next_sentence": true
    },
    {
        "source_sentence": "『我實婬亂。』",
        "from": "T01n0023_002:0286b25_15",
        "context_with_next_sentence": true
    },
    {
        "source_sentence": "『當問汝婬亂之意，是過非父母過，亦非兄弟過，亦非天帝王過，亦非先祖去人過，亦非親屬知識過，亦非沙門婆羅門過。",
        "from": "T01n0023_002:0286b26_16",
        "context_with_next_sentence": true
    },
    {
        "source_sentence": "汝自作惡，身自當受。』",
        "from": "T01n0023_002:0286b28_17",
        "context_with_next_sentence": true
    },
    {
        "source_sentence": "第五閻羅王問，便持付泥犁旁，即各各取人倒著泥犁，泥犁城廣長，各四萬里，窈窈冥冥。」",
        "from": "T01n0023_002:0286b29_18",
        "context_with_next_sentence": true
    },
    {
        "source_sentence": "佛爾時說偈言：「四方有四門，　　諸角治甚堅，　垣壁以鐵作，　　上亦用鐵覆，　其地悉布鐵，　　火悉自然出。",
        "from": "T01n0023_002:0286c02_19",
        "context_with_next_sentence": true
    },
    {
        "source_sentence": "「其界有十大泥犁：第一名阿浮、第二名尼羅浮、第三名阿呵不、第四名阿波浮、第五名阿羅留、第六名優鉢、第七名修揵、第八名蓮花、第九名拘文、第十名分陀利。」",
        "from": "T01n0023_002:0286c06_0",
        "context_with_next_sentence": true
    },
    {
        "source_sentence": "佛言：「何故名為阿浮？",
        "from": "T01n0023_002:0286c09_1",
        "context_with_next_sentence": true
    },
    {
        "source_sentence": "阿浮泥犁中罪人，自然生身，譬如雲氣，是故名為阿浮。",
        "from": "T01n0023_002:0286c10_2",
        "context_with_next_sentence": true
    },
    {
        "source_sentence": "何以故名為尼羅浮？",
        "from": "T01n0023_002:0286c11_3",
        "context_with_next_sentence": true
    },
    {
        "source_sentence": "尼羅浮泥犁中罪人身，譬如鹿獨肉，是故名為尼羅浮。",
        "from": "T01n0023_002:0286c11_4",
        "context_with_next_sentence": true
    },
    {
        "source_sentence": "何以故名為阿呵不？",
        "from": "T01n0023_002:0286c13_5",
        "context_with_next_sentence": true
    },
    {
        "source_sentence": "阿呵不泥犁中罪人，甚大苦甚大痛喚呼，是故名為阿呵不。",
        "from": "T01n0023_002:0286c13_6",
        "context_with_next_sentence": true
    },
    {
        "source_sentence": "何以故名為阿波浮？",
        "from": "T01n0023_002:0286c15_7",
        "context_with_next_sentence": true
    },
    {
        "source_sentence": "阿波浮泥犁中罪人，甚酷甚痛，大呼[口*弟]喚，是故名為阿波浮。",
        "from": "T01n0023_002:0286c15_8",
        "context_with_next_sentence": true
    },
    {
        "source_sentence": "何以故名為阿羅留？",
        "from": "T01n0023_002:0286c16_9",
        "context_with_next_sentence": true
    },
    {
        "source_sentence": "阿羅留泥犁中罪人，甚苦甚痛，欲喚呼不能，但動舌，是故名為阿羅留。",
        "from": "T01n0023_002:0286c17_10",
        "context_with_next_sentence": true
    },
    {
        "source_sentence": "何以故名為修揵？",
        "from": "T01n0023_002:0286c19_0",
        "context_with_next_sentence": true
    },
    {
        "source_sentence": "修揵泥犁中罪人，身譬黃火，是故名為修揵。",
        "from": "T01n0023_002:0286c19_1",
        "context_with_next_sentence": true
    },
    {
        "source_sentence": "何以故名為優鉢？",
        "from": "T01n0023_002:0286c20_2",
        "context_with_next_sentence": true
    },
    {
        "source_sentence": "優鉢泥犁中罪人，身青譬如優鉢，是故名為優鉢。",
        "from": "T01n0023_002:0286c20_3",
        "context_with_next_sentence": true
    },
    {
        "source_sentence": "何以故名為拘文？",
        "from": "T01n0023_002:0286c22_4",
        "context_with_next_sentence": true
    },
    {
        "source_sentence": "拘文泥犁中罪人，身色黃白，譬如拘文，是故名為拘文。",
        "from": "T01n0023_002:0286c22_5",
        "context_with_next_sentence": true
    },
    {
        "source_sentence": "何以故名為分陀利？",
        "from": "T01n0023_002:0286c23_6",
        "context_with_next_sentence": true
    },
    {
        "source_sentence": "分陀利泥犁中罪人，身色赤如分陀利，是故名為分陀利。",
        "from": "T01n0023_002:0286c24_7",
        "context_with_next_sentence": true
    },
    {
        "source_sentence": "何以故名為蓮華，蓮華泥犁中罪人，身紅色，是故名為蓮華。」",
        "from": "T01n0023_002:0286c25_8",
        "context_with_next_sentence": true
    },
    {
        "source_sentence": "佛言：「譬如有百二十斛四升篅，滿中芥子，百歲者人取一芥子去。",
        "from": "T01n0023_002:0286c26_9",
        "context_with_next_sentence": true
    },
    {
        "source_sentence": "比丘！",
        "from": "T01n0023_002:0286c28_10",
        "context_with_next_sentence": true
    },
    {
        "source_sentence": "是百二十斛四升芥子悉盡，人在阿浮泥犁中常未竟。",
        "from": "T01n0023_002:0286c28_11",
        "context_with_next_sentence": true
    },
    {
        "source_sentence": "若人在尼羅浮泥犁中者，百歲取一芥子，盡二千四百八十斛芥子，乃得出耳。",
        "from": "T01n0023_002:0286c29_12",
        "context_with_next_sentence": true
    },
    {
        "source_sentence": "在阿呵不泥犁中，百歲取一芥子，盡四萬八千一百六十斛乃得出。",
        "from": "T01n0023_002:0287a02_13",
        "context_with_next_sentence": true
    },
    {
        "source_sentence": "在阿波浮泥犁中，百歲取一芥子，盡九十六萬三千三百斛乃得出。",
        "from": "T01n0023_002:0287a03_14",
        "context_with_next_sentence": true
    },
    {
        "source_sentence": "在阿羅留泥犁中，百歲取一芥子，盡千九百二十六萬四千斛乃得出。",
        "from": "T01n0023_002:0287a05_15",
        "context_with_next_sentence": true
    },
    {
        "source_sentence": "在修揵泥犁中，百歲取一芥子，盡三億八千萬五百二十八斛乃得出。",
        "from": "T01n0023_002:0287a07_0",
        "context_with_next_sentence": true
    },
    {
        "source_sentence": "在青蓮華泥犁中，百歲取一芥子，盡八十六億五百六十斛乃得出。",
        "from": "T01n0023_002:0287a08_1",
        "context_with_next_sentence": true
    },
    {
        "source_sentence": "在黃白蓮華泥犁中，百歲取一芥子，盡千七百二億萬一千二百斛乃得出。",
        "from": "T01n0023_002:0287a10_2",
        "context_with_next_sentence": true
    },
    {
        "source_sentence": "在拘文蓮華泥犁中，百歲取一芥子，盡三萬四千四百億二十二萬四千斛乃得出。",
        "from": "T01n0023_002:0287a11_3",
        "context_with_next_sentence": true
    },
    {
        "source_sentence": "在紅蓮華泥犁中，百歲取一芥子，盡六十萬八千八百億四百四十八萬斛乃得出。",
        "from": "T01n0023_002:0287a13_4",
        "context_with_next_sentence": true
    },
    {
        "source_sentence": "二十小劫為半劫，有人名句波利，墮紅蓮華泥犁中，坐誹謗舍利弗、摩訶目揵連。」",
        "from": "T01n0023_002:0287a15_5",
        "context_with_next_sentence": true
    },
    {
        "source_sentence": "佛於是說偈言：「若有人發起者，　　從口語出刀刃，　坐語說惡之事，　　便還而自截傷。",
        "from": "T01n0023_002:0287a17_6",
        "context_with_next_sentence": true
    },
    {
        "source_sentence": "　若有誹反歎譽，　　可歎者反誹謗，　口說惡猶重過，　　口過重不安隱。",
        "from": "T01n0023_002:0287a21_0",
        "context_with_next_sentence": true
    },
    {
        "source_sentence": "　譬如人博掩者，　　是諸惡過薄耳，　有惡意向賢者，　　是過為最重大。",
        "from": "T01n0023_002:0287a23_0",
        "context_with_next_sentence": true
    },
    {
        "source_sentence": "　泥犁浮有百千，　　阿浮有三十五。",
        "from": "T01n0023_002:0287a25_0",
        "context_with_next_sentence": true
    },
    {
        "source_sentence": "「閻羅王晝夜各三過燒熱銅，自然火在前宮中，王即恐畏，衣毛起竪，即出宮舍外，外亦自然有，大王大怖懅還入宮，泥犁旁便各各取閻羅王，擿燒鐵地，持鐵鉤鈎其口皆開，以消銅灌王口中，燋喉咽以皆燋腹中腸胃五臟，銅便下過去燒炙，毒痛不可忍，過惡未盡故不死，世間其有身行惡、口言惡、心念惡，死後墮惡道，燒炙毒痛，如泥犁中罪人。",
        "from": "T01n0023_002:0287a26_0",
        "context_with_next_sentence": true
    },
    {
        "source_sentence": "世間人其有身行善、口言善、心念善，死後皆生天上。」",
        "from": "T01n0023_002:0287b04_1",
        "context_with_next_sentence": true
    },
    {
        "source_sentence": "佛於是說偈言：「王使神呼問之，　　人民所作惡過，　其人常而憂毒，　　人用是身勤苦。",
        "from": "T01n0023_002:0287b06_2",
        "context_with_next_sentence": true
    },
    {
        "source_sentence": "　知當問不作惡，　　即奉行賢善法，　若有恐見因緣，　　生但有病及死。",
        "from": "T01n0023_002:0287b09_0",
        "context_with_next_sentence": true
    },
    {
        "source_sentence": "　無因緣便解脫，　　生病死便滅盡，　得安隱甚快樂，　　即見在得滅度。",
        "from": "T01n0023_002:0287b11_0",
        "context_with_next_sentence": true
    },
    {
        "source_sentence": "　一切恐怖畏懅，　　度無為獨有常。」",
        "from": "T01n0023_002:0287b13_0",
        "context_with_next_sentence": true
    },
    {
        "source_sentence": "大樓炭經阿須倫品第五",
        "from": "T01n0023_002:0287b14_0",
        "context_with_next_sentence": true
    },
    {
        "source_sentence": "佛言：「須彌山下深四十萬里中，有阿須倫，名抄多尸利。",
        "from": "T01n0023_002:0287b15_0",
        "context_with_next_sentence": true
    },
    {
        "source_sentence": "其城郭廣長各三百三十六萬里，以七寶作之，甚姝好，金銀水精琉璃赤真珠車璩馬瑙，周匝圍繞。",
        "from": "T01n0023_002:0287b16_1",
        "context_with_next_sentence": true
    },
    {
        "source_sentence": "有七重壁欄楯、七重刀分、七重行樹，高八萬里，長六萬里，皆以七寶作也。",
        "from": "T01n0023_002:0287b18_2",
        "context_with_next_sentence": true
    },
    {
        "source_sentence": "四方有四門，門高百萬里，廣六千里。",
        "from": "T01n0023_002:0287b20_3",
        "context_with_next_sentence": true
    },
    {
        "source_sentence": "一一門邊，各各有十阿須倫居止，以七寶作殿舍，七重壁、七重欄楯、七重刀分、七重行樹，周匝圍遶。",
        "from": "T01n0023_002:0287b21_4",
        "context_with_next_sentence": true
    },
    {
        "source_sentence": "樹有青色者、紅色者、黃色者、白色者，有葉樹、華樹、實樹。",
        "from": "T01n0023_002:0287b23_5",
        "context_with_next_sentence": true
    },
    {
        "source_sentence": "樹上有飛鳥止，名為鶴孔雀鴝鵒白鴿，悉在樹上，甚好相和而鳴。",
        "from": "T01n0023_002:0287b24_6",
        "context_with_next_sentence": true
    },
    {
        "source_sentence": "抄多尸利阿須倫東出四萬里，中有阿須倫城郭，廣長各三十六萬里，以七寶彩畫姝好，金銀琉璃水精赤真珠車璩馬瑙，作七重壁、七重欄楯、七重刀分、七重行樹，周匝圍繞。",
        "from": "T01n0023_002:0287b26_7",
        "context_with_next_sentence": true
    },
    {
        "source_sentence": "四方有門，門高十萬里，廣六萬里，各各有三百阿須倫止。",
        "from": "T01n0023_002:0287c01_8",
        "context_with_next_sentence": true
    },
    {
        "source_sentence": "周匝圍遶，有七重流水甚深滿，中有青蓮華，黃蓮華，紅蓮華，白蓮華，其底沙皆金，邊有樹，青色者，紅色者，黃色者，白色者，有葉樹、華樹、實樹，樹上有種種飛鳥止，甚姝好相和而鳴。",
        "from": "T01n0023_002:0287c02_9",
        "context_with_next_sentence": true
    },
    {
        "source_sentence": "抄多尸利阿須倫南出四萬里，中有阿須倫，名波陀呵阿須倫。",
        "from": "T01n0023_002:0287c06_10",
        "context_with_next_sentence": true
    },
    {
        "source_sentence": "城郭廣長各四十六萬里，以七寶彩畫姝好，七重壁、七重欄楯、七重刀分、七重行樹。",
        "from": "T01n0023_002:0287c08_11",
        "context_with_next_sentence": true
    },
    {
        "source_sentence": "四方有門，門高十萬里廣六萬里，一一門各有三百阿須倫止。",
        "from": "T01n0023_002:0287c10_12",
        "context_with_next_sentence": true
    },
    {
        "source_sentence": "周匝有七重流水甚深滿，其水底沙皆金。",
        "from": "T01n0023_002:0287c11_13",
        "context_with_next_sentence": true
    },
    {
        "source_sentence": "中有青紅黃白蓮華，有七重壁、七重欄楯，刀分、行樹，周匝圍遶。",
        "from": "T01n0023_002:0287c12_14",
        "context_with_next_sentence": true
    },
    {
        "source_sentence": "有青紅黃白樹，生葉華實樹，樹各有種種飛鳥，甚好相和而鳴。",
        "from": "T01n0023_002:0287c14_15",
        "context_with_next_sentence": true
    },
    {
        "source_sentence": "抄多尸利阿須倫西出四萬里，有阿須倫名波利。",
        "from": "T01n0023_002:0287c15_16",
        "context_with_next_sentence": true
    },
    {
        "source_sentence": "其城郭廣長各三十六萬里，皆以七寶彩畫姝好，作七重壁，欄楯刀分，樹木垣牆，高十萬里，廣六萬里。",
        "from": "T01n0023_002:0287c16_17",
        "context_with_next_sentence": true
    },
    {
        "source_sentence": "四方有四門，門高十萬里，廣六萬里，皆以七寶作門，一一門邊，各有三百阿須倫止。",
        "from": "T01n0023_002:0287c19_18",
        "context_with_next_sentence": true
    },
    {
        "source_sentence": "其宮殿亦以七寶作，七重壁、欄楯、刀分、樹木，七重流水甚深滿，其水底沙皆金，亦有青紅黃白蓮華，亦有青紅黃白樹生葉華實，上有種種飛鳥，甚好相和而鳴。",
        "from": "T01n0023_002:0287c21_19",
        "context_with_next_sentence": true
    },
    {
        "source_sentence": "抄多尸利阿須倫宮北出四萬里，中有羅呼阿須倫。",
        "from": "T01n0023_002:0287c24_20",
        "context_with_next_sentence": true
    },
    {
        "source_sentence": "其城郭廣長各三十六萬里，亦以七寶彩畫姝好，作七寶壁、欄楯、刀分、樹木，周匝圍遶。",
        "from": "T01n0023_002:0287c26_21",
        "context_with_next_sentence": true
    },
    {
        "source_sentence": "垣墻高十萬里，廣六萬里。",
        "from": "T01n0023_002:0287c28_22",
        "context_with_next_sentence": true
    },
    {
        "source_sentence": "四方有四門，門高十萬里，廣六萬里，一一門邊，各有三百阿須倫止。",
        "from": "T01n0023_002:0287c28_23",
        "context_with_next_sentence": true
    },
    {
        "source_sentence": "其宮殿亦以七寶作，七重壁，七重欄楯、刀分、樹木，周匝七重流水深滿，中有青紅黃白蓮華，其底沙皆金。",
        "from": "T01n0023_002:0288a01_24",
        "context_with_next_sentence": true
    },
    {
        "source_sentence": "復以七重欄楯、刀分、樹木，周匝圍遶，有青紅黃白樹，生華葉實，上有種種飛鳥，甚好相和而鳴。",
        "from": "T01n0023_002:0288a03_25",
        "context_with_next_sentence": true
    },
    {
        "source_sentence": "「抄多尸利阿須倫城，中有大樹，名為晝過度，高十二萬里，周匝亦十二萬里，根深二萬里，莖圍四萬里，常有花實。",
        "from": "T01n0023_002:0288a05_26",
        "context_with_next_sentence": true
    },
    {
        "source_sentence": "抄多尸利阿須倫身高二萬八千里，有高二萬四千里者，有高二萬里，有高萬六千里者，有高萬二千里，有高八千里，有七聲者，長六聲者、五聲者、四聲者、三聲者、二聲者，最小者長半聲。",
        "from": "T01n0023_002:0288a08_27",
        "context_with_next_sentence": true
    },
    {
        "source_sentence": "抄多尸利阿須倫宮有四品常持風持之。",
        "from": "T01n0023_002:0288a12_28",
        "context_with_next_sentence": true
    },
    {
        "source_sentence": "何等為四？",
        "from": "T01n0023_002:0288a13_29",
        "context_with_next_sentence": true
    },
    {
        "source_sentence": "一者不可壞風、二者堅住風、三者持風、四者上風。",
        "from": "T01n0023_002:0288a14_30",
        "context_with_next_sentence": true
    },
    {
        "source_sentence": "是為四品風，主持水在上如浮雲矣。」",
        "from": "T01n0023_002:0288a15_31",
        "context_with_next_sentence": true
    },
    {
        "source_sentence": "大樓炭經卷第二",
        "from": "T01n0023_002:0288a17_0",
        "context_with_next_sentence": true
    },
    {
        "source_sentence": "(咸亨四年章武郡公蘇慶節為父刑國公敬造一切經)",
        "from": "T01n0023_002:0288a18_0",
        "context_with_next_sentence": false
    }
]