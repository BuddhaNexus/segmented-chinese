[
    {
        "source_sentence": "佛本行集經卷第十六",
        "from": "T03n0190_016:0725c02_0",
        "context_with_next_sentence": true
    },
    {
        "source_sentence": "隋天竺三藏闍那崛多譯",
        "from": "T03n0190_016:0725c04_0",
        "context_with_next_sentence": true
    },
    {
        "source_sentence": "耶輸陀羅夢品下",
        "from": "T03n0190_016:0725c05_0",
        "context_with_next_sentence": true
    },
    {
        "source_sentence": "「爾時，國師有於一子，名優陀夷(隋言聰辯)，聰明智慧，眾論辯巧。",
        "from": "T03n0190_016:0725c06_0",
        "context_with_next_sentence": true
    },
    {
        "source_sentence": "時淨飯王即遣喚彼優陀夷來，來已王語作如是言：『汝優陀夷！",
        "from": "T03n0190_016:0725c07_1",
        "context_with_next_sentence": true
    },
    {
        "source_sentence": "黠慧多智，今可往侍悉達太子，以方便力，教我太子，令心安隱，愛樂宮中，勿使厭離捨欲出家。』",
        "from": "T03n0190_016:0725c08_2",
        "context_with_next_sentence": true
    },
    {
        "source_sentence": "時淨飯王更復召喚一切釋種眷屬聚集，而語之言：『汝等宗族！",
        "from": "T03n0190_016:0725c10_3",
        "context_with_next_sentence": true
    },
    {
        "source_sentence": "我意疑慮，悉達決定不住家居。",
        "from": "T03n0190_016:0725c12_4",
        "context_with_next_sentence": true
    },
    {
        "source_sentence": "汝等今者佐助於我，作何方便令其不離？』",
        "from": "T03n0190_016:0725c12_5",
        "context_with_next_sentence": true
    },
    {
        "source_sentence": "時諸釋種報大王言：『我等詳共守護太子，其有何力能強出家？』",
        "from": "T03n0190_016:0725c13_6",
        "context_with_next_sentence": true
    },
    {
        "source_sentence": "「爾時，淨飯王及諸釋種，於迦毘羅城東門外，安置五百勇健童子，善能用兵，巧解神射，多有方便，悉皆大力，猶如壯士，力敵少雙；一一童子，有五百車而自圍遶；一一車邊，復有五百勁捷壯夫，各各圍遶。",
        "from": "T03n0190_016:0725c16_0",
        "context_with_next_sentence": true
    },
    {
        "source_sentence": "如是次第，南西北門，亦復如是，乃至各有五百人防，如上所說。",
        "from": "T03n0190_016:0725c20_1",
        "context_with_next_sentence": true
    },
    {
        "source_sentence": "復有宿老諸釋大臣，悉皆各住十字街巷四衢道頭，遞共守護悉達太子。",
        "from": "T03n0190_016:0725c22_2",
        "context_with_next_sentence": true
    },
    {
        "source_sentence": "時，淨飯王別置五百最勝壯健諸釋侍官，其身悉皆帶持鎧甲，乘象乘馬，四面圍遶淨飯王宮，各各在於閤門內外，通夜持更。",
        "from": "T03n0190_016:0725c23_3",
        "context_with_next_sentence": true
    },
    {
        "source_sentence": "「爾時，國大夫人摩訶波闍波提憍曇彌，在於宮內，集聚婇女而語之言：『汝等當知！",
        "from": "T03n0190_016:0725c27_0",
        "context_with_next_sentence": true
    },
    {
        "source_sentence": "從今已去晝夜莫睡，將諸明寶，置高幢上，勿令夜暗。",
        "from": "T03n0190_016:0725c28_1",
        "context_with_next_sentence": true
    },
    {
        "source_sentence": "又復處處別然蘇油香燈蠟燭，恒教覆火，勿使滅無。",
        "from": "T03n0190_016:0726a01_2",
        "context_with_next_sentence": true
    },
    {
        "source_sentence": "諸門管鑰，好牢關閉，非時不得令人橫開。",
        "from": "T03n0190_016:0726a02_3",
        "context_with_next_sentence": true
    },
    {
        "source_sentence": "身體莊嚴，皆著瓔珞，各各連手，猶如鈎鎖相捉而住，圍遶太子，莫聽浪行。",
        "from": "T03n0190_016:0726a03_4",
        "context_with_next_sentence": true
    },
    {
        "source_sentence": "若執弓刀，或持叉棒，或拄戟槊，如是坐立，或執或對，種種器仗，晝夜用心，勿令不覺太子行動。",
        "from": "T03n0190_016:0726a05_5",
        "context_with_next_sentence": true
    },
    {
        "source_sentence": "彼若出家，我宮空虛，無可娛樂。』",
        "from": "T03n0190_016:0726a07_6",
        "context_with_next_sentence": true
    },
    {
        "source_sentence": "「時，優陀夷國師之子，侍衛太子，入儲宮內，見於太子住在殿中思惟而坐，宮內婇女皆悉默然。",
        "from": "T03n0190_016:0726a08_0",
        "context_with_next_sentence": true
    },
    {
        "source_sentence": "見如是已，語彼諸女，作如是言：『汝等一切巧解談論，語言戲謔，善承人意，變慼為歡，端正可怜，世間無比，各各自有如是[仁-二+(敲-高)]能，今日云何默然而住？",
        "from": "T03n0190_016:0726a10_1",
        "context_with_next_sentence": true
    },
    {
        "source_sentence": "可忘失耶如是功能？",
        "from": "T03n0190_016:0726a13_2",
        "context_with_next_sentence": true
    },
    {
        "source_sentence": "應當如彼北欝單越國土所作莊嚴之事。",
        "from": "T03n0190_016:0726a14_3",
        "context_with_next_sentence": true
    },
    {
        "source_sentence": "又復汝等！",
        "from": "T03n0190_016:0726a15_4",
        "context_with_next_sentence": true
    },
    {
        "source_sentence": "堪為北方毘沙門天護世大王而作妃后，況復人間宮內不堪？",
        "from": "T03n0190_016:0726a15_5",
        "context_with_next_sentence": true
    },
    {
        "source_sentence": "汝等婇女！",
        "from": "T03n0190_016:0726a16_6",
        "context_with_next_sentence": true
    },
    {
        "source_sentence": "豈可令此太子離慾？",
        "from": "T03n0190_016:0726a17_0",
        "context_with_next_sentence": true
    },
    {
        "source_sentence": "若如汝等！",
        "from": "T03n0190_016:0726a17_1",
        "context_with_next_sentence": true
    },
    {
        "source_sentence": "猶能令於真正聖人教行五慾，況復今日不能令此釋迦太子染著世間？",
        "from": "T03n0190_016:0726a17_2",
        "context_with_next_sentence": true
    },
    {
        "source_sentence": "汝等婇女！",
        "from": "T03n0190_016:0726a19_3",
        "context_with_next_sentence": true
    },
    {
        "source_sentence": "能作美言，迴怒令喜，巧取他心，婦人之身，所有方便，幻惑之術，假使女人亦能行慾，況復男兒不著汝等？",
        "from": "T03n0190_016:0726a19_4",
        "context_with_next_sentence": true
    },
    {
        "source_sentence": "若世間人，得共汝等同於一處，能不行慾，終無是處。』",
        "from": "T03n0190_016:0726a22_5",
        "context_with_next_sentence": true
    },
    {
        "source_sentence": "而說偈言：「『汝等婇女輩，　　大有方便力，　　巧能幻惑他，　　善示汝境界。",
        "from": "T03n0190_016:0726a23_6",
        "context_with_next_sentence": true
    },
    {
        "source_sentence": "　　假使離慾人，　　真正諸仙等，　　得見於汝者，　　必應生慾心。",
        "from": "T03n0190_016:0726a26_0",
        "context_with_next_sentence": true
    },
    {
        "source_sentence": "　　況復此太子，　　觀汝等娛樂，　　不能行五慾，　　終無有是處。』",
        "from": "T03n0190_016:0726a28_0",
        "context_with_next_sentence": true
    },
    {
        "source_sentence": "「如是汝等！",
        "from": "T03n0190_016:0726b01_0",
        "context_with_next_sentence": true
    },
    {
        "source_sentence": "自境界中巧解方便，我見汝等，具足皆有如是方便，而遂不能令王太子於汝等邊慾心染著，我甚不悅。",
        "from": "T03n0190_016:0726b01_1",
        "context_with_next_sentence": true
    },
    {
        "source_sentence": "汝等更可人人加意，出巧方便，而令悉達太子見已，於汝等邊別生慾心，勿令厭離。",
        "from": "T03n0190_016:0726b03_2",
        "context_with_next_sentence": true
    },
    {
        "source_sentence": "汝等婇女！",
        "from": "T03n0190_016:0726b05_3",
        "context_with_next_sentence": true
    },
    {
        "source_sentence": "可不聞乎？",
        "from": "T03n0190_016:0726b05_4",
        "context_with_next_sentence": true
    },
    {
        "source_sentence": "昔迦尸國有一仙人，名提波耶那(隋言埏上生)，被孫陀梨婬女誑惑。",
        "from": "T03n0190_016:0726b06_5",
        "context_with_next_sentence": true
    },
    {
        "source_sentence": "而彼仙人如天無異，諸天猶尚不能奈何？",
        "from": "T03n0190_016:0726b07_6",
        "context_with_next_sentence": true
    },
    {
        "source_sentence": "被孫陀梨婬女惑故，隨彼步行，來入城中。",
        "from": "T03n0190_016:0726b08_7",
        "context_with_next_sentence": true
    },
    {
        "source_sentence": "又復，往昔有一仙人，名為獨角仙人之子，生小已來，未經欲事。",
        "from": "T03n0190_016:0726b09_8",
        "context_with_next_sentence": true
    },
    {
        "source_sentence": "當於彼時，有一婬女，名曰商多(隋言寂定)，誑惑彼仙，遂令失禪及五神通。",
        "from": "T03n0190_016:0726b10_9",
        "context_with_next_sentence": true
    },
    {
        "source_sentence": "又復昔有仙人，名曰毘商蜜多(隋言化支)，多時苦行，經於十年，無所噉食。",
        "from": "T03n0190_016:0726b12_10",
        "context_with_next_sentence": true
    },
    {
        "source_sentence": "當於彼時，有一婬女，名彌迦那(隋言一者)，極大端正，彼仙亦復被其誑惑。",
        "from": "T03n0190_016:0726b13_11",
        "context_with_next_sentence": true
    },
    {
        "source_sentence": "諸如是等大神仙人，多有被於諸婬婦女之所誑惑，牽取教行世慾之事，況復今日悉達太子，盛壯少年，身體柔軟。",
        "from": "T03n0190_016:0726b15_12",
        "context_with_next_sentence": true
    },
    {
        "source_sentence": "大王之子善解諸事，汝等至心承事供奉，令於汝等生染著心，勿使其斷王之體胤。",
        "from": "T03n0190_016:0726b18_13",
        "context_with_next_sentence": true
    },
    {
        "source_sentence": "「彼等婇女，於國師子優陀夷邊聞是語已，向於太子，示現種種巧媚幻惑，令生增上勝妙欲心。",
        "from": "T03n0190_016:0726b20_0",
        "context_with_next_sentence": true
    },
    {
        "source_sentence": "或有婇女示現舞形，或有婇女出微妙聲唱頌歌讚，或作音樂，或出可笑奇異面形，或造百種語言辭句。",
        "from": "T03n0190_016:0726b22_1",
        "context_with_next_sentence": true
    },
    {
        "source_sentence": "或復有於太子之前示現逶迤巧妙行步，或復有將雜異種種妙好鮮華以奉太子，或作種種百和之香塗太子身，或於口中吹指造作種種鳥聲，或復諮白作如是言：『聖種王子！",
        "from": "T03n0190_016:0726b24_2",
        "context_with_next_sentence": true
    },
    {
        "source_sentence": "願聽我等所作種種世俗慾情語言謿調。』",
        "from": "T03n0190_016:0726b28_3",
        "context_with_next_sentence": true
    },
    {
        "source_sentence": "而王大子，在於宮內，聞如是等諸種慾戲，作是思惟：『世間之中，被於苦逼，所謂生老及病死等，惱患既然，不知厭離捨彼等苦，求歸依處。",
        "from": "T03n0190_016:0726b29_4",
        "context_with_next_sentence": true
    },
    {
        "source_sentence": "我今云何巧作方便，能捨此等世間諸苦生老病死？』",
        "from": "T03n0190_016:0726c03_5",
        "context_with_next_sentence": true
    },
    {
        "source_sentence": "又復彼等諸婇女輩，多種示現歌舞音聲，或復種種諸妙慾事，而彼悉達太子見已，不生希有戀著之心。",
        "from": "T03n0190_016:0726c04_6",
        "context_with_next_sentence": true
    },
    {
        "source_sentence": "時宮女中，有一婇女，自手將一末利華鬘，前出繫於太子頸下。",
        "from": "T03n0190_016:0726c07_7",
        "context_with_next_sentence": true
    },
    {
        "source_sentence": "而太子眼熟視不瞬，觀彼女人，即還自解末利華鬘，解已手持從窓牖中擲棄於外。",
        "from": "T03n0190_016:0726c08_8",
        "context_with_next_sentence": true
    },
    {
        "source_sentence": "「時國師子優陀夷見太子端坐正念思惟，不著世間有為境界，又不染愛妙色聲香，如是見已，其優陀夷，聰明智慧，巧解種種殊方善論，諫太子言：『大聖太子！",
        "from": "T03n0190_016:0726c10_9",
        "context_with_next_sentence": true
    },
    {
        "source_sentence": "我被大王勅來至此友娛太子，我今諮白，願太子聽，我以太子於世事中心意不動。』",
        "from": "T03n0190_016:0726c14_10",
        "context_with_next_sentence": true
    },
    {
        "source_sentence": "而說偈言：「『我略說友相，　　惡諫善勸行，　　厄難相救濟，　　是名真善友。』",
        "from": "T03n0190_016:0726c16_0",
        "context_with_next_sentence": true
    },
    {
        "source_sentence": "「時，優陀夷說此偈已，復作是言：『大聖太子！",
        "from": "T03n0190_016:0726c19_0",
        "context_with_next_sentence": true
    },
    {
        "source_sentence": "我今既是聖子之友，諸事好惡，須共平量；見異默然，而欲捨我，不名為友。",
        "from": "T03n0190_016:0726c19_1",
        "context_with_next_sentence": true
    },
    {
        "source_sentence": "是故我今欲向太子有所諮白，依如友心，唯願領納。",
        "from": "T03n0190_016:0726c21_2",
        "context_with_next_sentence": true
    },
    {
        "source_sentence": "太子！",
        "from": "T03n0190_016:0726c22_3",
        "context_with_next_sentence": true
    },
    {
        "source_sentence": "當今盛壯年少，我今觀看太子之心，不作善事，而欲捨離諸婇女等，嫌恨其邊，有何可惡？",
        "from": "T03n0190_016:0726c23_4",
        "context_with_next_sentence": true
    },
    {
        "source_sentence": "凡繫縛心，隨順是也，愛著之情，慾態為本，婦女之體，唯以丈夫敬重為歡。",
        "from": "T03n0190_016:0726c25_5",
        "context_with_next_sentence": true
    },
    {
        "source_sentence": "若太子心，必不愛著五慾之事，世間富貴榮華是難，但當以口美言善語，慰喻宮人，令其意悅。』",
        "from": "T03n0190_016:0726c26_6",
        "context_with_next_sentence": true
    },
    {
        "source_sentence": "而說偈言：「『婦人敬是樂，　　敬為樂最上，　　無敬唯有色，　　如樹無有花。』",
        "from": "T03n0190_016:0726c29_7",
        "context_with_next_sentence": true
    },
    {
        "source_sentence": "「爾時，太子從國師子優陀夷邊聞是語已，即作種種善巧語言哀愍之聲，猶如雲陰隱隱雷震微妙之聲，猶如善美和合音聲柔軟，報答優陀夷言：『汝優陀夷！",
        "from": "T03n0190_016:0727a03_0",
        "context_with_next_sentence": true
    },
    {
        "source_sentence": "我亦知汝，為我良朋，為我善友，好心開發，諫曉我意。",
        "from": "T03n0190_016:0727a06_1",
        "context_with_next_sentence": true
    },
    {
        "source_sentence": "我今亦知汝意向我親密厚重，我今亦不違逆汝心。",
        "from": "T03n0190_016:0727a07_2",
        "context_with_next_sentence": true
    },
    {
        "source_sentence": "汝今見我有如是過，我今順汝，但我非是不知世間五慾之樂，我觀世諦一切諸事，了達分明，我以世間無常敗壞，以是義故，此處可畏，心意不樂。』",
        "from": "T03n0190_016:0727a09_0",
        "context_with_next_sentence": true
    },
    {
        "source_sentence": "而說偈言：「『世榮雖快樂，　　有生老病死，　　此四種若無，　　我心誰不樂？』",
        "from": "T03n0190_016:0727a12_1",
        "context_with_next_sentence": true
    },
    {
        "source_sentence": "「是時，太子說是偈已，復更重語優陀夷言：『汝優陀夷！",
        "from": "T03n0190_016:0727a15_0",
        "context_with_next_sentence": true
    },
    {
        "source_sentence": "當觀於此諸婇女等，既被老奪盛壯色已，各各相覩，意不喜樂，況有癡人，欲於是處生愛樂心？』",
        "from": "T03n0190_016:0727a16_1",
        "context_with_next_sentence": true
    },
    {
        "source_sentence": "而說偈言：「『生老病死法，　　住此生老病，　　若住生樂心，　　共鳥獸無異。』",
        "from": "T03n0190_016:0727a18_2",
        "context_with_next_sentence": true
    },
    {
        "source_sentence": "「爾時，太子共國師子優陀夷等，往復來去言論之時，日遂至沒。",
        "from": "T03n0190_016:0727a21_0",
        "context_with_next_sentence": true
    },
    {
        "source_sentence": "太子既見日光沒已，便入宮中，共諸婇女，行於五慾快樂歡喜，相共聚集，圍遶而住。",
        "from": "T03n0190_016:0727a22_1",
        "context_with_next_sentence": true
    },
    {
        "source_sentence": "其太子妃耶輸陀羅，即於是夜便覺有娠。",
        "from": "T03n0190_016:0727a24_2",
        "context_with_next_sentence": true
    },
    {
        "source_sentence": "又當其夜，太子姨母，憍曇姓氏摩訶波闍波提，眠中夢見一白牛王，在於城中，揚聲吼喚，安庠而行，無有一人能當彼前而作障礙。",
        "from": "T03n0190_016:0727a25_3",
        "context_with_next_sentence": true
    },
    {
        "source_sentence": "又復其夜，淨飯大王，亦夢城內處中，竪立一帝釋幢，以多雜種眾寶莊嚴，復持種種瓔珞，挍飾壯麗，猶如須彌山王，從地踊出，在於虛空。",
        "from": "T03n0190_016:0727a28_4",
        "context_with_next_sentence": true
    },
    {
        "source_sentence": "彼帝釋幢，其中又復出大光明，四方皆悉周匝照耀，又復四方興起大雲，俱來至於帝釋幢上，降注大雨，霶霈灌洗彼帝釋幢。",
        "from": "T03n0190_016:0727b02_5",
        "context_with_next_sentence": true
    },
    {
        "source_sentence": "又於空中，雨於種種無量無邊妙華之雨。",
        "from": "T03n0190_016:0727b05_6",
        "context_with_next_sentence": true
    },
    {
        "source_sentence": "其帝釋幢，周匝復有無量種種微妙音聲，不作自鳴。",
        "from": "T03n0190_016:0727b06_7",
        "context_with_next_sentence": true
    },
    {
        "source_sentence": "更復有一鮮白傘蓋，眾寶為竿，黃金為子，端正可喜，自然覆於帝釋幢上。",
        "from": "T03n0190_016:0727b07_8",
        "context_with_next_sentence": true
    },
    {
        "source_sentence": "四方復有四大天王及諸眷屬，來向城中，開門將彼帝釋幢出。",
        "from": "T03n0190_016:0727b09_9",
        "context_with_next_sentence": true
    },
    {
        "source_sentence": "「爾時，其夜耶輸陀羅，疲極睡眠，無所知曉，臥夢覩見，有二十種可畏之事，心戰身動，恐怖不安，疑怪驚惶，忽然而寤。",
        "from": "T03n0190_016:0727b12_0",
        "context_with_next_sentence": true
    },
    {
        "source_sentence": "時太子問耶輸陀言：『汝耶輸陀！",
        "from": "T03n0190_016:0727b14_1",
        "context_with_next_sentence": true
    },
    {
        "source_sentence": "何故如是驚怖戰悸，氣喘心忪，忽爾而起。",
        "from": "T03n0190_016:0727b15_2",
        "context_with_next_sentence": true
    },
    {
        "source_sentence": "何故如是？",
        "from": "T03n0190_016:0727b16_3",
        "context_with_next_sentence": true
    },
    {
        "source_sentence": "汝耶輸陀！",
        "from": "T03n0190_016:0727b16_4",
        "context_with_next_sentence": true
    },
    {
        "source_sentence": "今者又不在尸陀林，又復不為諸屍所繞，亦不在山，不居曠野，今此城內，無量無邊，兵仗守護，在於王宮，此處深牢，不懼野獸，亦復不慮盜賊來驚，此中安樂，是無畏處。",
        "from": "T03n0190_016:0727b16_5",
        "context_with_next_sentence": true
    },
    {
        "source_sentence": "我今見汝耶輸陀羅，心大驚怖，心大憂愁，心生疑畏，忽然覺寤。",
        "from": "T03n0190_016:0727b20_6",
        "context_with_next_sentence": true
    },
    {
        "source_sentence": "此事何因？』",
        "from": "T03n0190_016:0727b22_7",
        "context_with_next_sentence": true
    },
    {
        "source_sentence": "「爾時，太子妃耶輸陀淚下如雨，恐怖悲咽，報太子言：『大聖太子！",
        "from": "T03n0190_016:0727b23_0",
        "context_with_next_sentence": true
    },
    {
        "source_sentence": "我於今夜，夢見如是二十種變，唯願諦聽，我當說之。",
        "from": "T03n0190_016:0727b24_1",
        "context_with_next_sentence": true
    },
    {
        "source_sentence": "「『聖子！",
        "from": "T03n0190_016:0727b26_0",
        "context_with_next_sentence": true
    },
    {
        "source_sentence": "我向夢見，一切大地，周匝震動。",
        "from": "T03n0190_016:0727b26_1",
        "context_with_next_sentence": true
    },
    {
        "source_sentence": "「『聖子！",
        "from": "T03n0190_016:0727b27_0",
        "context_with_next_sentence": true
    },
    {
        "source_sentence": "次復，夢見有帝釋幢崩倒於地。",
        "from": "T03n0190_016:0727b27_1",
        "context_with_next_sentence": true
    },
    {
        "source_sentence": "「『聖子！",
        "from": "T03n0190_016:0727b28_0",
        "context_with_next_sentence": true
    },
    {
        "source_sentence": "次復，夢見虛空日月，及諸星宿，悉皆墮落。",
        "from": "T03n0190_016:0727b28_1",
        "context_with_next_sentence": true
    },
    {
        "source_sentence": "「『聖子！",
        "from": "T03n0190_016:0727c01_0",
        "context_with_next_sentence": true
    },
    {
        "source_sentence": "次復，夢見有一最大鮮潔傘蓋，是我從來依蔭之處，守護我者、憐愍我者，而彼婢生車匿之子，忽以壯力，奪我將行。",
        "from": "T03n0190_016:0727c01_1",
        "context_with_next_sentence": true
    },
    {
        "source_sentence": "「『聖子！",
        "from": "T03n0190_016:0727c04_0",
        "context_with_next_sentence": true
    },
    {
        "source_sentence": "次復，夢見我頭髮髻，為彼諸寶所莊嚴者，刀截而去。",
        "from": "T03n0190_016:0727c04_1",
        "context_with_next_sentence": true
    },
    {
        "source_sentence": "「『聖子！",
        "from": "T03n0190_016:0727c06_0",
        "context_with_next_sentence": true
    },
    {
        "source_sentence": "次復，夢見我身體上所有瓔珞，為水所漂。",
        "from": "T03n0190_016:0727c06_1",
        "context_with_next_sentence": true
    },
    {
        "source_sentence": "「『聖子！",
        "from": "T03n0190_016:0727c08_0",
        "context_with_next_sentence": true
    },
    {
        "source_sentence": "次復，夢見我之身形微妙端正，忽成醜陋。",
        "from": "T03n0190_016:0727c08_1",
        "context_with_next_sentence": true
    },
    {
        "source_sentence": "「『聖子！",
        "from": "T03n0190_016:0727c10_0",
        "context_with_next_sentence": true
    },
    {
        "source_sentence": "次復，夢見我身體上所有手足，自然墮落。",
        "from": "T03n0190_016:0727c10_1",
        "context_with_next_sentence": true
    },
    {
        "source_sentence": "「『聖子！",
        "from": "T03n0190_016:0727c12_0",
        "context_with_next_sentence": true
    },
    {
        "source_sentence": "次復，夢見我此身形忽然赤露。",
        "from": "T03n0190_016:0727c12_1",
        "context_with_next_sentence": true
    },
    {
        "source_sentence": "「『聖子！",
        "from": "T03n0190_016:0727c13_0",
        "context_with_next_sentence": true
    },
    {
        "source_sentence": "次復，夢見我之從來常所坐床，我坐之時，承事聖子，彼床忽然自蹈於地。",
        "from": "T03n0190_016:0727c13_1",
        "context_with_next_sentence": true
    },
    {
        "source_sentence": "「『聖子！",
        "from": "T03n0190_016:0727c15_0",
        "context_with_next_sentence": true
    },
    {
        "source_sentence": "次復，夢見我常所共聖子眠臥受樂之床，彼床四脚並皆摧折。",
        "from": "T03n0190_016:0727c15_1",
        "context_with_next_sentence": true
    },
    {
        "source_sentence": "「『聖子！",
        "from": "T03n0190_016:0727c17_0",
        "context_with_next_sentence": true
    },
    {
        "source_sentence": "次復，夢見有一眾寶所成大山，纖利四楞無量高峻，被火所燒，崩頹墮地。",
        "from": "T03n0190_016:0727c17_1",
        "context_with_next_sentence": true
    },
    {
        "source_sentence": "「『聖子！",
        "from": "T03n0190_016:0727c19_0",
        "context_with_next_sentence": true
    },
    {
        "source_sentence": "次復，夢見淨飯大王宮內，有一微妙之樹，被風吹倒。",
        "from": "T03n0190_016:0727c19_1",
        "context_with_next_sentence": true
    },
    {
        "source_sentence": "「『聖子！",
        "from": "T03n0190_016:0727c21_0",
        "context_with_next_sentence": true
    },
    {
        "source_sentence": "次復，夢見朗月圓團眾星圍遶，在此宮中，忽然而沒。",
        "from": "T03n0190_016:0727c21_1",
        "context_with_next_sentence": true
    },
    {
        "source_sentence": "「『聖子！",
        "from": "T03n0190_016:0727c23_0",
        "context_with_next_sentence": true
    },
    {
        "source_sentence": "次復，夢見淨日照明，千光圍遶，在此宮內，忽然而沒。",
        "from": "T03n0190_016:0727c23_1",
        "context_with_next_sentence": true
    },
    {
        "source_sentence": "彼隱沒後，世間黑暗，無有光明。",
        "from": "T03n0190_016:0727c24_2",
        "context_with_next_sentence": true
    },
    {
        "source_sentence": "「『聖子！",
        "from": "T03n0190_016:0727c26_0",
        "context_with_next_sentence": true
    },
    {
        "source_sentence": "次復，夢見此宮城內，有一火炬，出向城外。",
        "from": "T03n0190_016:0727c26_1",
        "context_with_next_sentence": true
    },
    {
        "source_sentence": "「『聖子！",
        "from": "T03n0190_016:0727c28_0",
        "context_with_next_sentence": true
    },
    {
        "source_sentence": "次復，夢見此城從來所護之神，遍體種種瓔珞莊嚴，可喜端正。",
        "from": "T03n0190_016:0727c28_1",
        "context_with_next_sentence": true
    },
    {
        "source_sentence": "彼忽悲啼，舉聲大哭，住在門外。",
        "from": "T03n0190_016:0727c29_2",
        "context_with_next_sentence": true
    },
    {
        "source_sentence": "「『聖子！",
        "from": "T03n0190_016:0728a02_0",
        "context_with_next_sentence": true
    },
    {
        "source_sentence": "次復，夢見迦毘羅城，忽為曠野，可畏如夜，心無處樂。",
        "from": "T03n0190_016:0728a02_1",
        "context_with_next_sentence": true
    },
    {
        "source_sentence": "「『聖子！",
        "from": "T03n0190_016:0728a04_0",
        "context_with_next_sentence": true
    },
    {
        "source_sentence": "次復，夢見迦毘羅城所有諸池，水悉皆濁，所有樹林，華果枝葉並皆墮落，遍散於地，無可觀瞻。",
        "from": "T03n0190_016:0728a04_1",
        "context_with_next_sentence": true
    },
    {
        "source_sentence": "「『聖子！",
        "from": "T03n0190_016:0728a07_0",
        "context_with_next_sentence": true
    },
    {
        "source_sentence": "次復，夢見所有壯士，手執刀杖，身著甲鉾，周匝四方，交橫馳走。",
        "from": "T03n0190_016:0728a07_1",
        "context_with_next_sentence": true
    },
    {
        "source_sentence": "聖子！",
        "from": "T03n0190_016:0728a08_2",
        "context_with_next_sentence": true
    },
    {
        "source_sentence": "我見如是二十種夢，心大恐怖，驚疑不安，此何徵祥？",
        "from": "T03n0190_016:0728a08_3",
        "context_with_next_sentence": true
    },
    {
        "source_sentence": "為凶為吉？",
        "from": "T03n0190_016:0728a10_0",
        "context_with_next_sentence": true
    },
    {
        "source_sentence": "是何果報？",
        "from": "T03n0190_016:0728a10_1",
        "context_with_next_sentence": true
    },
    {
        "source_sentence": "為復我身壽命欲盡？",
        "from": "T03n0190_016:0728a10_2",
        "context_with_next_sentence": true
    },
    {
        "source_sentence": "為共聖子恩愛別離？",
        "from": "T03n0190_016:0728a10_3",
        "context_with_next_sentence": true
    },
    {
        "source_sentence": "是故我今心如撞[打-丁+鳥]，戰動忙怕，不能自持，於睡眠中，忽然驚起。』",
        "from": "T03n0190_016:0728a11_4",
        "context_with_next_sentence": true
    },
    {
        "source_sentence": "「爾時太子聞此語已，自心思惟：『我今不久，捨世出家，是故今此耶輸陀羅，見於如是大恐怖夢。』",
        "from": "T03n0190_016:0728a13_0",
        "context_with_next_sentence": true
    },
    {
        "source_sentence": "是時太子即報其妃耶輸陀言：『妃耶輸陀！",
        "from": "T03n0190_016:0728a15_1",
        "context_with_next_sentence": true
    },
    {
        "source_sentence": "汝雖見彼一千帝釋幢崩倒臥地，於汝何傷？",
        "from": "T03n0190_016:0728a16_2",
        "context_with_next_sentence": true
    },
    {
        "source_sentence": "設復見於一千日月及諸星辰，墮落於地，汝亦何苦？",
        "from": "T03n0190_016:0728a17_3",
        "context_with_next_sentence": true
    },
    {
        "source_sentence": "雖見千傘，婢生車匿力揭將行，既是夢奪非關白日，汝心何亂？",
        "from": "T03n0190_016:0728a18_4",
        "context_with_next_sentence": true
    },
    {
        "source_sentence": "不假憂愁，汝善大妃！",
        "from": "T03n0190_016:0728a19_5",
        "context_with_next_sentence": true
    },
    {
        "source_sentence": "莫驚莫怖！",
        "from": "T03n0190_016:0728a20_6",
        "context_with_next_sentence": true
    },
    {
        "source_sentence": "莫作分別。",
        "from": "T03n0190_016:0728a20_7",
        "context_with_next_sentence": true
    },
    {
        "source_sentence": "世間法中，自有如是虛妄之夢，不須懷愁，但當安隱依常眠睡。",
        "from": "T03n0190_016:0728a20_8",
        "context_with_next_sentence": true
    },
    {
        "source_sentence": "汝善大妃！",
        "from": "T03n0190_016:0728a22_9",
        "context_with_next_sentence": true
    },
    {
        "source_sentence": "年時嫩少，身體柔軟，為爾憂懼，恐畏疲勞。』",
        "from": "T03n0190_016:0728a22_10",
        "context_with_next_sentence": true
    },
    {
        "source_sentence": "耶輸陀羅以受樂身未曾經苦，既聞太子如是語已，還臥而眠。",
        "from": "T03n0190_016:0728a23_11",
        "context_with_next_sentence": true
    },
    {
        "source_sentence": "太子為欲安恤慰喻耶輸陀故，以五欲樂，共相娛樂，更同睡眠。",
        "from": "T03n0190_016:0728a24_12",
        "context_with_next_sentence": true
    },
    {
        "source_sentence": "「爾時，太子其夜自復見五大夢：第一夢見，席此大地持用作榻，以須彌山安為頭枕；東方大海，安左手臂；西方大海，安右手臂；南方大海，安置兩足。",
        "from": "T03n0190_016:0728a27_0",
        "context_with_next_sentence": true
    },
    {
        "source_sentence": "「第二夢見，有一草莖，名曰建立，從臍而出，其頭上至阿迦膩吒。",
        "from": "T03n0190_016:0728b02_0",
        "context_with_next_sentence": true
    },
    {
        "source_sentence": "「第三夢見，有四飛鳥，作種種色，從四方來，在於太子兩足之下，自然變成，純一白色。",
        "from": "T03n0190_016:0728b04_0",
        "context_with_next_sentence": true
    },
    {
        "source_sentence": "「第四夢見，有四白獸，頭皆黑色，從足已上，乃至膝頭，舐太子脚。",
        "from": "T03n0190_016:0728b06_0",
        "context_with_next_sentence": true
    },
    {
        "source_sentence": "「第五夢見，有一糞山，高大峻廣，太子自身，在彼山上，周匝經行，不為彼糞之所污染。",
        "from": "T03n0190_016:0728b08_0",
        "context_with_next_sentence": true
    },
    {
        "source_sentence": "佛本行集經捨宮出家品第二十一上",
        "from": "T03n0190_016:0728b10_0",
        "context_with_next_sentence": true
    },
    {
        "source_sentence": "「爾時，太子在於宮內，夜睡眠時，有一宿衛守宮之臣，告諸一切持更人言：『汝諸人輩！",
        "from": "T03n0190_016:0728b11_0",
        "context_with_next_sentence": true
    },
    {
        "source_sentence": "行更之時，宜各如是喚金毘羅(金毘羅者隋言可畏)，或喚目帝羅(目帝羅者隋言解脫)，或喚鴦伽那(鴦伽那者隋言落裏)。",
        "from": "T03n0190_016:0728b12_1",
        "context_with_next_sentence": true
    },
    {
        "source_sentence": "汝等人輩！",
        "from": "T03n0190_016:0728b14_2",
        "context_with_next_sentence": true
    },
    {
        "source_sentence": "在此已不？』",
        "from": "T03n0190_016:0728b14_3",
        "context_with_next_sentence": true
    },
    {
        "source_sentence": "彼等報言：『我等在此。』",
        "from": "T03n0190_016:0728b15_4",
        "context_with_next_sentence": true
    },
    {
        "source_sentence": "是時大臣復更語彼諸人輩言：『汝等並宜用心持更，汝等並宜用心持更。",
        "from": "T03n0190_016:0728b15_5",
        "context_with_next_sentence": true
    },
    {
        "source_sentence": "今夜已深，所有諸類，或住水中，或居陸地，或在樹上，或處窟間，或山谷傍，或屋舍裏，皆悉疲乏，染著睡眠。",
        "from": "T03n0190_016:0728b17_6",
        "context_with_next_sentence": true
    },
    {
        "source_sentence": "汝等諸人！",
        "from": "T03n0190_016:0728b19_7",
        "context_with_next_sentence": true
    },
    {
        "source_sentence": "今夜持更，悉執器仗，共守門閤，應須警慎，好加製持；自餘當鋪持更之人，莫令睡眠。",
        "from": "T03n0190_016:0728b20_8",
        "context_with_next_sentence": true
    },
    {
        "source_sentence": "大王嚴重，有如是勅。",
        "from": "T03n0190_016:0728b22_9",
        "context_with_next_sentence": true
    },
    {
        "source_sentence": "何以故？",
        "from": "T03n0190_016:0728b22_10",
        "context_with_next_sentence": true
    },
    {
        "source_sentence": "恐畏太子捨此城邑剃髮出家，若保宮內，此聖太子，必當得作轉輪聖王，統四天下。",
        "from": "T03n0190_016:0728b22_11",
        "context_with_next_sentence": true
    },
    {
        "source_sentence": "大仙國師，如是授記。』",
        "from": "T03n0190_016:0728b24_12",
        "context_with_next_sentence": true
    },
    {
        "source_sentence": "作是語時，初夜已過，至於半夜，漏刻之人，大唱而言：『我聖大家！",
        "from": "T03n0190_016:0728b25_13",
        "context_with_next_sentence": true
    },
    {
        "source_sentence": "恒常尊勝。",
        "from": "T03n0190_016:0728b26_14",
        "context_with_next_sentence": true
    },
    {
        "source_sentence": "願我大家！",
        "from": "T03n0190_016:0728b26_15",
        "context_with_next_sentence": true
    },
    {
        "source_sentence": "長命吉安。』",
        "from": "T03n0190_016:0728b27_16",
        "context_with_next_sentence": true
    },
    {
        "source_sentence": "初分已過，次入中夜，漏刻未半，爾時色界、淨居諸天下來至於迦毘羅城。",
        "from": "T03n0190_016:0728b27_17",
        "context_with_next_sentence": true
    },
    {
        "source_sentence": "是時城內，所有人民，皆悉迷悶，沈重睡眠，淨飯王身，并諸左右，及太子厩當馬諸臣，宮人婇女，皆悉迷惑，疲乏重眠。",
        "from": "T03n0190_016:0728b28_18",
        "context_with_next_sentence": true
    },
    {
        "source_sentence": "「是時眾中有一天子，名曰法行，來至宮內，以神通力，令諸婇女身體服飾縱橫不正，或復褰袒，不能收斂其中。",
        "from": "T03n0190_016:0728c02_19",
        "context_with_next_sentence": true
    },
    {
        "source_sentence": "或有諸婇女輩，或以手柱頤頷而眠；或有婇女，擲却箜篌，置於一邊，而身倚臥；或有婇女，以其兩臂，抱鼓而眠；或以兩手，內著窓中，而其半身，露出而睡，其中或有，各以兩臂相抱而眠；或有婇女，目睫不交，睛瞳睆睆，熟視而睡；或有婇女，倚諸瓔珞，垂嚲而眠。",
        "from": "T03n0190_016:0728c05_20",
        "context_with_next_sentence": true
    },
    {
        "source_sentence": "或有宮人，形容端正，從來俯仰，具知羞慙，一切功能，皆悉備足，今以重睡因緣所纏，放氣出聲，大小麤細，臭處蓬勃，都不覺知。",
        "from": "T03n0190_016:0728c11_21",
        "context_with_next_sentence": true
    },
    {
        "source_sentence": "或有脫身諸瓔珞具，或有擲却諸雜華鬘，或棄衣裳張目而眠，猶如死屍一種無異，傍人觀看，不作活想。",
        "from": "T03n0190_016:0728c14_22",
        "context_with_next_sentence": true
    },
    {
        "source_sentence": "或有仰臥，長展手脚，張口而眠；或有亂擲手脚，一邊交橫而眠；或有拳縮手臂胯髀繚綟而眠；或有立地倚壁而眠，身體掉動，猶如醉人。",
        "from": "T03n0190_016:0728c16_23",
        "context_with_next_sentence": true
    },
    {
        "source_sentence": "或有覆頭鼾睡而眠；或有蹲坐縮項而眠；或有面孔青白失色極醜而眠。",
        "from": "T03n0190_016:0728c19_24",
        "context_with_next_sentence": true
    },
    {
        "source_sentence": "或有婇女以細腰鼓，懸於項上，絡腋而眠；或有婇女以於箜篌搭項而眠，或有婇女齩齒[齒*吉][齒*吉]鳴喚而眠；或有垂頭讇語而眠；或有伏面猶如塚間死屍而眠；或有失於大小便利不淨而眠。",
        "from": "T03n0190_016:0728c21_25",
        "context_with_next_sentence": true
    },
    {
        "source_sentence": "「爾時，太子忽然而寤，覩其宮內，蠟燭及燈，或如拳麤，或如臂大，顯爀朗耀，極甚光明，見諸宮人如是睡臥，或執銅鈸笙瑟笳簫、琴筑琵琶竽笛螺貝，口出白沫，鼻涕涎流，見如是等種種相貌，見已太子作是思惟：『婦人形容，止如是耳，不淨惡露，有何可貪？",
        "from": "T03n0190_016:0728c26_0",
        "context_with_next_sentence": true
    },
    {
        "source_sentence": "外飾粉脂，瓔珞衣服，華鬘釵釧，假莊嚴身，癡人不知，橫被誑惑，於色境界，妄生慾心。",
        "from": "T03n0190_016:0729a02_1",
        "context_with_next_sentence": true
    },
    {
        "source_sentence": "若有智人，正念觀察婦人身體，體性如是空無有主，猶如夢幻，是中應無有人可得放逸生貪，以邪念故，無明所縛。』",
        "from": "T03n0190_016:0729a04_2",
        "context_with_next_sentence": true
    },
    {
        "source_sentence": "而說偈言：「『世間不淨眾惑迷，　　無過婦人之體性，　　衣服瓔珞莊嚴故，　　愚癡是邊生慾貪。",
        "from": "T03n0190_016:0729a07_3",
        "context_with_next_sentence": true
    },
    {
        "source_sentence": "　　有人能作如是觀，　　如幻如夢非真實，　　速捨無明勿放逸，　　必得解脫功德身。』",
        "from": "T03n0190_016:0729a10_0",
        "context_with_next_sentence": true
    },
    {
        "source_sentence": "「爾時太子更復專念，如是思惟：『咄哉世間！",
        "from": "T03n0190_016:0729a12_0",
        "context_with_next_sentence": true
    },
    {
        "source_sentence": "有是大患。",
        "from": "T03n0190_016:0729a13_0",
        "context_with_next_sentence": true
    },
    {
        "source_sentence": "咄哉可畏！",
        "from": "T03n0190_016:0729a13_1",
        "context_with_next_sentence": true
    },
    {
        "source_sentence": "有何可貪？』",
        "from": "T03n0190_016:0729a13_2",
        "context_with_next_sentence": true
    },
    {
        "source_sentence": "以慈哀心，愍眾生故，舉聲大哭。",
        "from": "T03n0190_016:0729a13_3",
        "context_with_next_sentence": true
    },
    {
        "source_sentence": "『此處繫縛，愚癡之人，猶如屠兒割斷諸命；此處不淨，愚癡之人妄生愛樂，如畫瓶中盛滿糞屎；此處虛假，愚癡之人埋沒沈滯，猶如弱泥溺於諸象；此處臭穢，愚癡之人以為香美，猶如猪在廁溷之中；此處空誑，愚癡之人橫生染著，猶如狗抱無肉骨頭；此處損害，愚癡之人爭競投入，猶如飛蛾奔赴燈燭；此處有毒，愚癡之人貪著愛好，猶如魚鼈吞食餌鈎；此處萎黃，愚癡之人樂著親近，如濕生華離水日曝；此處危脆，愚癡之人行來履涉，猶如老牛入在深泥；此處懸嶮，愚癡之人墜墮沒陷，猶如盲者落大峻崖；此處循環，愚癡之人流轉生死，猶如瓦匠旋器之輪；此處纏綿，愚癡之人被其繫縛，如犬著枷不得自在；此處無潤，愚癡之人被炙乾枯，猶如夏天盛熱旱草；此處衰耗，愚癡之人日就消滅，猶如月虧漸將至末；此處無利，愚癡之人善根用盡，猶如博戲輸他錢財。』",
        "from": "T03n0190_016:0729a14_4",
        "context_with_next_sentence": true
    },
    {
        "source_sentence": "「爾時太子如是觀察諸婇女身，復更思惟：『我今分明見如是相，應當歡喜，勇猛勤劬，發精進心，增長福德，起弘誓願，濟拔世間，無救眾生為作救護，無養育者為作歸依，無舍眾生為作室宅。",
        "from": "T03n0190_016:0729b04_0",
        "context_with_next_sentence": true
    },
    {
        "source_sentence": "今所辦事已現我前，不久決當得果斯志，何以故？",
        "from": "T03n0190_016:0729b08_1",
        "context_with_next_sentence": true
    },
    {
        "source_sentence": "此諸婇女，皆捨羞慙，著重眠睡。』",
        "from": "T03n0190_016:0729b09_2",
        "context_with_next_sentence": true
    },
    {
        "source_sentence": "「爾時，作瓶天子於夜半時，既見太子睡眠已覺，安庠而至，向太子所，白太子言：『太子！",
        "from": "T03n0190_016:0729b11_0",
        "context_with_next_sentence": true
    },
    {
        "source_sentence": "往昔成就具足真實之事。",
        "from": "T03n0190_016:0729b12_1",
        "context_with_next_sentence": true
    },
    {
        "source_sentence": "又復太子！",
        "from": "T03n0190_016:0729b13_2",
        "context_with_next_sentence": true
    },
    {
        "source_sentence": "昔在人間，發如是心：「願我捨身，生兜率天。」",
        "from": "T03n0190_016:0729b13_3",
        "context_with_next_sentence": true
    },
    {
        "source_sentence": "太子！",
        "from": "T03n0190_016:0729b14_4",
        "context_with_next_sentence": true
    },
    {
        "source_sentence": "彼願時節已過；又復昔時，在兜率天，願生人間，受於母胎，彼願成滿；在胎之時，願早生出，彼願亦畢；生已增長，在於宮中，童子受樂，遊戲自在，彼願又過；弱冠之時，欲得精勤，學諸技藝，彼願已成；壯年縱心，欲受世樂，彼願現驗。",
        "from": "T03n0190_016:0729b14_5",
        "context_with_next_sentence": true
    },
    {
        "source_sentence": "不宜久耽，今日一切諸天諸人，願令太子捨離出家，修學聖道。』",
        "from": "T03n0190_016:0729b20_6",
        "context_with_next_sentence": true
    },
    {
        "source_sentence": "「爾時太子聞彼作瓶天子如是語已，即自著其八千億斤金價眾寶所作革屣，串於脚已，欲起迴顧，觀其所坐，合榻寶床，而發如是大語言云：『此是我身，最後受於五欲之處，從今已後，當更不受。",
        "from": "T03n0190_016:0729b22_0",
        "context_with_next_sentence": true
    },
    {
        "source_sentence": "此是我身，最後受於五慾之處，從今已後，當更不受。』",
        "from": "T03n0190_016:0729b26_1",
        "context_with_next_sentence": true
    },
    {
        "source_sentence": "「爾時，太子舉右手褰眾寶所成羅網幃帳，從宮中出，安庠徐步，始行少地，在於殿內東面而立，合十指掌，至心念於一切諸佛。",
        "from": "T03n0190_016:0729b28_0",
        "context_with_next_sentence": true
    },
    {
        "source_sentence": "念已舉頭，仰瞻虛空及諸星宿。",
        "from": "T03n0190_016:0729c01_1",
        "context_with_next_sentence": true
    },
    {
        "source_sentence": "「爾時護世四大天王及天帝釋，知於太子出家時至，各隨其力，辦具欲來。",
        "from": "T03n0190_016:0729c03_0",
        "context_with_next_sentence": true
    },
    {
        "source_sentence": "爾時，提頭賴吒天王，主領所部乾闥婆等一切眷屬，百千萬眾前後導從，作諸音樂，從東方來，三匝圍遶迦毗羅城，下於地上，却住其方，合十指掌，低頭曲躬，面向太子。",
        "from": "T03n0190_016:0729c04_1",
        "context_with_next_sentence": true
    },
    {
        "source_sentence": "「爾時，毗留勒叉天王，主領所部鳩槃茶等一切眷屬，百千萬眾前後導從，手執寶瓶，盛滿種種微妙香湯，從南方來，三匝圍遶迦毗羅城，下於地上，却住其方，合十指掌，低頭曲躬，面向太子。",
        "from": "T03n0190_016:0729c09_0",
        "context_with_next_sentence": true
    },
    {
        "source_sentence": "「爾時，毘留博叉天王，主領所部諸龍王等一切眷屬，百千萬眾前後導從，手執種種妙真珠貫，復持種種諸雜珍寶，兼起種種香雲華雲及以寶雲，復起微妙柔軟香風，從西方來，三匝圍遶迦毘羅城，下於地上，却住其方，合十指掌，低頭曲躬，面向太子。",
        "from": "T03n0190_016:0729c14_0",
        "context_with_next_sentence": true
    },
    {
        "source_sentence": "「爾時，毘沙門天王，主領所部諸夜叉等一切眷屬，百千萬眾前後導從，手執火珠，或執燈燭，或執火炬，熾盛猛炎，身著鎧甲，或執弓刀箭槊器仗及鉾戟等，從北方來，三匝圍遶迦毘羅城，下於地上，却住其方，合十指掌，低頭曲躬，面向太子。",
        "from": "T03n0190_016:0729c20_0",
        "context_with_next_sentence": true
    },
    {
        "source_sentence": "「爾時天主釋提桓因，與其眷屬一切諸天，百千萬眾前後導從，將天華鬘末香塗香，或復執持幡幢寶蓋，或執種種諸妙瓔珞，從彼三十三天而來，三匝圍遶迦毘羅城，却住上方，合十指掌，低頭曲躬，面向太子。",
        "from": "T03n0190_016:0729c26_0",
        "context_with_next_sentence": true
    },
    {
        "source_sentence": "「爾時，太子觀見諸方，仰瞻虛空及諸星宿，并覩護世四大天王，以諸上妙種種瓔珞莊嚴身體，頭戴天冠，次第而行，安庠徐步，共乾闥婆及鳩槃茶，一切諸龍并夜叉等，百千眷屬左右圍遶，各從其方東南西北，而來至此，依方面住。",
        "from": "T03n0190_016:0730a02_0",
        "context_with_next_sentence": true
    },
    {
        "source_sentence": "復見天主釋提桓因，將領百千諸天眷屬，前後閡塞，在於虛空，周匝集聚。",
        "from": "T03n0190_016:0730a07_1",
        "context_with_next_sentence": true
    },
    {
        "source_sentence": "復見鬼星已與月合，時諸天等唱大聲言：『大聖太子！",
        "from": "T03n0190_016:0730a09_2",
        "context_with_next_sentence": true
    },
    {
        "source_sentence": "鬼宿已合，今時至矣，欲求勝法，莫住於此。",
        "from": "T03n0190_016:0730a10_3",
        "context_with_next_sentence": true
    },
    {
        "source_sentence": "人王師子，時至速疾，棄捨出家。』",
        "from": "T03n0190_016:0730a11_4",
        "context_with_next_sentence": true
    },
    {
        "source_sentence": "諸天如是，更復佐助，讚唱此言：『速出莫住。』",
        "from": "T03n0190_016:0730a12_0",
        "context_with_next_sentence": true
    },
    {
        "source_sentence": "「爾時太子仰瞻虛空，如是思惟：『今中夜靜，鬼宿已合，諸天大眾，地及虛空，並皆佐助，決定我今時至不虛，宜出家也。』",
        "from": "T03n0190_016:0730a13_0",
        "context_with_next_sentence": true
    },
    {
        "source_sentence": "太子如是心思惟已，即喚同日所生奴子車匿告言：『車匿！",
        "from": "T03n0190_016:0730a15_1",
        "context_with_next_sentence": true
    },
    {
        "source_sentence": "汝速疾來，莫違於我，急被帶我同日所生馬王乾陟，將前著來，勿令我家所有眷屬一釋種子聞彼馬聲。』",
        "from": "T03n0190_016:0730a16_2",
        "context_with_next_sentence": true
    },
    {
        "source_sentence": "是時車匿聞於太子如是言已，仰瞻虛空，如是思惟：『今始中夜。』",
        "from": "T03n0190_016:0730a19_3",
        "context_with_next_sentence": true
    },
    {
        "source_sentence": "心即生疑，遍體戰慄，身毛皆竪，悚懼不安，白太子言：『大聖太子！",
        "from": "T03n0190_016:0730a20_4",
        "context_with_next_sentence": true
    },
    {
        "source_sentence": "云何中夜遣我被帶乾陟馬王？",
        "from": "T03n0190_016:0730a22_5",
        "context_with_next_sentence": true
    },
    {
        "source_sentence": "有何恐怖？",
        "from": "T03n0190_016:0730a22_6",
        "context_with_next_sentence": true
    },
    {
        "source_sentence": "有何怨敵？",
        "from": "T03n0190_016:0730a23_7",
        "context_with_next_sentence": true
    },
    {
        "source_sentence": "有何急疾？",
        "from": "T03n0190_016:0730a23_8",
        "context_with_next_sentence": true
    },
    {
        "source_sentence": "或復城外，或今城內，有好惡耶？』",
        "from": "T03n0190_016:0730a23_9",
        "context_with_next_sentence": true
    },
    {
        "source_sentence": "是時太子語車匿言：『謂汝車匿！",
        "from": "T03n0190_016:0730a24_10",
        "context_with_next_sentence": true
    },
    {
        "source_sentence": "我今急疾，恐怖怨敵，被諸苦逼，汝那得知？",
        "from": "T03n0190_016:0730a25_11",
        "context_with_next_sentence": true
    },
    {
        "source_sentence": "但速被帶我同日生馬王乾陟，時疾將來。』",
        "from": "T03n0190_016:0730a26_12",
        "context_with_next_sentence": true
    },
    {
        "source_sentence": "佛本行集經卷第十六",
        "from": "T03n0190_016:0730a28_0",
        "context_with_next_sentence": false
    }
]