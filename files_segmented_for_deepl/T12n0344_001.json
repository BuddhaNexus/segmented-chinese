[
    {
        "source_sentence": "佛說太子和休經一卷",
        "from": "T12n0344_001:0155a09_0",
        "context_with_next_sentence": true
    },
    {
        "source_sentence": "僧祐錄云失譯今附西晉錄",
        "from": "T12n0344_001:0155a11_0",
        "context_with_next_sentence": true
    },
    {
        "source_sentence": "佛在羅閱祇國耆闍崛山中，與菩薩萬人俱，比丘僧千二百五十人，諸優婆塞、優婆夷，諸天王、梵釋及人民、鬼神、龍，無央數共坐。",
        "from": "T12n0344_001:0155a12_0",
        "context_with_next_sentence": true
    },
    {
        "source_sentence": "阿闍世王太子，名為和休，與長者子五百人，各持金花繖蓋，從羅閱國出行，與太子相隨俱到佛所，各持繖蓋上佛已，各叉手頭面著地為佛作禮，却住佛前。",
        "from": "T12n0344_001:0155a14_1",
        "context_with_next_sentence": true
    },
    {
        "source_sentence": "太子叉手白佛言：「菩薩何因緣得端正？",
        "from": "T12n0344_001:0155a18_2",
        "context_with_next_sentence": true
    },
    {
        "source_sentence": "何因緣不入女人腹中，而生蓮花中？",
        "from": "T12n0344_001:0155a19_3",
        "context_with_next_sentence": true
    },
    {
        "source_sentence": "何因緣知前世宿命？",
        "from": "T12n0344_001:0155a20_4",
        "context_with_next_sentence": true
    },
    {
        "source_sentence": "願佛加大恩，當為我分別說之。」",
        "from": "T12n0344_001:0155a20_5",
        "context_with_next_sentence": true
    },
    {
        "source_sentence": "佛告太子：「菩薩忍辱不瞋怒者，後世生為人端正。",
        "from": "T12n0344_001:0155a21_6",
        "context_with_next_sentence": true
    },
    {
        "source_sentence": "菩薩不婬妷、不與女人交通者，後世生不入女人腹中，便於蓮華中化生。",
        "from": "T12n0344_001:0155a22_7",
        "context_with_next_sentence": true
    },
    {
        "source_sentence": "菩薩憙持經戒教人，後世生便自知宿命無央數世之事。」",
        "from": "T12n0344_001:0155a24_8",
        "context_with_next_sentence": true
    },
    {
        "source_sentence": "太子白佛言：「何因緣菩薩有三十二相？",
        "from": "T12n0344_001:0155a25_9",
        "context_with_next_sentence": true
    },
    {
        "source_sentence": "何因緣有八十種好？",
        "from": "T12n0344_001:0155a26_10",
        "context_with_next_sentence": true
    },
    {
        "source_sentence": "何因緣人民見佛身形，視之無厭極？」",
        "from": "T12n0344_001:0155a27_11",
        "context_with_next_sentence": true
    },
    {
        "source_sentence": "佛告太子：「本為菩薩時，好布施與人。",
        "from": "T12n0344_001:0155a28_0",
        "context_with_next_sentence": true
    },
    {
        "source_sentence": "在所求索，欲得衣服、飲食、金銀珍寶、車馬、奴婢妻子、肌肉頭目，皆不逆人，無所貪惜，用是故得三十二相。",
        "from": "T12n0344_001:0155a28_1",
        "context_with_next_sentence": true
    },
    {
        "source_sentence": "菩薩慈心哀念人民蜎飛蠕動之類，如視赤子，欲念度脫，用是故得八十種好。",
        "from": "T12n0344_001:0155b02_2",
        "context_with_next_sentence": true
    },
    {
        "source_sentence": "菩薩見怨家如視父母，其心適等無有異，用是故，人民見佛身形，視之無厭極。」",
        "from": "T12n0344_001:0155b04_0",
        "context_with_next_sentence": true
    },
    {
        "source_sentence": "太子白佛言：「何因緣菩薩知深經智慧？",
        "from": "T12n0344_001:0155b06_0",
        "context_with_next_sentence": true
    },
    {
        "source_sentence": "何因緣知三昧安隱？",
        "from": "T12n0344_001:0155b06_1",
        "context_with_next_sentence": true
    },
    {
        "source_sentence": "何因緣佛所語皆使人聞者皆歡喜耶？」",
        "from": "T12n0344_001:0155b07_2",
        "context_with_next_sentence": true
    },
    {
        "source_sentence": "佛告太子：「菩薩憙書經諷誦學說，用是故，知深經智慧。",
        "from": "T12n0344_001:0155b08_3",
        "context_with_next_sentence": true
    },
    {
        "source_sentence": "菩薩常好定意心安，用是故，得三昧安隱。",
        "from": "T12n0344_001:0155b09_4",
        "context_with_next_sentence": true
    },
    {
        "source_sentence": "菩薩所語皆至誠不欺怠人，用是故，所語誠信，人聞者皆歡喜。」",
        "from": "T12n0344_001:0155b10_5",
        "context_with_next_sentence": true
    },
    {
        "source_sentence": "太子白佛言：「何因緣菩薩身所行、口所言、心所念，皆淨潔？",
        "from": "T12n0344_001:0155b11_6",
        "context_with_next_sentence": true
    },
    {
        "source_sentence": "何因緣魔不能得其便？",
        "from": "T12n0344_001:0155b13_7",
        "context_with_next_sentence": true
    },
    {
        "source_sentence": "何因緣眾人不敢誹謗佛經道？",
        "from": "T12n0344_001:0155b13_8",
        "context_with_next_sentence": true
    },
    {
        "source_sentence": "不敢誹謗比丘僧？」",
        "from": "T12n0344_001:0155b14_9",
        "context_with_next_sentence": true
    },
    {
        "source_sentence": "佛告太子：「菩薩憙侍佛、憙經道、憙比丘僧，用是故，得淨潔。",
        "from": "T12n0344_001:0155b14_10",
        "context_with_next_sentence": true
    },
    {
        "source_sentence": "菩薩晝夜經行精進，用是故，魔不能得其便。",
        "from": "T12n0344_001:0155b16_0",
        "context_with_next_sentence": true
    },
    {
        "source_sentence": "菩薩所語皆至誠不欺，用是故，人民不敢誹謗佛經道，不敢誹謗比丘僧。」",
        "from": "T12n0344_001:0155b17_0",
        "context_with_next_sentence": true
    },
    {
        "source_sentence": "太子白佛言：「何因緣菩薩得壽命長？",
        "from": "T12n0344_001:0155b18_1",
        "context_with_next_sentence": true
    },
    {
        "source_sentence": "何因緣得無病？",
        "from": "T12n0344_001:0155b19_2",
        "context_with_next_sentence": true
    },
    {
        "source_sentence": "何因緣家中皆和順相重，不令他人別離？」",
        "from": "T12n0344_001:0155b19_3",
        "context_with_next_sentence": true
    },
    {
        "source_sentence": "佛告太子：「菩薩慈心不殺生，用是故，後生得壽命長。",
        "from": "T12n0344_001:0155b20_4",
        "context_with_next_sentence": true
    },
    {
        "source_sentence": "菩薩不持刀杖恐怖人，用是，故後世生得無病。",
        "from": "T12n0344_001:0155b21_5",
        "context_with_next_sentence": true
    },
    {
        "source_sentence": "菩薩見人有鬪變，憙行救解令和合，用是故，後世生人不別離。」",
        "from": "T12n0344_001:0155b23_0",
        "context_with_next_sentence": true
    },
    {
        "source_sentence": "太子白佛言：「何因緣菩薩易得財物，富有不難？",
        "from": "T12n0344_001:0155b24_1",
        "context_with_next_sentence": true
    },
    {
        "source_sentence": "何因緣不亡財物，人不劫盜？",
        "from": "T12n0344_001:0155b25_2",
        "context_with_next_sentence": true
    },
    {
        "source_sentence": "何因緣得尊者豪貴耶？」",
        "from": "T12n0344_001:0155b26_3",
        "context_with_next_sentence": true
    },
    {
        "source_sentence": "佛告太子：「菩薩智黠、不愚癡，用是故，得大富不難。",
        "from": "T12n0344_001:0155b26_4",
        "context_with_next_sentence": true
    },
    {
        "source_sentence": "菩薩憙布施，不貪惜餘者、不亡財物，見人富樂得錢財不嫉妬，用是故，得為尊者。",
        "from": "T12n0344_001:0155b27_5",
        "context_with_next_sentence": true
    },
    {
        "source_sentence": "菩薩不殺，不自貢高，用是故，得為豪貴。」",
        "from": "T12n0344_001:0155b29_6",
        "context_with_next_sentence": true
    },
    {
        "source_sentence": "太子白佛言：「何因緣菩薩得天眼洞視？",
        "from": "T12n0344_001:0155c01_7",
        "context_with_next_sentence": true
    },
    {
        "source_sentence": "何因緣天耳徹聽？",
        "from": "T12n0344_001:0155c02_8",
        "context_with_next_sentence": true
    },
    {
        "source_sentence": "何因緣得知世間生死所趣善惡耶？」",
        "from": "T12n0344_001:0155c02_9",
        "context_with_next_sentence": true
    },
    {
        "source_sentence": "佛告太子：「菩薩憙於佛寺中然燈，用是故，得天眼洞視。",
        "from": "T12n0344_001:0155c03_10",
        "context_with_next_sentence": true
    },
    {
        "source_sentence": "菩薩憙持倡伎樂佛寺中，用是故，天耳徹聽。",
        "from": "T12n0344_001:0155c04_11",
        "context_with_next_sentence": true
    },
    {
        "source_sentence": "菩薩入三昧得禪，用是故，知世間生死所趣善惡。」",
        "from": "T12n0344_001:0155c05_12",
        "context_with_next_sentence": true
    },
    {
        "source_sentence": "太子白佛言：「何因緣菩薩得飛行四神足念？",
        "from": "T12n0344_001:0155c07_0",
        "context_with_next_sentence": true
    },
    {
        "source_sentence": "何因緣菩薩得念前世無央數劫之事？",
        "from": "T12n0344_001:0155c08_0",
        "context_with_next_sentence": true
    },
    {
        "source_sentence": "何因緣菩薩得佛便絕命？」",
        "from": "T12n0344_001:0155c08_1",
        "context_with_next_sentence": true
    },
    {
        "source_sentence": "佛告太子：「菩薩布施，持車馬象及與騾驢駱駝、履屣與人，用是故，得飛行四神足。",
        "from": "T12n0344_001:0155c09_2",
        "context_with_next_sentence": true
    },
    {
        "source_sentence": "菩薩憙念諸佛三昧神足，從學憙教人，用是故，得念前世無央數劫之事。",
        "from": "T12n0344_001:0155c11_3",
        "context_with_next_sentence": true
    },
    {
        "source_sentence": "菩薩得佛意無所著，用是故，便般泥洹絕命。」",
        "from": "T12n0344_001:0155c13_0",
        "context_with_next_sentence": true
    },
    {
        "source_sentence": "太子白佛言：「菩薩何因緣預治佛國？",
        "from": "T12n0344_001:0155c14_0",
        "context_with_next_sentence": true
    },
    {
        "source_sentence": "何因緣預知後世得比丘僧？",
        "from": "T12n0344_001:0155c14_1",
        "context_with_next_sentence": true
    },
    {
        "source_sentence": "何因緣得光明遍照十方？」",
        "from": "T12n0344_001:0155c15_2",
        "context_with_next_sentence": true
    },
    {
        "source_sentence": "佛告太子：「菩薩常多願，用是故，預治佛國。",
        "from": "T12n0344_001:0155c16_3",
        "context_with_next_sentence": true
    },
    {
        "source_sentence": "菩薩布施與人民，憙教人行六波羅蜜經，用是故，後得比丘僧。",
        "from": "T12n0344_001:0155c17_4",
        "context_with_next_sentence": true
    },
    {
        "source_sentence": "菩薩持七寶物作繖蓋上佛及佛寺，用是故，得光明遍照十方。」",
        "from": "T12n0344_001:0155c18_5",
        "context_with_next_sentence": true
    },
    {
        "source_sentence": "佛為太子分別說是事，太子甚大歡喜，及五百長者子皆大歡喜。",
        "from": "T12n0344_001:0155c20_0",
        "context_with_next_sentence": true
    },
    {
        "source_sentence": "太子白佛言：「我後世佛所說，我悉受行皆當具足？」",
        "from": "T12n0344_001:0155c21_1",
        "context_with_next_sentence": true
    },
    {
        "source_sentence": "佛大笑，口中五色光出悉照十方。",
        "from": "T12n0344_001:0155c22_2",
        "context_with_next_sentence": true
    },
    {
        "source_sentence": "彌勒菩薩起前長跪，叉手白佛言：「佛不妄笑。",
        "from": "T12n0344_001:0155c23_3",
        "context_with_next_sentence": true
    },
    {
        "source_sentence": "何因緣五色光出悉照十方耶？」",
        "from": "T12n0344_001:0155c24_4",
        "context_with_next_sentence": true
    },
    {
        "source_sentence": "佛告彌勒菩薩：「聽我說之。",
        "from": "T12n0344_001:0155c25_5",
        "context_with_next_sentence": true
    },
    {
        "source_sentence": "太子和休及五百長者子，前世供養百億佛，皆行菩薩道。",
        "from": "T12n0344_001:0155c25_6",
        "context_with_next_sentence": true
    },
    {
        "source_sentence": "乃前世提和竭羅佛時，是五百人，皆我弟子所教，後世悉當得共會，供養六億佛。",
        "from": "T12n0344_001:0155c26_7",
        "context_with_next_sentence": true
    },
    {
        "source_sentence": "却後一劫，劫名為摩訶波羅蜜，共會一劫中，五百人前後皆同一字，名為若那頸頭陀那。",
        "from": "T12n0344_001:0155c28_8",
        "context_with_next_sentence": true
    },
    {
        "source_sentence": "後作佛時，其國土當如阿彌陀佛國，國中菩薩往來飛行者、變化者，皆如阿彌陀佛國中諸菩薩。",
        "from": "T12n0344_001:0156a01_9",
        "context_with_next_sentence": true
    },
    {
        "source_sentence": "人聞是經，皆當生阿彌陀佛國作菩薩，如文殊師利菩薩、三摩提鉢菩薩，後世作佛者當如阿彌陀佛。」",
        "from": "T12n0344_001:0156a03_10",
        "context_with_next_sentence": true
    },
    {
        "source_sentence": "說經已，太子和休及五百長者子，諸菩薩比丘僧、比丘尼、優婆塞、優婆夷，諸天梵人民、鬼神龍，皆大歡喜，前為佛作禮而去。",
        "from": "T12n0344_001:0156a06_11",
        "context_with_next_sentence": true
    },
    {
        "source_sentence": "佛說太子和休經",
        "from": "T12n0344_001:0156a09_0",
        "context_with_next_sentence": false
    }
]