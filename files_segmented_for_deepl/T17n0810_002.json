[
    {
        "source_sentence": "諸佛要集經卷下",
        "from": "T17n0810_002:0763a02_0",
        "context_with_next_sentence": true
    },
    {
        "source_sentence": "西晉月氏三藏竺法護譯",
        "from": "T17n0810_002:0763a04_0",
        "context_with_next_sentence": true
    },
    {
        "source_sentence": "於是文殊師利，飢虛於法而無厭倦，獨己無侶佛神所制，使彼眾會無一從者。",
        "from": "T17n0810_002:0763a05_0",
        "context_with_next_sentence": true
    },
    {
        "source_sentence": "文殊師利如伸臂頃須臾之間，從忍世界忽然不現，至普光土天王佛所。",
        "from": "T17n0810_002:0763a06_1",
        "context_with_next_sentence": true
    },
    {
        "source_sentence": "於時，文殊皆繞三千大千世界至于七匝，稽首諸佛却住一面。",
        "from": "T17n0810_002:0763a08_2",
        "context_with_next_sentence": true
    },
    {
        "source_sentence": "爾時天王如來右面，有一女人名曰離意，結跏趺坐，以普月離垢光明三昧正受。",
        "from": "T17n0810_002:0763a09_3",
        "context_with_next_sentence": true
    },
    {
        "source_sentence": "時天王佛心自念言：「文殊師利諸佛所歎，深奧忍辱行於空慧，無能逮者，虛靜寂寞以為功勳。",
        "from": "T17n0810_002:0763a11_4",
        "context_with_next_sentence": true
    },
    {
        "source_sentence": "今從忍界興心念來，墮大顛倒，極受吾我而有所趣，當退立之鐵圍山頂。",
        "from": "T17n0810_002:0763a13_5",
        "context_with_next_sentence": true
    },
    {
        "source_sentence": "由是之故，令講無極深妙之法，當為將來諸菩薩眾顯大光明。",
        "from": "T17n0810_002:0763a15_6",
        "context_with_next_sentence": true
    },
    {
        "source_sentence": "所以者何？",
        "from": "T17n0810_002:0763a17_0",
        "context_with_next_sentence": true
    },
    {
        "source_sentence": "諸佛之法不可思議，巍巍無量深不可逮。",
        "from": "T17n0810_002:0763a17_1",
        "context_with_next_sentence": true
    },
    {
        "source_sentence": "文殊師利博聞第一道慧超殊，如十方空尚令住於鐵圍山頂，爾乃能發起一切眾生。」",
        "from": "T17n0810_002:0763a18_2",
        "context_with_next_sentence": true
    },
    {
        "source_sentence": "天王如來告文殊曰：「來至於此欲何所觀？」",
        "from": "T17n0810_002:0763a20_3",
        "context_with_next_sentence": true
    },
    {
        "source_sentence": "文殊白曰：「唯然，世尊！",
        "from": "T17n0810_002:0763a21_4",
        "context_with_next_sentence": true
    },
    {
        "source_sentence": "我在忍界心自念言：『諸佛興世甚難得值，講說經典亦復難遇，十方諸佛不可稱數億百千載，悉來集會普光世界宣要集法。",
        "from": "T17n0810_002:0763a21_5",
        "context_with_next_sentence": true
    },
    {
        "source_sentence": "吾當往詣見諸如來聽所說法，以法故舉詣此佛土。』」",
        "from": "T17n0810_002:0763a24_6",
        "context_with_next_sentence": true
    },
    {
        "source_sentence": "天王如來即如其像，三昧正受而現神足，移文殊師利，自然立於鐵圍山頂。",
        "from": "T17n0810_002:0763a25_7",
        "context_with_next_sentence": true
    },
    {
        "source_sentence": "不自覺知誰為舉著於此山頂，於彼自念：「今何變怪？",
        "from": "T17n0810_002:0763a27_8",
        "context_with_next_sentence": true
    },
    {
        "source_sentence": "吾在大眾巍巍難量威神殊絕，處諸大聖嚴淨道場，忽至于此住鐵圍頂，誰之所為？」",
        "from": "T17n0810_002:0763a28_9",
        "context_with_next_sentence": true
    },
    {
        "source_sentence": "尋即知之，天王如來之所興變。",
        "from": "T17n0810_002:0763b01_10",
        "context_with_next_sentence": true
    },
    {
        "source_sentence": "文殊師利復自念言：「此何瑞應而有此變？",
        "from": "T17n0810_002:0763b02_11",
        "context_with_next_sentence": true
    },
    {
        "source_sentence": "於大眾會自然住斯，離意女人坐於天王如來之右，不徙彼女獨移吾身。",
        "from": "T17n0810_002:0763b03_12",
        "context_with_next_sentence": true
    },
    {
        "source_sentence": "又彼女人，將無德本純淑無侶，深入法忍總持無底，踰於我乎。",
        "from": "T17n0810_002:0763b04_13",
        "context_with_next_sentence": true
    },
    {
        "source_sentence": "所以者何？",
        "from": "T17n0810_002:0763b06_14",
        "context_with_next_sentence": true
    },
    {
        "source_sentence": "不遣彼女反遷我矣。」",
        "from": "T17n0810_002:0763b06_15",
        "context_with_next_sentence": true
    },
    {
        "source_sentence": "文殊復言：「今顯神足威神變化，無極聖慧示其道力，還於眾會。」",
        "from": "T17n0810_002:0763b07_0",
        "context_with_next_sentence": true
    },
    {
        "source_sentence": "即如其像，三昧正受而現神足。",
        "from": "T17n0810_002:0763b08_1",
        "context_with_next_sentence": true
    },
    {
        "source_sentence": "發意之頃，越于東方恒沙佛土，不能捨遠。",
        "from": "T17n0810_002:0763b09_2",
        "context_with_next_sentence": true
    },
    {
        "source_sentence": "「彼佛世界大如毛氂，況入佛會未之有也。」",
        "from": "T17n0810_002:0763b10_3",
        "context_with_next_sentence": true
    },
    {
        "source_sentence": "於時文殊復至十方無量世界，作其威勢道力之變，不能還復入諸佛會。",
        "from": "T17n0810_002:0763b11_4",
        "context_with_next_sentence": true
    },
    {
        "source_sentence": "所以者何？",
        "from": "T17n0810_002:0763b12_5",
        "context_with_next_sentence": true
    },
    {
        "source_sentence": "諸佛威神之所建立。",
        "from": "T17n0810_002:0763b12_6",
        "context_with_next_sentence": true
    },
    {
        "source_sentence": "文殊師利普至十方無央數億百千姟土，尋復還住鐵圍山頂，自思惟言：「諸佛世尊所立聖旨，威神無量道慧高遠，不可攀喻，吾之神足所不能及，不可作力與講神足。",
        "from": "T17n0810_002:0763b13_7",
        "context_with_next_sentence": true
    },
    {
        "source_sentence": "所以者何？",
        "from": "T17n0810_002:0763b17_8",
        "context_with_next_sentence": true
    },
    {
        "source_sentence": "諸佛說法終不虛妄，獨步十方而無儔匹，悉是我身之不及耳，至使不得聽受說法。",
        "from": "T17n0810_002:0763b17_9",
        "context_with_next_sentence": true
    },
    {
        "source_sentence": "諸如來法，未曾相枉，諸佛等心向於眾生，寧可於此鐵圍山頂，修四意止定意正受。」",
        "from": "T17n0810_002:0763b19_10",
        "context_with_next_sentence": true
    },
    {
        "source_sentence": "文殊師利又心念言：「何謂意止？",
        "from": "T17n0810_002:0763b21_11",
        "context_with_next_sentence": true
    },
    {
        "source_sentence": "謂無有意不念諸法，諸法無處亦非無住。",
        "from": "T17n0810_002:0763b21_12",
        "context_with_next_sentence": true
    },
    {
        "source_sentence": "以何無住？",
        "from": "T17n0810_002:0763b22_13",
        "context_with_next_sentence": true
    },
    {
        "source_sentence": "無處所故。",
        "from": "T17n0810_002:0763b23_14",
        "context_with_next_sentence": true
    },
    {
        "source_sentence": "是誰為究暢本末遣諸法乎？",
        "from": "T17n0810_002:0763b23_15",
        "context_with_next_sentence": true
    },
    {
        "source_sentence": "所可住處亦無所住，是為住處。",
        "from": "T17n0810_002:0763b24_0",
        "context_with_next_sentence": true
    },
    {
        "source_sentence": "是四意止住無所住，所謂無意亦無所念。」",
        "from": "T17n0810_002:0763b24_1",
        "context_with_next_sentence": true
    },
    {
        "source_sentence": "文殊師利遵修於是四意止時，四萬二千諸天子等，往到其所稽首足下，雨諸天華香供養文殊，遷住一面。",
        "from": "T17n0810_002:0763b25_2",
        "context_with_next_sentence": true
    },
    {
        "source_sentence": "時有天子名光明幢，問文殊曰：「向者何定修何道行，這興起乎？」",
        "from": "T17n0810_002:0763b28_3",
        "context_with_next_sentence": true
    },
    {
        "source_sentence": "文殊答曰：「天子！",
        "from": "T17n0810_002:0763b29_4",
        "context_with_next_sentence": true
    },
    {
        "source_sentence": "於今反問我言：『以何等定，而遵修行今乃興起？』",
        "from": "T17n0810_002:0763c01_0",
        "context_with_next_sentence": true
    },
    {
        "source_sentence": "所行定者，諸佛大聖所不得處，聲聞亦然，以是定意而遵修行，因斯所行，使諸眾生婬怒癡俱，吾奉此行。」",
        "from": "T17n0810_002:0763c02_1",
        "context_with_next_sentence": true
    },
    {
        "source_sentence": "時光明幢天子問曰：「其行何類？",
        "from": "T17n0810_002:0763c04_2",
        "context_with_next_sentence": true
    },
    {
        "source_sentence": "諸佛大聖所不得處。」",
        "from": "T17n0810_002:0763c05_3",
        "context_with_next_sentence": true
    },
    {
        "source_sentence": "答曰：「行空無相無願，諸佛大聖所不得處。」",
        "from": "T17n0810_002:0763c05_4",
        "context_with_next_sentence": true
    },
    {
        "source_sentence": "天子又問：「諸佛大聖所不得處，於今仁者修此行乎？」",
        "from": "T17n0810_002:0763c06_5",
        "context_with_next_sentence": true
    },
    {
        "source_sentence": "文殊答曰：「假使有行，吾當行之。",
        "from": "T17n0810_002:0763c07_6",
        "context_with_next_sentence": true
    },
    {
        "source_sentence": "向者所行，永無所行。",
        "from": "T17n0810_002:0763c08_7",
        "context_with_next_sentence": true
    },
    {
        "source_sentence": "何者然乎？",
        "from": "T17n0810_002:0763c08_8",
        "context_with_next_sentence": true
    },
    {
        "source_sentence": "一切諸法悉澹泊故。」",
        "from": "T17n0810_002:0763c09_9",
        "context_with_next_sentence": true
    },
    {
        "source_sentence": "向天子問：「以何等定，而遵修行修四意止？」",
        "from": "T17n0810_002:0763c09_10",
        "context_with_next_sentence": true
    },
    {
        "source_sentence": "天子又問：「何謂意止，一切諸法無意無念？」",
        "from": "T17n0810_002:0763c10_11",
        "context_with_next_sentence": true
    },
    {
        "source_sentence": "天子又問：「假使無意無有念者，何有行乎？」",
        "from": "T17n0810_002:0763c11_12",
        "context_with_next_sentence": true
    },
    {
        "source_sentence": "文殊答曰：「無意無念為第一行，其惟此行為平等行。",
        "from": "T17n0810_002:0763c12_13",
        "context_with_next_sentence": true
    },
    {
        "source_sentence": "其行平等則無偏黨，其無偏黨則無五趣，其無五趣不見癡本，其無癡本不生慧明，不生明者則無所起，其無所起則無所壞，其無所壞則無律儀，其無律儀則無所成，其無所成則無所壞，其無所壞是則名曰本末清淨，是賢聖行永離塵勞。」",
        "from": "T17n0810_002:0763c13_14",
        "context_with_next_sentence": true
    },
    {
        "source_sentence": "又問文殊：「所謂塵勞，為何謂乎？」",
        "from": "T17n0810_002:0763c19_15",
        "context_with_next_sentence": true
    },
    {
        "source_sentence": "文殊答曰：「其識退轉樂于佛慧，是謂塵勞。",
        "from": "T17n0810_002:0763c19_16",
        "context_with_next_sentence": true
    },
    {
        "source_sentence": "受于思想而計有身，有所依猗而興思惟，憍慢自大，有所依慕希望誓願，校計稱量圖度遠近，思惟觀察念應不應。",
        "from": "T17n0810_002:0763c20_17",
        "context_with_next_sentence": true
    },
    {
        "source_sentence": "除去貢高而計斷滅，心念有常，於無所受受止宿處而歸所見，取於所有受無所有，乃至放逸思惟調戲，稱量其心欲至平等，計如是行、賢聖法律，皆為塵勞。」",
        "from": "T17n0810_002:0763c23_18",
        "context_with_next_sentence": true
    },
    {
        "source_sentence": "時光明幢天子讚曰：「善哉，善哉！",
        "from": "T17n0810_002:0763c27_19",
        "context_with_next_sentence": true
    },
    {
        "source_sentence": "文殊師利！",
        "from": "T17n0810_002:0763c27_20",
        "context_with_next_sentence": true
    },
    {
        "source_sentence": "快說斯言，乃能以此四意止行。」",
        "from": "T17n0810_002:0763c28_0",
        "context_with_next_sentence": true
    },
    {
        "source_sentence": "文殊師利尋告之曰：「無得妄想，於諸名色悉無所生亦無所成，復無現在亦無言辭，假隨時說，諸法無住亦無不住，反稱善哉！」",
        "from": "T17n0810_002:0763c28_1",
        "context_with_next_sentence": true
    },
    {
        "source_sentence": "又問天子：「不說意止則不可說，亦無能講令辭所趣。",
        "from": "T17n0810_002:0764a02_2",
        "context_with_next_sentence": true
    },
    {
        "source_sentence": "所以者何？",
        "from": "T17n0810_002:0764a03_3",
        "context_with_next_sentence": true
    },
    {
        "source_sentence": "一切諸法悉無所說，欲宣諸法不可分別，未曾有教，各各隨時而開化之。」",
        "from": "T17n0810_002:0764a04_4",
        "context_with_next_sentence": true
    },
    {
        "source_sentence": "時光明幢問文殊曰：「向者所說，順從一切愚癡凡夫，所住處所行婬怒癡，住於此行而復興起。",
        "from": "T17n0810_002:0764a05_5",
        "context_with_next_sentence": true
    },
    {
        "source_sentence": "愚癡凡夫為住何所行婬怒癡？」",
        "from": "T17n0810_002:0764a07_6",
        "context_with_next_sentence": true
    },
    {
        "source_sentence": "文殊答曰：「愚癡凡夫住無所有，行婬怒癡立在法界，處於本際而住無本。",
        "from": "T17n0810_002:0764a08_7",
        "context_with_next_sentence": true
    },
    {
        "source_sentence": "所以者何？",
        "from": "T17n0810_002:0764a10_8",
        "context_with_next_sentence": true
    },
    {
        "source_sentence": "天子當知，法界所在，不可分別亦不可說，無本本際亦復若茲。」",
        "from": "T17n0810_002:0764a10_9",
        "context_with_next_sentence": true
    },
    {
        "source_sentence": "天子又問：「所言本際，為何謂乎？」",
        "from": "T17n0810_002:0764a11_10",
        "context_with_next_sentence": true
    },
    {
        "source_sentence": "文殊答曰：「眾生之原名曰本際。」",
        "from": "T17n0810_002:0764a12_11",
        "context_with_next_sentence": true
    },
    {
        "source_sentence": "天子又問：「眾生之原，為何謂乎？」",
        "from": "T17n0810_002:0764a13_12",
        "context_with_next_sentence": true
    },
    {
        "source_sentence": "文殊答曰：「生死之本，為眾生原。」",
        "from": "T17n0810_002:0764a14_13",
        "context_with_next_sentence": true
    },
    {
        "source_sentence": "天子又問：「於彼何謂為生死本？」",
        "from": "T17n0810_002:0764a14_14",
        "context_with_next_sentence": true
    },
    {
        "source_sentence": "文殊答曰：「虛空之本為生死原，由如，天子！",
        "from": "T17n0810_002:0764a15_15",
        "context_with_next_sentence": true
    },
    {
        "source_sentence": "虛空之界，本際無斷無有邊岸，不長不短，不麁不細，不廣不狹，無遠無近，無方無圓，其虛空者假有號耳，亦復無名。",
        "from": "T17n0810_002:0764a16_16",
        "context_with_next_sentence": true
    },
    {
        "source_sentence": "一切諸法亦復若斯，猶如虛空，但假有名。",
        "from": "T17n0810_002:0764a19_17",
        "context_with_next_sentence": true
    },
    {
        "source_sentence": "亦如虛空不生不壽，不病不老，亦復不死，亦無往生，無有妄想，不懷瞋恨，亦無所失，亦無不失悉無所著，不懷憂慼，一切諸法皆為歸趣，此一本際亦無所歸，無有計數。",
        "from": "T17n0810_002:0764a20_18",
        "context_with_next_sentence": true
    },
    {
        "source_sentence": "天子當知，一切諸法無進無退，無合無散，不可恕當，無處所故。",
        "from": "T17n0810_002:0764a24_19",
        "context_with_next_sentence": true
    },
    {
        "source_sentence": "是故，天子！",
        "from": "T17n0810_002:0764a25_20",
        "context_with_next_sentence": true
    },
    {
        "source_sentence": "一切諸法悉無處所，無所志願，無將不將，無有科律，是為一切諸法悉等而無偏黨，故曰無本，本無如是。」",
        "from": "T17n0810_002:0764a25_21",
        "context_with_next_sentence": true
    },
    {
        "source_sentence": "說是語時，諸天子眾皆悉逮得無所從生法忍。",
        "from": "T17n0810_002:0764a28_22",
        "context_with_next_sentence": true
    },
    {
        "source_sentence": "時諸天子住於法空，則行恭恪，便雨天華，供養散於文殊師利。",
        "from": "T17n0810_002:0764a29_23",
        "context_with_next_sentence": true
    },
    {
        "source_sentence": "文殊師利威神所感，諸華皆住於虛空中無執持者，猶如根生。",
        "from": "T17n0810_002:0764b01_24",
        "context_with_next_sentence": true
    },
    {
        "source_sentence": "文殊師利告光明幢：「於天子意所志云何？",
        "from": "T17n0810_002:0764b03_25",
        "context_with_next_sentence": true
    },
    {
        "source_sentence": "今此諸華依因何住？」",
        "from": "T17n0810_002:0764b04_26",
        "context_with_next_sentence": true
    },
    {
        "source_sentence": "天子答曰：「無所依住。」",
        "from": "T17n0810_002:0764b04_27",
        "context_with_next_sentence": true
    },
    {
        "source_sentence": "文殊告曰：「是故，天子！",
        "from": "T17n0810_002:0764b05_0",
        "context_with_next_sentence": true
    },
    {
        "source_sentence": "當知諸法住無所住，如虛空住，如空無動，不墮不搖，無念無想。",
        "from": "T17n0810_002:0764b05_1",
        "context_with_next_sentence": true
    },
    {
        "source_sentence": "所以者何？",
        "from": "T17n0810_002:0764b06_2",
        "context_with_next_sentence": true
    },
    {
        "source_sentence": "一切諸法等如虛空，是故無動不墮不搖。」",
        "from": "T17n0810_002:0764b07_3",
        "context_with_next_sentence": true
    },
    {
        "source_sentence": "時光明幢白文殊曰：「仁者！",
        "from": "T17n0810_002:0764b08_4",
        "context_with_next_sentence": true
    },
    {
        "source_sentence": "神足巍巍乃爾，不可稱限，發意之頃，至於十方無央數億百千載土，尋即復還。」",
        "from": "T17n0810_002:0764b08_5",
        "context_with_next_sentence": true
    },
    {
        "source_sentence": "文殊答曰：「諸佛不得神足變化威神無量，諸聲聞等亦不能及。",
        "from": "T17n0810_002:0764b10_6",
        "context_with_next_sentence": true
    },
    {
        "source_sentence": "所以者何？",
        "from": "T17n0810_002:0764b12_7",
        "context_with_next_sentence": true
    },
    {
        "source_sentence": "道慧無際尚不得聞，安能逮耶！",
        "from": "T17n0810_002:0764b12_8",
        "context_with_next_sentence": true
    },
    {
        "source_sentence": "一切愚癡凡夫之士，所逮神足，一切諸佛、諸菩薩眾及諸聲聞，於無央數阿僧祇劫所不能得，亦無逮者，亦無當得。",
        "from": "T17n0810_002:0764b13_0",
        "context_with_next_sentence": true
    },
    {
        "source_sentence": "一切愚癡凡夫之士，獨能得耳。",
        "from": "T17n0810_002:0764b15_1",
        "context_with_next_sentence": true
    },
    {
        "source_sentence": "為何所得？",
        "from": "T17n0810_002:0764b16_2",
        "context_with_next_sentence": true
    },
    {
        "source_sentence": "得我人壽及命意識、斷滅計常、得婬怒癡，諸佛世尊所不得者。",
        "from": "T17n0810_002:0764b16_3",
        "context_with_next_sentence": true
    },
    {
        "source_sentence": "所謂得者道所不興，無所生者而反使生。",
        "from": "T17n0810_002:0764b17_4",
        "context_with_next_sentence": true
    },
    {
        "source_sentence": "是故，天子！",
        "from": "T17n0810_002:0764b18_5",
        "context_with_next_sentence": true
    },
    {
        "source_sentence": "一切愚癡凡夫之士所可得者，諸佛菩薩弟子緣覺所不能逮。」",
        "from": "T17n0810_002:0764b19_6",
        "context_with_next_sentence": true
    },
    {
        "source_sentence": "諸佛說是諸佛要集時，各還本處。",
        "from": "T17n0810_002:0764b20_7",
        "context_with_next_sentence": true
    },
    {
        "source_sentence": "於是天王如來心自念言：「吾可現應，使文殊師利還詣此乎！」",
        "from": "T17n0810_002:0764b21_8",
        "context_with_next_sentence": true
    },
    {
        "source_sentence": "時天王佛則捨神足，從其右掌演紫金光，其明照於文殊師利繞之七匝，於文殊師利頂上不現。",
        "from": "T17n0810_002:0764b22_9",
        "context_with_next_sentence": true
    },
    {
        "source_sentence": "文殊師利尋即知之，天王如來念欲相見。",
        "from": "T17n0810_002:0764b24_10",
        "context_with_next_sentence": true
    },
    {
        "source_sentence": "文殊因告光明幢曰：「當往俱至天王如來，稽首作禮諮受所問深妙之義，今說法門。」",
        "from": "T17n0810_002:0764b25_11",
        "context_with_next_sentence": true
    },
    {
        "source_sentence": "天子答曰：「善哉！",
        "from": "T17n0810_002:0764b27_12",
        "context_with_next_sentence": true
    },
    {
        "source_sentence": "行矣，宜知是時。」",
        "from": "T17n0810_002:0764b28_0",
        "context_with_next_sentence": true
    },
    {
        "source_sentence": "文殊師利發意之頃，光明幢俱，鐵圍山頂忽然不見，尋住天王如來之前，稽首足下右繞三匝，退住一面叉手恭立；十方世界諸天子等，亦復如是也。",
        "from": "T17n0810_002:0764b28_1",
        "context_with_next_sentence": true
    },
    {
        "source_sentence": "文殊師利白天王佛：「若善男子及善女人，俱殖德本修深妙法，不當懷疑，成已法器一切蒙恩。",
        "from": "T17n0810_002:0764c02_2",
        "context_with_next_sentence": true
    },
    {
        "source_sentence": "所以者何？",
        "from": "T17n0810_002:0764c04_3",
        "context_with_next_sentence": true
    },
    {
        "source_sentence": "見諸大聖踰於龍象，又諸大聖既共會焉！",
        "from": "T17n0810_002:0764c05_4",
        "context_with_next_sentence": true
    },
    {
        "source_sentence": "吾在於外不得預數，離於如是輩深妙法義，其離意女身續獨存，專坐於斯而不動移，不見退去；如我見遣諮嗟如此，無極微妙經典之要，我反徙住鐵圍山頂。",
        "from": "T17n0810_002:0764c06_5",
        "context_with_next_sentence": true
    },
    {
        "source_sentence": "吾自憶念，一旦食頃遍至東方不可計會恒沙佛土，稽首諸佛聽所演法執持在心，啟問諸佛解決所疑，未曾識念而見發遣處他佛土。",
        "from": "T17n0810_002:0764c09_6",
        "context_with_next_sentence": true
    },
    {
        "source_sentence": "諸佛世尊察我志操，尚復相勸頒宣經道，於今大聖反徙我著鐵圍山頂，因此興發無極法教，多所歡悅咸共渴仰，飢虛道化若干法教，其心兀兀欲覩如來，而發念言：『以何等故獨徙吾身捨於眾會，其離意女安然不出？』",
        "from": "T17n0810_002:0764c12_7",
        "context_with_next_sentence": true
    },
    {
        "source_sentence": "復更念言：『如來至真所演經教不見侵枉，心非不受是我不及，彼所說法非其器故，以故相移住於此耳，獨不徙女。』」",
        "from": "T17n0810_002:0764c17_8",
        "context_with_next_sentence": true
    },
    {
        "source_sentence": "天王如來報文殊曰：「諸佛世尊所宣經道，仁者於彼靡不應受。",
        "from": "T17n0810_002:0764c20_9",
        "context_with_next_sentence": true
    },
    {
        "source_sentence": "又諸佛世尊道慧玄殊不可攀逮，以是之故不可如常，一等如意演諸佛要集。",
        "from": "T17n0810_002:0764c21_10",
        "context_with_next_sentence": true
    },
    {
        "source_sentence": "「又，文殊師利！",
        "from": "T17n0810_002:0764c23_11",
        "context_with_next_sentence": true
    },
    {
        "source_sentence": "向者從忍世界發起來時，心自念言：『今普光界講佛要集經典之義，我當往至稽首諸佛聽所演法。』",
        "from": "T17n0810_002:0764c24_0",
        "context_with_next_sentence": true
    },
    {
        "source_sentence": "當爾之時墮大艱難，在無極倒不順思想。",
        "from": "T17n0810_002:0764c26_1",
        "context_with_next_sentence": true
    },
    {
        "source_sentence": "從彼剎來欲得見佛聽所說法，則以三事自著罣礙，懷抱此意至斯佛土。",
        "from": "T17n0810_002:0764c27_2",
        "context_with_next_sentence": true
    },
    {
        "source_sentence": "何謂為三？",
        "from": "T17n0810_002:0764c28_3",
        "context_with_next_sentence": true
    },
    {
        "source_sentence": "一、得己身；二、得諸佛；三、逮諸法。",
        "from": "T17n0810_002:0764c29_4",
        "context_with_next_sentence": true
    },
    {
        "source_sentence": "文殊當知，不可倒行致諸菩薩無礙慧行。",
        "from": "T17n0810_002:0764c29_5",
        "context_with_next_sentence": true
    },
    {
        "source_sentence": "於文殊意所趣云何？",
        "from": "T17n0810_002:0765a01_6",
        "context_with_next_sentence": true
    },
    {
        "source_sentence": "從古以來，頗有能覩見如來乎？",
        "from": "T17n0810_002:0765a02_7",
        "context_with_next_sentence": true
    },
    {
        "source_sentence": "如來寧可復觀察耶？」",
        "from": "T17n0810_002:0765a02_8",
        "context_with_next_sentence": true
    },
    {
        "source_sentence": "文殊白佛：「唯然，世尊！",
        "from": "T17n0810_002:0765a03_9",
        "context_with_next_sentence": true
    },
    {
        "source_sentence": "真諦觀法無有諸佛及與諸法，一切諸法悉無所生，如來無見不可覩佛。",
        "from": "T17n0810_002:0765a03_10",
        "context_with_next_sentence": true
    },
    {
        "source_sentence": "所以者何？",
        "from": "T17n0810_002:0765a05_11",
        "context_with_next_sentence": true
    },
    {
        "source_sentence": "一切諸法悉無所見。」",
        "from": "T17n0810_002:0765a05_12",
        "context_with_next_sentence": true
    },
    {
        "source_sentence": "時佛復問文殊師利：「以何等眼通暢之行欲見如來？",
        "from": "T17n0810_002:0765a06_13",
        "context_with_next_sentence": true
    },
    {
        "source_sentence": "以何等耳清徹諸義欲聽如來所說經典？」",
        "from": "T17n0810_002:0765a07_14",
        "context_with_next_sentence": true
    },
    {
        "source_sentence": "文殊師利默然無言。",
        "from": "T17n0810_002:0765a08_15",
        "context_with_next_sentence": true
    },
    {
        "source_sentence": "於時彼會餘菩薩眾，各心念言：「文殊師利實不堪任答報如來所問法義。",
        "from": "T17n0810_002:0765a08_16",
        "context_with_next_sentence": true
    },
    {
        "source_sentence": "所以者何？",
        "from": "T17n0810_002:0765a10_17",
        "context_with_next_sentence": true
    },
    {
        "source_sentence": "如來向者有所難問，默而無言。」",
        "from": "T17n0810_002:0765a10_18",
        "context_with_next_sentence": true
    },
    {
        "source_sentence": "天王如來知諸菩薩心之所念，告諸菩薩：「止族姓子！",
        "from": "T17n0810_002:0765a11_19",
        "context_with_next_sentence": true
    },
    {
        "source_sentence": "莫觀文殊想言不及。",
        "from": "T17n0810_002:0765a12_20",
        "context_with_next_sentence": true
    },
    {
        "source_sentence": "所以者何？",
        "from": "T17n0810_002:0765a13_21",
        "context_with_next_sentence": true
    },
    {
        "source_sentence": "解深法忍權慧悉備，靡不通達智踰虛空，默然不言以報如來。」",
        "from": "T17n0810_002:0765a13_22",
        "context_with_next_sentence": true
    },
    {
        "source_sentence": "諸菩薩問：「唯諾，世尊！",
        "from": "T17n0810_002:0765a14_23",
        "context_with_next_sentence": true
    },
    {
        "source_sentence": "以何等意究暢慧義發遣此問？」",
        "from": "T17n0810_002:0765a15_24",
        "context_with_next_sentence": true
    },
    {
        "source_sentence": "世尊告曰：「是，族姓子！",
        "from": "T17n0810_002:0765a16_0",
        "context_with_next_sentence": true
    },
    {
        "source_sentence": "文殊師利心自念言：『設我報說有此眼耳有所見聞，則計有常；若復說言無眼無耳，則墮斷滅。",
        "from": "T17n0810_002:0765a16_1",
        "context_with_next_sentence": true
    },
    {
        "source_sentence": "其行斷滅及計有常，不曉了法。",
        "from": "T17n0810_002:0765a18_2",
        "context_with_next_sentence": true
    },
    {
        "source_sentence": "其如法者，彼無斷滅、不計常矣。",
        "from": "T17n0810_002:0765a19_3",
        "context_with_next_sentence": true
    },
    {
        "source_sentence": "其不斷滅、不計有常，則無所生，其無所生則無言辭。』",
        "from": "T17n0810_002:0765a20_4",
        "context_with_next_sentence": true
    },
    {
        "source_sentence": "以故，文殊見所難問，默然無言則為答佛。」",
        "from": "T17n0810_002:0765a21_5",
        "context_with_next_sentence": true
    },
    {
        "source_sentence": "說是語時，六百菩薩逮得無所從生法忍。",
        "from": "T17n0810_002:0765a22_6",
        "context_with_next_sentence": true
    },
    {
        "source_sentence": "爾時，世尊告文殊師利：「仁以三事著於罣礙，以故相遣住鐵圍山頂。",
        "from": "T17n0810_002:0765a24_0",
        "context_with_next_sentence": true
    },
    {
        "source_sentence": "又仁復問：『以何因緣，離意女身獨存不出？』",
        "from": "T17n0810_002:0765a25_1",
        "context_with_next_sentence": true
    },
    {
        "source_sentence": "是離意女，普月離垢光明三昧而正受矣。",
        "from": "T17n0810_002:0765a26_2",
        "context_with_next_sentence": true
    },
    {
        "source_sentence": "心永無念，諸佛來至、若不來耶，為說經法、若不說乎，永無佛想亦不想法，無彼我想，蠲除一切諸念妄想。",
        "from": "T17n0810_002:0765a27_3",
        "context_with_next_sentence": true
    },
    {
        "source_sentence": "女住此定，普聞十方無央數姟百千億載現在佛土諸佛說法，而無所著。",
        "from": "T17n0810_002:0765a29_4",
        "context_with_next_sentence": true
    },
    {
        "source_sentence": "所可聽受為他人說。",
        "from": "T17n0810_002:0765b02_5",
        "context_with_next_sentence": true
    },
    {
        "source_sentence": "有此女身不從此剎到他佛土，在諸剎土無剎土想，處於諸佛無諸佛想，聞所說法無經典想，無吾我想、無他人想，猶月宮殿未曾動移下於人間，光明普照靡不見者。",
        "from": "T17n0810_002:0765b02_6",
        "context_with_next_sentence": true
    },
    {
        "source_sentence": "月之所照不念遠近，亦無想念：『我當照某，若不照也。』",
        "from": "T17n0810_002:0765b06_7",
        "context_with_next_sentence": true
    },
    {
        "source_sentence": "此女如是，住三昧定，現於無量無際世界，度脫開化無數眾生，所可顯現諸佛國土，不想眾生等說經典。",
        "from": "T17n0810_002:0765b07_8",
        "context_with_next_sentence": true
    },
    {
        "source_sentence": "佛於一劫復過一劫，諮嗟嘆此離意女德，不能盡暢得其邊際。",
        "from": "T17n0810_002:0765b10_9",
        "context_with_next_sentence": true
    },
    {
        "source_sentence": "其女功勳不可思議，巍巍若斯！」",
        "from": "T17n0810_002:0765b11_10",
        "context_with_next_sentence": true
    },
    {
        "source_sentence": "文殊白佛：「其此佛土諸菩薩眾億百千姟，諸佛會時，徙諸菩薩著他界乎？",
        "from": "T17n0810_002:0765b12_11",
        "context_with_next_sentence": true
    },
    {
        "source_sentence": "如我見遣耶！」",
        "from": "T17n0810_002:0765b14_12",
        "context_with_next_sentence": true
    },
    {
        "source_sentence": "佛言：「且默，文殊師利！",
        "from": "T17n0810_002:0765b14_13",
        "context_with_next_sentence": true
    },
    {
        "source_sentence": "無得稱限如來聖慧，亦勿平相如來變化之所建立。",
        "from": "T17n0810_002:0765b14_14",
        "context_with_next_sentence": true
    },
    {
        "source_sentence": "所以者何？",
        "from": "T17n0810_002:0765b16_15",
        "context_with_next_sentence": true
    },
    {
        "source_sentence": "此，文殊師利！",
        "from": "T17n0810_002:0765b16_16",
        "context_with_next_sentence": true
    },
    {
        "source_sentence": "三千大千世界充備諸佛，猶如甘蔗竹蘆稻麻叢林，諸如來集其數若斯。",
        "from": "T17n0810_002:0765b16_17",
        "context_with_next_sentence": true
    },
    {
        "source_sentence": "於此剎土，諸菩薩眾，天、龍、鬼神、犍沓惒、阿須倫、迦留羅、真陀羅、摩休勒、人與非人，無一見者，唯見於吾一如來身，亦復不聞諸佛說法，但見吾身頒宣道化。",
        "from": "T17n0810_002:0765b18_18",
        "context_with_next_sentence": true
    },
    {
        "source_sentence": "文殊且觀，如來至真之所建立，神足變化不可稱限，其身微妙諸佛充滿，三千大千世界靡不周遍，諸菩薩眾則以道眼見一如來，豈況餘人，欲得見乎未之有也？",
        "from": "T17n0810_002:0765b21_19",
        "context_with_next_sentence": true
    },
    {
        "source_sentence": "諸天、龍、神、犍沓惒等及人非人，遊此三千大千世界，周旋往來立坐臥寐，寂寞澹泊威儀禮節，所行齊整亦不妨礙，諸如來身無有限蔽。",
        "from": "T17n0810_002:0765b25_20",
        "context_with_next_sentence": true
    },
    {
        "source_sentence": "「是故，文殊當造斯觀，諸如來等則為法身，無有色像，佛身無漏，諸漏已盡亦無有身，觀之無類，無生無起，無見無聞，無意無處，亦如虛空，無有諸漏，無因緣根，無像無見不可捉持，欲覩虛空而不可見，無有五眼。",
        "from": "T17n0810_002:0765b28_21",
        "context_with_next_sentence": true
    },
    {
        "source_sentence": "何謂五眼？",
        "from": "T17n0810_002:0765c04_22",
        "context_with_next_sentence": true
    },
    {
        "source_sentence": "一曰、天眼；二曰、肉眼；三曰、慧眼；四曰、法眼；五曰、佛眼。",
        "from": "T17n0810_002:0765c04_23",
        "context_with_next_sentence": true
    },
    {
        "source_sentence": "其虛空者假有名耳，其如來身亦復如是，無漏無色亦無見者，無有根也。",
        "from": "T17n0810_002:0765c06_24",
        "context_with_next_sentence": true
    },
    {
        "source_sentence": "無見如來，佛無五眼，如來至真假有名矣，則無所應。",
        "from": "T17n0810_002:0765c07_25",
        "context_with_next_sentence": true
    },
    {
        "source_sentence": "文殊！",
        "from": "T17n0810_002:0765c08_26",
        "context_with_next_sentence": true
    },
    {
        "source_sentence": "觀此諸如來眾，神足變化，身如虛空，而反隨時示現色身三十二相八十種好。",
        "from": "T17n0810_002:0765c09_27",
        "context_with_next_sentence": true
    },
    {
        "source_sentence": "「文殊師利！",
        "from": "T17n0810_002:0765c10_28",
        "context_with_next_sentence": true
    },
    {
        "source_sentence": "向者所見諸如來身，悉是諸佛威神建立之所感動。",
        "from": "T17n0810_002:0765c11_29",
        "context_with_next_sentence": true
    },
    {
        "source_sentence": "所以者何？",
        "from": "T17n0810_002:0765c12_30",
        "context_with_next_sentence": true
    },
    {
        "source_sentence": "用仁者故，當顯無極深妙法教。」",
        "from": "T17n0810_002:0765c12_31",
        "context_with_next_sentence": true
    },
    {
        "source_sentence": "時彼佛土諸會菩薩，異口同音舉聲讚曰：「至未曾有驚憙悅豫，諸佛世尊，威神變化巍巍若此。",
        "from": "T17n0810_002:0765c13_32",
        "context_with_next_sentence": true
    },
    {
        "source_sentence": "十方如來皆來會斯，充滿佛土。",
        "from": "T17n0810_002:0765c15_33",
        "context_with_next_sentence": true
    },
    {
        "source_sentence": "吾等菩薩，不見一佛，不憶形響，誰來誰去，何所解說分別經誼？",
        "from": "T17n0810_002:0765c16_34",
        "context_with_next_sentence": true
    },
    {
        "source_sentence": "但共見此一如來尊。",
        "from": "T17n0810_002:0765c17_35",
        "context_with_next_sentence": true
    },
    {
        "source_sentence": "唯願大聖！",
        "from": "T17n0810_002:0765c18_36",
        "context_with_next_sentence": true
    },
    {
        "source_sentence": "今覩大乘無極聖慧，一一人故，恒邊沙劫地獄見煮，行菩薩道宜忍此患，不當違捨如是比慧。」",
        "from": "T17n0810_002:0765c18_37",
        "context_with_next_sentence": true
    },
    {
        "source_sentence": "文殊師利問天王佛：「今此女子，發無上正真道心以來久如？",
        "from": "T17n0810_002:0765c21_0",
        "context_with_next_sentence": true
    },
    {
        "source_sentence": "所行寂寞誓願高遠，定意若斯？」",
        "from": "T17n0810_002:0765c22_1",
        "context_with_next_sentence": true
    },
    {
        "source_sentence": "佛言：「發無上正真道意以來，不可計也，勤力懷信常無放逸，施戒忍精進一心智慧，具足佛道，所行已備，隨諸佛教。",
        "from": "T17n0810_002:0765c23_2",
        "context_with_next_sentence": true
    },
    {
        "source_sentence": "於過去佛殖眾德本，供養無數億百千姟諸大聖尊。",
        "from": "T17n0810_002:0765c25_3",
        "context_with_next_sentence": true
    },
    {
        "source_sentence": "「文殊師利！",
        "from": "T17n0810_002:0765c27_4",
        "context_with_next_sentence": true
    },
    {
        "source_sentence": "今此女子從三昧起，仁可問之，發道意來，為能久如？",
        "from": "T17n0810_002:0765c27_5",
        "context_with_next_sentence": true
    },
    {
        "source_sentence": "當見發遣。」",
        "from": "T17n0810_002:0765c28_6",
        "context_with_next_sentence": true
    },
    {
        "source_sentence": "於是，文殊師利聞佛教詔，即從坐起，到其女所，至心彈指，謦揚大音，欲令女起，其女寂靜三昧不興。",
        "from": "T17n0810_002:0765c28_7",
        "context_with_next_sentence": true
    },
    {
        "source_sentence": "文殊師利即如其像，變無限身益高彈指，其彈指聲，聞於十方無數世界，女亦寂靜不從定起。",
        "from": "T17n0810_002:0766a02_8",
        "context_with_next_sentence": true
    },
    {
        "source_sentence": "於時文殊即如色像，三昧正受現大神足，三千大千世界所有眾生，世間人民、諸天、龍、鬼神、犍沓惒等，億百千姟，一切妓樂不鼓自鳴，及復亦化琴瑟箏笛萬種之妓，俱時同作演柔軟音，清明和雅悲哀之聲，其樂各各宣無數響，徹聞十方無量世界，不能令女從三昧起。",
        "from": "T17n0810_002:0766a04_9",
        "context_with_next_sentence": true
    },
    {
        "source_sentence": "時於十方今現在佛邊，諸侍者各各問佛：「今日何故，諸大樂音無數無量，清和之聲聞諸佛土？",
        "from": "T17n0810_002:0766a10_10",
        "context_with_next_sentence": true
    },
    {
        "source_sentence": "其音柔軟，悲哀之曲，莫不歡然。」",
        "from": "T17n0810_002:0766a12_11",
        "context_with_next_sentence": true
    },
    {
        "source_sentence": "於時諸佛各謂侍者：「有族姓子！",
        "from": "T17n0810_002:0766a13_12",
        "context_with_next_sentence": true
    },
    {
        "source_sentence": "普光世界天王如來，其土有女名曰離意，在佛右面，普月離垢光明三昧而正受矣。",
        "from": "T17n0810_002:0766a13_13",
        "context_with_next_sentence": true
    },
    {
        "source_sentence": "有菩薩名文殊師利，被大德鎧過不退轉，欲令此女從三昧覺故，感動如此。",
        "from": "T17n0810_002:0766a15_14",
        "context_with_next_sentence": true
    },
    {
        "source_sentence": "諸世間人、天、龍、鬼神、犍沓惒等，若干妓樂億百千姟，俱自然作諸化妓樂，亦復如是不鼓自鳴，欲令斯女從三昧起，不能使興。",
        "from": "T17n0810_002:0766a17_15",
        "context_with_next_sentence": true
    },
    {
        "source_sentence": "以是之故，諸大音樂普遍世間。」",
        "from": "T17n0810_002:0766a20_16",
        "context_with_next_sentence": true
    },
    {
        "source_sentence": "侍者白佛：「至未曾有不可逮及，此女三昧寂然巍巍不可稱限，如是比像，若干種樂清和之曲，女續三昧而不興焉。」",
        "from": "T17n0810_002:0766a21_0",
        "context_with_next_sentence": true
    },
    {
        "source_sentence": "諸佛告曰：「如諸族姓子之所言也，此女三昧不可思議。」",
        "from": "T17n0810_002:0766a23_1",
        "context_with_next_sentence": true
    },
    {
        "source_sentence": "說是語時，十方無量不可計會眾生之類，皆發無上正真道意，各歌頌言：「願令我等逮得如是寂定三昧，如今此女，獲致神足無極變化聖通徹暢，如文殊師利。」",
        "from": "T17n0810_002:0766a24_2",
        "context_with_next_sentence": true
    },
    {
        "source_sentence": "時，文殊師利復如其像三昧正受，變三千大千世界，須彌山王、雪山、黑山、目鄰山、大目鄰山、鐵圍、大鐵圍山，展轉相搏不能自安。",
        "from": "T17n0810_002:0766a28_3",
        "context_with_next_sentence": true
    },
    {
        "source_sentence": "譬如勇士以大勢力兩掌相拍，亦如大雷其音暢逸無不聞者。",
        "from": "T17n0810_002:0766b02_4",
        "context_with_next_sentence": true
    },
    {
        "source_sentence": "須彌、鐵圍諸山，如是展轉相掁各各崩落，諸山躄地其形可畏，斯聲甚悲，又彼大聲，聞於無量無際世界，其女三昧亦不移興。",
        "from": "T17n0810_002:0766b03_5",
        "context_with_next_sentence": true
    },
    {
        "source_sentence": "時文殊師利，不近彼女，以權方便兩手牽女，欲令起坐，乃動下方恒河沙等諸佛剎土，不能移女大如毛髮，亦不能令從三昧興。",
        "from": "T17n0810_002:0766b07_0",
        "context_with_next_sentence": true
    },
    {
        "source_sentence": "加復興顯一切勢力，欲舉彼女，恒河沙等諸佛剎土皆拔反仰，不能令女從三昧興。",
        "from": "T17n0810_002:0766b09_1",
        "context_with_next_sentence": true
    },
    {
        "source_sentence": "文殊師利截斷其女所坐地處，舉著右掌掉擲梵天，復在梵天天上地坐，不能令女從三昧起。",
        "from": "T17n0810_002:0766b11_2",
        "context_with_next_sentence": true
    },
    {
        "source_sentence": "於時文殊復從梵天，舉其女身著其右掌，過於東方恒河沙佛土，南方、西方、北方、四維、上下各恒河沙等諸佛剎土，亦復如是。",
        "from": "T17n0810_002:0766b13_3",
        "context_with_next_sentence": true
    },
    {
        "source_sentence": "十方剎土眾音妓樂悉鳴，諸山崩落音聲可畏，雨諸天華，其響暢逸無可為喻，不能令女從三昧興。",
        "from": "T17n0810_002:0766b16_4",
        "context_with_next_sentence": true
    },
    {
        "source_sentence": "於時文殊，舉女投擲遍於十方不能令覺，還安故處，叉手前白天王如來：「唯然，大聖！",
        "from": "T17n0810_002:0766b19_0",
        "context_with_next_sentence": true
    },
    {
        "source_sentence": "諸菩薩行至未曾有，不可逮及思惟稱量，吾能令變處虛空諸器，起立周旋行來談語，於今顯現無極神足，變化感動諸大聲音，崩毀須彌鐵圍諸山，拔諸佛土移十方界，永不能使從三昧起。",
        "from": "T17n0810_002:0766b20_1",
        "context_with_next_sentence": true
    },
    {
        "source_sentence": "吾當謙恭為女作禮，及復餘學大士之眾，諸族姓子、若族姓女、初發無上正真道意者，以成未成甫欲學者，慕樂如斯無極大慧，亦當歸之。",
        "from": "T17n0810_002:0766b25_2",
        "context_with_next_sentence": true
    },
    {
        "source_sentence": "所以者何？",
        "from": "T17n0810_002:0766b28_3",
        "context_with_next_sentence": true
    },
    {
        "source_sentence": "菩薩所行不可攀喻。」",
        "from": "T17n0810_002:0766b28_4",
        "context_with_next_sentence": true
    },
    {
        "source_sentence": "文殊師利舉離意女，至於十方諸佛剎土，周旋往來所感動聲，不能令女從三昧興。",
        "from": "T17n0810_002:0766b29_5",
        "context_with_next_sentence": true
    },
    {
        "source_sentence": "當爾之時，開化十方無數眾生令發道意，不可限人成眾德本。",
        "from": "T17n0810_002:0766c01_6",
        "context_with_next_sentence": true
    },
    {
        "source_sentence": "天王如來報文殊曰：「誠如所云，菩薩大士所被德鎧不可思議，一切聲聞若與緣覺所不及知，況復凡庶所能逮乎？",
        "from": "T17n0810_002:0766c03_7",
        "context_with_next_sentence": true
    },
    {
        "source_sentence": "猶如三千大千世界成為大鼓，別異世界鼓大，亦如其鼓乃爾，廣長無量。",
        "from": "T17n0810_002:0766c06_0",
        "context_with_next_sentence": true
    },
    {
        "source_sentence": "時彼忽有大丈夫現，其身高大，如三千世界，舉一大桴如千世界，於是女前撾此大鼓，具足一劫若復過劫，不能令女耳聞音聲，況復欲使從三昧興，未之有也。",
        "from": "T17n0810_002:0766c07_1",
        "context_with_next_sentence": true
    },
    {
        "source_sentence": "文殊！",
        "from": "T17n0810_002:0766c11_2",
        "context_with_next_sentence": true
    },
    {
        "source_sentence": "欲知此女三昧，寂定靜安終不興移，道慧如是威德無限。」",
        "from": "T17n0810_002:0766c11_3",
        "context_with_next_sentence": true
    },
    {
        "source_sentence": "文殊問佛：「誰能堪任感動此女從三昧興？」",
        "from": "T17n0810_002:0766c12_4",
        "context_with_next_sentence": true
    },
    {
        "source_sentence": "佛報文殊：「唯有如來能令興起，復有菩薩名棄諸陰蓋，亦能使興。」",
        "from": "T17n0810_002:0766c13_5",
        "context_with_next_sentence": true
    },
    {
        "source_sentence": "佛這發意，此族姓子名德之勳，三千大千世界六反震動。",
        "from": "T17n0810_002:0766c15_6",
        "context_with_next_sentence": true
    },
    {
        "source_sentence": "天王佛邊有一菩薩，名曰燈明王，為佛侍者，前問佛言：「今何因緣地大震動？」",
        "from": "T17n0810_002:0766c16_7",
        "context_with_next_sentence": true
    },
    {
        "source_sentence": "佛告侍者：「向者這歎棄諸陰蓋菩薩名故，三千大千世界為大震動，又及他方諸佛剎土諸如來等，所在方面歎斯名者，其地亦復六反震動。」",
        "from": "T17n0810_002:0766c18_8",
        "context_with_next_sentence": true
    },
    {
        "source_sentence": "時會菩薩皆懷飢虛，欲得見棄諸陰蓋菩薩所在，文殊師利亦復俱然。",
        "from": "T17n0810_002:0766c21_9",
        "context_with_next_sentence": true
    },
    {
        "source_sentence": "文殊師利見諸菩薩心之所念，亦自敬樂欲令女興，白天王佛：「善哉！",
        "from": "T17n0810_002:0766c23_10",
        "context_with_next_sentence": true
    },
    {
        "source_sentence": "世尊！",
        "from": "T17n0810_002:0766c24_11",
        "context_with_next_sentence": true
    },
    {
        "source_sentence": "願垂威光，一切會者悉懷渴仰，咸欲得見棄諸陰蓋菩薩大士。",
        "from": "T17n0810_002:0766c24_12",
        "context_with_next_sentence": true
    },
    {
        "source_sentence": "如來普愍，唯顯神足無極道聖，使族姓子詣斯佛土，講演深法，諸菩薩聞，因當習學至真之誼，并使女從三昧興，開示不及。」",
        "from": "T17n0810_002:0766c26_13",
        "context_with_next_sentence": true
    },
    {
        "source_sentence": "爾時燈明王菩薩大士，問天王佛：「其族姓子，為在何方何佛剎土？",
        "from": "T17n0810_002:0766c29_14",
        "context_with_next_sentence": true
    },
    {
        "source_sentence": "其土如來所號為何？」",
        "from": "T17n0810_002:0767a01_15",
        "context_with_next_sentence": true
    },
    {
        "source_sentence": "其佛報曰：「下方過此恒河沙等諸佛剎土，界名錦幢，其佛名曰師子鷹象頂吼如來、至真、等正覺，現在說法。",
        "from": "T17n0810_002:0767a02_16",
        "context_with_next_sentence": true
    },
    {
        "source_sentence": "彼之佛土純諸菩薩，被大德鎧不可思議，具足充滿於其佛土，如來恒宣不退轉輪。",
        "from": "T17n0810_002:0767a04_17",
        "context_with_next_sentence": true
    },
    {
        "source_sentence": "棄諸陰蓋菩薩大士，遊於彼國。」",
        "from": "T17n0810_002:0767a06_18",
        "context_with_next_sentence": true
    },
    {
        "source_sentence": "天王如來自在其座，右足大指演金色光，其光名曰請諸菩薩，這放此明，照下方恒河沙等諸佛剎土。",
        "from": "T17n0810_002:0767a07_19",
        "context_with_next_sentence": true
    },
    {
        "source_sentence": "其明則曜棄諸陰蓋菩薩之身，繞之七匝於頂上沒。",
        "from": "T17n0810_002:0767a09_20",
        "context_with_next_sentence": true
    },
    {
        "source_sentence": "棄諸陰蓋菩薩自念：「今何以故，柔軟清和無極光明，繞吾七匝沒其頂乎？」",
        "from": "T17n0810_002:0767a10_21",
        "context_with_next_sentence": true
    },
    {
        "source_sentence": "尋即知之，天王如來快欲相見。",
        "from": "T17n0810_002:0767a12_22",
        "context_with_next_sentence": true
    },
    {
        "source_sentence": "時便往詣師子鷹象頂吼如來所，稽首足下，白其佛言：「欲詣上方普光世界天王佛所，今彼如來欲得相見。」",
        "from": "T17n0810_002:0767a13_23",
        "context_with_next_sentence": true
    },
    {
        "source_sentence": "佛言：「往。",
        "from": "T17n0810_002:0767a15_24",
        "context_with_next_sentence": true
    },
    {
        "source_sentence": "族姓子！",
        "from": "T17n0810_002:0767a15_25",
        "context_with_next_sentence": true
    },
    {
        "source_sentence": "宜知是時。」",
        "from": "T17n0810_002:0767a15_26",
        "context_with_next_sentence": true
    },
    {
        "source_sentence": "師子鷹象頂吼如來邊，有菩薩名眾告義，為佛侍者，前白佛言：「我等欲見普光世界及天王如來。」",
        "from": "T17n0810_002:0767a16_27",
        "context_with_next_sentence": true
    },
    {
        "source_sentence": "師子鷹象頂吼至真正覺悅可之。",
        "from": "T17n0810_002:0767a18_28",
        "context_with_next_sentence": true
    },
    {
        "source_sentence": "尋時演出眉間相光，照於上方恒河沙等諸佛剎土，通普光界，悉共遙見天王如來諸菩薩眾眷屬圍繞，而為說經。",
        "from": "T17n0810_002:0767a19_29",
        "context_with_next_sentence": true
    },
    {
        "source_sentence": "佛身獨顯如紫金山，其佛光明踰日月明，猶明眼者對觀人面，悉了了分明，一切眾會見天王佛，亦復若斯，及諸菩薩。",
        "from": "T17n0810_002:0767a21_30",
        "context_with_next_sentence": true
    },
    {
        "source_sentence": "時棄諸陰蓋菩薩，與五十萬菩薩，沒彼佛土，發意之頃，至普光界天王佛所。",
        "from": "T17n0810_002:0767a24_31",
        "context_with_next_sentence": true
    },
    {
        "source_sentence": "棄諸陰蓋與諸菩薩，偏出右肩禮天王佛，頭面自歸繞之三匝退住虛空。",
        "from": "T17n0810_002:0767a26_32",
        "context_with_next_sentence": true
    },
    {
        "source_sentence": "時諸菩薩解了諸身三昧正受，棄諸陰蓋即如其像而見瑞應，顯示神足空中散花其墮如雨，其華皆散天王如來前後左右，此華暢音說微妙義：「師子鷹象頂吼如來至真，敬問無量：聖體康寧，進止輕利，勢力安耶？」",
        "from": "T17n0810_002:0767a27_33",
        "context_with_next_sentence": true
    },
    {
        "source_sentence": "時彼眾會怪未曾有：「誰之威神，令此眾華出柔軟音宣傳意敬？」",
        "from": "T17n0810_002:0767b03_34",
        "context_with_next_sentence": true
    },
    {
        "source_sentence": "文殊師利問天王佛：「唯然，世尊！",
        "from": "T17n0810_002:0767b05_35",
        "context_with_next_sentence": true
    },
    {
        "source_sentence": "誰之聖旨，雨此眾花演微妙音？」",
        "from": "T17n0810_002:0767b05_36",
        "context_with_next_sentence": true
    },
    {
        "source_sentence": "佛報文殊：「棄諸陰蓋菩薩威變。」",
        "from": "T17n0810_002:0767b06_37",
        "context_with_next_sentence": true
    },
    {
        "source_sentence": "又問世尊：「今為所在？」",
        "from": "T17n0810_002:0767b07_38",
        "context_with_next_sentence": true
    },
    {
        "source_sentence": "佛言：「在上空中，解了諸身三昧正受。」",
        "from": "T17n0810_002:0767b07_39",
        "context_with_next_sentence": true
    },
    {
        "source_sentence": "又問：「諸菩薩眾何以不現？」",
        "from": "T17n0810_002:0767b08_40",
        "context_with_next_sentence": true
    },
    {
        "source_sentence": "佛言：「棄諸陰蓋菩薩威神，使不得現。」",
        "from": "T17n0810_002:0767b09_41",
        "context_with_next_sentence": true
    },
    {
        "source_sentence": "文殊師利心自念言：「吾當以是三昧正受，求諸菩薩為在何所？」",
        "from": "T17n0810_002:0767b10_42",
        "context_with_next_sentence": true
    },
    {
        "source_sentence": "棄諸陰蓋菩薩即知，便沒形而謂文殊：「於意云何？",
        "from": "T17n0810_002:0767b11_43",
        "context_with_next_sentence": true
    },
    {
        "source_sentence": "唯有是一解了諸身三昧定乎？",
        "from": "T17n0810_002:0767b12_44",
        "context_with_next_sentence": true
    },
    {
        "source_sentence": "莫造斯觀，解了諸身三昧定數不可稱限。",
        "from": "T17n0810_002:0767b13_45",
        "context_with_next_sentence": true
    },
    {
        "source_sentence": "向者三昧，如大海中別一渧耳。",
        "from": "T17n0810_002:0767b14_46",
        "context_with_next_sentence": true
    },
    {
        "source_sentence": "我身諸定三昧坐興不可稱載，仁者造來所未聞名。」",
        "from": "T17n0810_002:0767b15_47",
        "context_with_next_sentence": true
    },
    {
        "source_sentence": "文殊師利復自念言：「寧可思察吾本往世所修妙行，緣是必得成此三昧。」",
        "from": "T17n0810_002:0767b16_48",
        "context_with_next_sentence": true
    },
    {
        "source_sentence": "尋如所念即如其像，一彈指頃具諸三昧。",
        "from": "T17n0810_002:0767b17_49",
        "context_with_next_sentence": true
    },
    {
        "source_sentence": "時天王佛告眾菩薩：「諸族姓子！",
        "from": "T17n0810_002:0767b18_50",
        "context_with_next_sentence": true
    },
    {
        "source_sentence": "皆共觀斯精進之業，而致超踰殊特之義，諸餘菩薩億百千劫，勤行積德乃逮此定。",
        "from": "T17n0810_002:0767b19_51",
        "context_with_next_sentence": true
    },
    {
        "source_sentence": "今者文殊，一彈指頃輙悉具之。」",
        "from": "T17n0810_002:0767b21_52",
        "context_with_next_sentence": true
    },
    {
        "source_sentence": "文殊師利白天王佛：「唯垂當現，此諸菩薩眾會族姓，咸欲見之。」",
        "from": "T17n0810_002:0767b22_53",
        "context_with_next_sentence": true
    },
    {
        "source_sentence": "棄諸陰蓋與諸菩薩，稽首佛足尋沒其身，問文殊曰：「寧相見乎？」",
        "from": "T17n0810_002:0767b23_54",
        "context_with_next_sentence": true
    },
    {
        "source_sentence": "答曰：「不見。」",
        "from": "T17n0810_002:0767b25_55",
        "context_with_next_sentence": true
    },
    {
        "source_sentence": "天王如來告棄諸陰蓋菩薩：「敢來眾會咸欲相見，當自現身。」",
        "from": "T17n0810_002:0767b25_56",
        "context_with_next_sentence": true
    },
    {
        "source_sentence": "及諸菩薩尋即受教，與諸正士菩薩之等從三昧興，稽首佛足，繞之三匝，退在一面，如本所誓化作蓮華而坐其上。",
        "from": "T17n0810_002:0767b26_57",
        "context_with_next_sentence": true
    },
    {
        "source_sentence": "於是，文殊師利謂棄諸陰蓋菩薩：「感此女子令三昧起。」",
        "from": "T17n0810_002:0767c01_0",
        "context_with_next_sentence": true
    },
    {
        "source_sentence": "答曰：「且止！",
        "from": "T17n0810_002:0767c02_1",
        "context_with_next_sentence": true
    },
    {
        "source_sentence": "虛空界者無有三昧，亦不興起，又虛空者不可動搖。",
        "from": "T17n0810_002:0767c02_2",
        "context_with_next_sentence": true
    },
    {
        "source_sentence": "向者文殊而發此言，感令是女從三昧起，當以其名從定起耶？",
        "from": "T17n0810_002:0767c03_3",
        "context_with_next_sentence": true
    },
    {
        "source_sentence": "若以色乎？",
        "from": "T17n0810_002:0767c05_4",
        "context_with_next_sentence": true
    },
    {
        "source_sentence": "為以識也？",
        "from": "T17n0810_002:0767c05_5",
        "context_with_next_sentence": true
    },
    {
        "source_sentence": "計色自然，不為三昧，亦不正受亦不興起。",
        "from": "T17n0810_002:0767c05_6",
        "context_with_next_sentence": true
    },
    {
        "source_sentence": "其識自然，不為正受，亦不興起。",
        "from": "T17n0810_002:0767c06_7",
        "context_with_next_sentence": true
    },
    {
        "source_sentence": "一切諸法亦無本淨，亦不正受無所興起。",
        "from": "T17n0810_002:0767c07_8",
        "context_with_next_sentence": true
    },
    {
        "source_sentence": "今我當起何所法乎？",
        "from": "T17n0810_002:0767c08_9",
        "context_with_next_sentence": true
    },
    {
        "source_sentence": "假使，文殊！",
        "from": "T17n0810_002:0767c08_10",
        "context_with_next_sentence": true
    },
    {
        "source_sentence": "諸法三昧吾當令興，永無正受當何所興？",
        "from": "T17n0810_002:0767c09_0",
        "context_with_next_sentence": true
    },
    {
        "source_sentence": "所以者何？",
        "from": "T17n0810_002:0767c09_1",
        "context_with_next_sentence": true
    },
    {
        "source_sentence": "一切諸法悉無興立亦無存亡。」",
        "from": "T17n0810_002:0767c10_2",
        "context_with_next_sentence": true
    },
    {
        "source_sentence": "天王如來告棄諸陰蓋：「汝族姓子，感此女人從三昧起。」",
        "from": "T17n0810_002:0767c10_3",
        "context_with_next_sentence": true
    },
    {
        "source_sentence": "白佛：「我不堪任於如來前興顯己功，我身宜當覆感，至真如來應當感此女人從三昧興，正使我任能令此女從三昧起，如來至真普了諸法慧無罣礙，隨時說法靡不通暢，應當令女從三昧起，見佛道神莫不欣悅皆發大意。」",
        "from": "T17n0810_002:0767c12_4",
        "context_with_next_sentence": true
    },
    {
        "source_sentence": "時天王佛，以興定意三昧正受。",
        "from": "T17n0810_002:0767c17_5",
        "context_with_next_sentence": true
    },
    {
        "source_sentence": "這定意已，應時於彼三千大千世界，諸天、龍、神及世間人，諸菩薩眾三昧正受者，及與彼女，皆從定起。",
        "from": "T17n0810_002:0767c17_6",
        "context_with_next_sentence": true
    },
    {
        "source_sentence": "這從坐起，十方尋時六反震動，咸皆踊上住虛空中。",
        "from": "T17n0810_002:0767c20_7",
        "context_with_next_sentence": true
    },
    {
        "source_sentence": "當爾之時，無數百千諸天來會。",
        "from": "T17n0810_002:0767c21_8",
        "context_with_next_sentence": true
    },
    {
        "source_sentence": "女住虛空，僉雨青蓮紅黃白蓮華供養如來。",
        "from": "T17n0810_002:0767c22_9",
        "context_with_next_sentence": true
    },
    {
        "source_sentence": "於時，文殊問離意女：「至未曾有寂然之行，所得三昧不可及逮。」",
        "from": "T17n0810_002:0767c23_10",
        "context_with_next_sentence": true
    },
    {
        "source_sentence": "其女報曰：「文殊！",
        "from": "T17n0810_002:0767c24_11",
        "context_with_next_sentence": true
    },
    {
        "source_sentence": "且止！",
        "from": "T17n0810_002:0767c25_0",
        "context_with_next_sentence": true
    },
    {
        "source_sentence": "勿懷妄想，寂三昧定永無逮得。",
        "from": "T17n0810_002:0767c25_1",
        "context_with_next_sentence": true
    },
    {
        "source_sentence": "所以者何？",
        "from": "T17n0810_002:0767c25_2",
        "context_with_next_sentence": true
    },
    {
        "source_sentence": "諸佛世尊所修道慧無所得也，其有得者則有所失，諸法澹泊默然寂靜，其寂靜者無所復寂，又其寂靜亦不三昧，無有正受亦不興起。」",
        "from": "T17n0810_002:0767c26_3",
        "context_with_next_sentence": true
    },
    {
        "source_sentence": "文殊答曰：「誠如女辭，女之永定甚為殊特，設無微妙不逮三昧則有所得，興發曠大無極音聲而不起耶！」",
        "from": "T17n0810_002:0767c29_4",
        "context_with_next_sentence": true
    },
    {
        "source_sentence": "女又問曰：「其法界者，寧有三昧復興起耶！」",
        "from": "T17n0810_002:0768a02_5",
        "context_with_next_sentence": true
    },
    {
        "source_sentence": "文殊答曰：「不也。」",
        "from": "T17n0810_002:0768a03_6",
        "context_with_next_sentence": true
    },
    {
        "source_sentence": "女又問曰：「其不三昧可令起耶！",
        "from": "T17n0810_002:0768a03_7",
        "context_with_next_sentence": true
    },
    {
        "source_sentence": "寧有色像比類貌耶？」",
        "from": "T17n0810_002:0768a04_8",
        "context_with_next_sentence": true
    },
    {
        "source_sentence": "文殊報曰：「設無形像比類貌者，誰三昧乎？」",
        "from": "T17n0810_002:0768a05_9",
        "context_with_next_sentence": true
    },
    {
        "source_sentence": "其女答曰：「諸法本淨為三昧也，不復定意亦無所興，是故諸法悉如呼響。",
        "from": "T17n0810_002:0768a06_10",
        "context_with_next_sentence": true
    },
    {
        "source_sentence": "譬如諸天及世間人若干種樂，寧能演出各妙音不？」",
        "from": "T17n0810_002:0768a07_11",
        "context_with_next_sentence": true
    },
    {
        "source_sentence": "曰：「如姊言。」",
        "from": "T17n0810_002:0768a09_0",
        "context_with_next_sentence": true
    },
    {
        "source_sentence": "又問：「其虛空界豈有此念？",
        "from": "T17n0810_002:0768a09_1",
        "context_with_next_sentence": true
    },
    {
        "source_sentence": "念是妓樂暢若干種悲和音耶？」",
        "from": "T17n0810_002:0768a09_2",
        "context_with_next_sentence": true
    },
    {
        "source_sentence": "答曰：「不也。",
        "from": "T17n0810_002:0768a10_3",
        "context_with_next_sentence": true
    },
    {
        "source_sentence": "是故，文殊！",
        "from": "T17n0810_002:0768a10_4",
        "context_with_next_sentence": true
    },
    {
        "source_sentence": "一切諸法等如虛空，誰聞彼音？",
        "from": "T17n0810_002:0768a11_5",
        "context_with_next_sentence": true
    },
    {
        "source_sentence": "若有耳識乃得聞聲。」",
        "from": "T17n0810_002:0768a11_6",
        "context_with_next_sentence": true
    },
    {
        "source_sentence": "文殊問曰：「女無耳耶？",
        "from": "T17n0810_002:0768a12_7",
        "context_with_next_sentence": true
    },
    {
        "source_sentence": "何不聞乎？」",
        "from": "T17n0810_002:0768a12_8",
        "context_with_next_sentence": true
    },
    {
        "source_sentence": "女默無言。",
        "from": "T17n0810_002:0768a13_9",
        "context_with_next_sentence": true
    },
    {
        "source_sentence": "文殊復問，如是至三，女默不報。",
        "from": "T17n0810_002:0768a13_10",
        "context_with_next_sentence": true
    },
    {
        "source_sentence": "女又答曰：「不為不聞。」",
        "from": "T17n0810_002:0768a14_11",
        "context_with_next_sentence": true
    },
    {
        "source_sentence": "又問：「何故默然？」",
        "from": "T17n0810_002:0768a14_12",
        "context_with_next_sentence": true
    },
    {
        "source_sentence": "其女答曰：「常無所得。」",
        "from": "T17n0810_002:0768a15_0",
        "context_with_next_sentence": true
    },
    {
        "source_sentence": "離意女子復問文殊：「猶如，文殊！",
        "from": "T17n0810_002:0768a15_1",
        "context_with_next_sentence": true
    },
    {
        "source_sentence": "大亂風起而普流布入大樹裏，無能見者為何像類，風無想念樹無所思，風不念：『是我入大樹而動搖之。』",
        "from": "T17n0810_002:0768a16_2",
        "context_with_next_sentence": true
    },
    {
        "source_sentence": "樹亦不念：『風入我體。』",
        "from": "T17n0810_002:0768a18_3",
        "context_with_next_sentence": true
    },
    {
        "source_sentence": "菩薩如是，恒常奉行摩訶般若波羅蜜慧，悉除諸想，不自念言：『我三昧定。』",
        "from": "T17n0810_002:0768a19_4",
        "context_with_next_sentence": true
    },
    {
        "source_sentence": "亦復不念：『從三昧起。』",
        "from": "T17n0810_002:0768a20_5",
        "context_with_next_sentence": true
    },
    {
        "source_sentence": "所以者何？",
        "from": "T17n0810_002:0768a21_6",
        "context_with_next_sentence": true
    },
    {
        "source_sentence": "一切諸法悉本淨故。」",
        "from": "T17n0810_002:0768a21_7",
        "context_with_next_sentence": true
    },
    {
        "source_sentence": "文殊師利曰：「姊！",
        "from": "T17n0810_002:0768a22_0",
        "context_with_next_sentence": true
    },
    {
        "source_sentence": "宜當從虛空來下，住如來前乃說此事。」",
        "from": "T17n0810_002:0768a22_1",
        "context_with_next_sentence": true
    },
    {
        "source_sentence": "其女答曰：「我立己行，不用他行。」",
        "from": "T17n0810_002:0768a23_2",
        "context_with_next_sentence": true
    },
    {
        "source_sentence": "文殊又問：「何謂己行？」",
        "from": "T17n0810_002:0768a24_0",
        "context_with_next_sentence": true
    },
    {
        "source_sentence": "其女答曰：「一切眾生皆因虛空。",
        "from": "T17n0810_002:0768a24_1",
        "context_with_next_sentence": true
    },
    {
        "source_sentence": "所以者何？",
        "from": "T17n0810_002:0768a25_2",
        "context_with_next_sentence": true
    },
    {
        "source_sentence": "眾生之類，悉依虛空周旋往來，眾生居業衣被飲食，諸所興造不離虛空。",
        "from": "T17n0810_002:0768a25_3",
        "context_with_next_sentence": true
    },
    {
        "source_sentence": "是故眾生，自然遊空，一切諸法，虛空見印。」",
        "from": "T17n0810_002:0768a27_4",
        "context_with_next_sentence": true
    },
    {
        "source_sentence": "時女即從虛空來下，退在一面蓮華上坐，不禮如來，亦不占謝。",
        "from": "T17n0810_002:0768a28_5",
        "context_with_next_sentence": true
    },
    {
        "source_sentence": "文殊師利問：「於離意女甚憍慢不懷恭恪，不禮如來默然坐乎？」",
        "from": "T17n0810_002:0768a29_6",
        "context_with_next_sentence": true
    },
    {
        "source_sentence": "其女答曰：「審如來言實無恭恪。",
        "from": "T17n0810_002:0768b02_7",
        "context_with_next_sentence": true
    },
    {
        "source_sentence": "所以者何？",
        "from": "T17n0810_002:0768b02_8",
        "context_with_next_sentence": true
    },
    {
        "source_sentence": "不有所作亦不無作。",
        "from": "T17n0810_002:0768b03_9",
        "context_with_next_sentence": true
    },
    {
        "source_sentence": "於意云何？",
        "from": "T17n0810_002:0768b03_10",
        "context_with_next_sentence": true
    },
    {
        "source_sentence": "其本無者寧可禮乎？」",
        "from": "T17n0810_002:0768b03_11",
        "context_with_next_sentence": true
    },
    {
        "source_sentence": "答曰：「不也。」",
        "from": "T17n0810_002:0768b04_12",
        "context_with_next_sentence": true
    },
    {
        "source_sentence": "其女報曰：「以是之故，佛不可禮。",
        "from": "T17n0810_002:0768b04_13",
        "context_with_next_sentence": true
    },
    {
        "source_sentence": "所以者何？",
        "from": "T17n0810_002:0768b05_14",
        "context_with_next_sentence": true
    },
    {
        "source_sentence": "計於本無及如來尊，無有二也，當等觀之。」",
        "from": "T17n0810_002:0768b05_15",
        "context_with_next_sentence": true
    },
    {
        "source_sentence": "又問文殊：「見如來乎？」",
        "from": "T17n0810_002:0768b06_16",
        "context_with_next_sentence": true
    },
    {
        "source_sentence": "文殊答曰：「等觀之耳。」",
        "from": "T17n0810_002:0768b07_0",
        "context_with_next_sentence": true
    },
    {
        "source_sentence": "又問：「以何等觀？」",
        "from": "T17n0810_002:0768b07_1",
        "context_with_next_sentence": true
    },
    {
        "source_sentence": "文殊答曰：「無本等故，以是等觀；以無形像，是故等觀。",
        "from": "T17n0810_002:0768b07_2",
        "context_with_next_sentence": true
    },
    {
        "source_sentence": "吾之正觀，平等如是。」",
        "from": "T17n0810_002:0768b09_3",
        "context_with_next_sentence": true
    },
    {
        "source_sentence": "其女又問：「如是等觀為見何等？」",
        "from": "T17n0810_002:0768b10_4",
        "context_with_next_sentence": true
    },
    {
        "source_sentence": "答曰：「如是觀者為無所見。」",
        "from": "T17n0810_002:0768b10_5",
        "context_with_next_sentence": true
    },
    {
        "source_sentence": "女又問：「為以肉眼無所見乎？」",
        "from": "T17n0810_002:0768b11_6",
        "context_with_next_sentence": true
    },
    {
        "source_sentence": "答曰：「不以肉眼，亦不天眼。",
        "from": "T17n0810_002:0768b12_7",
        "context_with_next_sentence": true
    },
    {
        "source_sentence": "所以者何？",
        "from": "T17n0810_002:0768b12_8",
        "context_with_next_sentence": true
    },
    {
        "source_sentence": "眼無所生亦無所起，猶如幻化，不有不無，亦不當說有無之行。」",
        "from": "T17n0810_002:0768b13_9",
        "context_with_next_sentence": true
    },
    {
        "source_sentence": "文殊師利問其女曰：「於今何故不轉女身？」",
        "from": "T17n0810_002:0768b14_10",
        "context_with_next_sentence": true
    },
    {
        "source_sentence": "其女答曰：「文殊且止！",
        "from": "T17n0810_002:0768b15_11",
        "context_with_next_sentence": true
    },
    {
        "source_sentence": "勿懷妄想，仁有意觀，達諸法者有男女乎？」",
        "from": "T17n0810_002:0768b15_12",
        "context_with_next_sentence": true
    },
    {
        "source_sentence": "答曰：「無也。」",
        "from": "T17n0810_002:0768b16_13",
        "context_with_next_sentence": true
    },
    {
        "source_sentence": "又問：「計於色者有男女乎？」",
        "from": "T17n0810_002:0768b17_14",
        "context_with_next_sentence": true
    },
    {
        "source_sentence": "答曰：「無也。」",
        "from": "T17n0810_002:0768b17_15",
        "context_with_next_sentence": true
    },
    {
        "source_sentence": "「痛想行識有男女乎？」",
        "from": "T17n0810_002:0768b18_0",
        "context_with_next_sentence": true
    },
    {
        "source_sentence": "答曰：「無也。」",
        "from": "T17n0810_002:0768b18_1",
        "context_with_next_sentence": true
    },
    {
        "source_sentence": "「地水火風有男女乎？」",
        "from": "T17n0810_002:0768b18_2",
        "context_with_next_sentence": true
    },
    {
        "source_sentence": "答曰：「無也。」",
        "from": "T17n0810_002:0768b19_3",
        "context_with_next_sentence": true
    },
    {
        "source_sentence": "「虛空曠然無有邊際，不見處所，有男女乎？」",
        "from": "T17n0810_002:0768b19_4",
        "context_with_next_sentence": true
    },
    {
        "source_sentence": "答曰：「無也。」",
        "from": "T17n0810_002:0768b20_5",
        "context_with_next_sentence": true
    },
    {
        "source_sentence": "又問文殊：「所說文字本末有處所，得男女乎？」",
        "from": "T17n0810_002:0768b20_6",
        "context_with_next_sentence": true
    },
    {
        "source_sentence": "答曰：「無也。」",
        "from": "T17n0810_002:0768b21_7",
        "context_with_next_sentence": true
    },
    {
        "source_sentence": "其女報曰：「向者何故而發此言：『於今何故不轉女身？』",
        "from": "T17n0810_002:0768b21_8",
        "context_with_next_sentence": true
    },
    {
        "source_sentence": "假使我已自得女處見於男女，則捨女像當受男形？",
        "from": "T17n0810_002:0768b23_9",
        "context_with_next_sentence": true
    },
    {
        "source_sentence": "我不得女不見男子，何因捨女成男子形？",
        "from": "T17n0810_002:0768b24_10",
        "context_with_next_sentence": true
    },
    {
        "source_sentence": "計於諸法無合無散，無本本際，空靜虛空無合無散，一切諸法悉如虛空，當以何因轉於女像成男子乎？",
        "from": "T17n0810_002:0768b25_11",
        "context_with_next_sentence": true
    },
    {
        "source_sentence": "所以者何？",
        "from": "T17n0810_002:0768b27_12",
        "context_with_next_sentence": true
    },
    {
        "source_sentence": "是為如來之所頒宣第一法教。」",
        "from": "T17n0810_002:0768b27_13",
        "context_with_next_sentence": true
    },
    {
        "source_sentence": "又問女曰：「眼無男女，耳鼻口身意亦無男女，假使諸法無男女者，無合無散則無男女。」",
        "from": "T17n0810_002:0768b28_14",
        "context_with_next_sentence": true
    },
    {
        "source_sentence": "文殊師利又問女曰：「汝發道意為幾何乎？」",
        "from": "T17n0810_002:0768c02_0",
        "context_with_next_sentence": true
    },
    {
        "source_sentence": "其女答曰：「如幻師化，神識所存。",
        "from": "T17n0810_002:0768c02_1",
        "context_with_next_sentence": true
    },
    {
        "source_sentence": "吾發道意遠近亦然。",
        "from": "T17n0810_002:0768c03_2",
        "context_with_next_sentence": true
    },
    {
        "source_sentence": "所以者何？",
        "from": "T17n0810_002:0768c04_3",
        "context_with_next_sentence": true
    },
    {
        "source_sentence": "一切諸法悉如幻化。",
        "from": "T17n0810_002:0768c04_4",
        "context_with_next_sentence": true
    },
    {
        "source_sentence": "向者文殊發此問言：『女發道意為幾何乎？』",
        "from": "T17n0810_002:0768c04_5",
        "context_with_next_sentence": true
    },
    {
        "source_sentence": "如是所悟非問之理。",
        "from": "T17n0810_002:0768c05_6",
        "context_with_next_sentence": true
    },
    {
        "source_sentence": "所以者何？",
        "from": "T17n0810_002:0768c06_7",
        "context_with_next_sentence": true
    },
    {
        "source_sentence": "無所生者不可令生，亦不可恕心之處所，其無處所，彼無所生亦無所滅。」",
        "from": "T17n0810_002:0768c06_8",
        "context_with_next_sentence": true
    },
    {
        "source_sentence": "文殊又問：「設以此者，所遵何所應順智慧？」",
        "from": "T17n0810_002:0768c08_9",
        "context_with_next_sentence": true
    },
    {
        "source_sentence": "其女答曰：「無聞無言是應智慧。」",
        "from": "T17n0810_002:0768c09_10",
        "context_with_next_sentence": true
    },
    {
        "source_sentence": "又復問曰：「何謂應順？」",
        "from": "T17n0810_002:0768c09_11",
        "context_with_next_sentence": true
    },
    {
        "source_sentence": "其女答曰：「其無所生則為應順。」",
        "from": "T17n0810_002:0768c10_12",
        "context_with_next_sentence": true
    },
    {
        "source_sentence": "又復問女：「得法忍來為幾何乎？」",
        "from": "T17n0810_002:0768c11_13",
        "context_with_next_sentence": true
    },
    {
        "source_sentence": "答曰：「無也。」",
        "from": "T17n0810_002:0768c11_14",
        "context_with_next_sentence": true
    },
    {
        "source_sentence": "又問：「女為逮得無所從生法忍乎？」",
        "from": "T17n0810_002:0768c12_15",
        "context_with_next_sentence": true
    },
    {
        "source_sentence": "答曰：「不也。」",
        "from": "T17n0810_002:0768c12_16",
        "context_with_next_sentence": true
    },
    {
        "source_sentence": "又問：「何故？」",
        "from": "T17n0810_002:0768c13_17",
        "context_with_next_sentence": true
    },
    {
        "source_sentence": "答曰：「其無所生則無所得，以是之故不得法忍，亦不逮成無所從生法忍。」",
        "from": "T17n0810_002:0768c13_18",
        "context_with_next_sentence": true
    },
    {
        "source_sentence": "文殊又問：「女覩何義被弘誓鎧、發道心乎？」",
        "from": "T17n0810_002:0768c14_19",
        "context_with_next_sentence": true
    },
    {
        "source_sentence": "其女答曰：「一切眾生無滅度故，是故菩薩發於道心，修弘誓鎧。」",
        "from": "T17n0810_002:0768c15_20",
        "context_with_next_sentence": true
    },
    {
        "source_sentence": "又問：「何故？」",
        "from": "T17n0810_002:0768c17_21",
        "context_with_next_sentence": true
    },
    {
        "source_sentence": "答曰：「一切眾生及與諸法極滅度故。",
        "from": "T17n0810_002:0768c17_22",
        "context_with_next_sentence": true
    },
    {
        "source_sentence": "云何？",
        "from": "T17n0810_002:0768c18_23",
        "context_with_next_sentence": true
    },
    {
        "source_sentence": "文殊！",
        "from": "T17n0810_002:0768c18_24",
        "context_with_next_sentence": true
    },
    {
        "source_sentence": "諸過去佛平等正覺，不度眾生，當來現在亦無所度。",
        "from": "T17n0810_002:0768c18_25",
        "context_with_next_sentence": true
    },
    {
        "source_sentence": "所以者何？",
        "from": "T17n0810_002:0768c19_26",
        "context_with_next_sentence": true
    },
    {
        "source_sentence": "一切眾生從虛無出。」",
        "from": "T17n0810_002:0768c20_0",
        "context_with_next_sentence": true
    },
    {
        "source_sentence": "文殊又問：「佛以何因興現世間乎？」",
        "from": "T17n0810_002:0768c20_1",
        "context_with_next_sentence": true
    },
    {
        "source_sentence": "答曰：「欲使無造無所作故，故興於世。",
        "from": "T17n0810_002:0768c21_2",
        "context_with_next_sentence": true
    },
    {
        "source_sentence": "所以者何？",
        "from": "T17n0810_002:0768c22_3",
        "context_with_next_sentence": true
    },
    {
        "source_sentence": "遵修斯者無作不作。」",
        "from": "T17n0810_002:0768c22_4",
        "context_with_next_sentence": true
    },
    {
        "source_sentence": "文殊又問：「何故出家受具足戒為比丘乎？」",
        "from": "T17n0810_002:0768c22_5",
        "context_with_next_sentence": true
    },
    {
        "source_sentence": "其女答曰：「欲得具足五逆業故。」",
        "from": "T17n0810_002:0768c23_6",
        "context_with_next_sentence": true
    },
    {
        "source_sentence": "又問：「誰當信汝如是言辭？」",
        "from": "T17n0810_002:0768c24_7",
        "context_with_next_sentence": true
    },
    {
        "source_sentence": "答曰：「其不生令無所起無所懷者，乃信此耳。」",
        "from": "T17n0810_002:0768c25_8",
        "context_with_next_sentence": true
    },
    {
        "source_sentence": "又問：「以何信樂？」",
        "from": "T17n0810_002:0768c26_9",
        "context_with_next_sentence": true
    },
    {
        "source_sentence": "答曰：「以無所說謂之信樂。」",
        "from": "T17n0810_002:0768c26_10",
        "context_with_next_sentence": true
    },
    {
        "source_sentence": "又問：「其不樂脫，有何結礙？」",
        "from": "T17n0810_002:0768c27_11",
        "context_with_next_sentence": true
    },
    {
        "source_sentence": "答曰：「其不樂脫，脫為結礙。」",
        "from": "T17n0810_002:0768c27_12",
        "context_with_next_sentence": true
    },
    {
        "source_sentence": "文殊答曰：「至未曾有難及難及，所演辯才而無罣礙。」",
        "from": "T17n0810_002:0768c28_13",
        "context_with_next_sentence": true
    },
    {
        "source_sentence": "其女答曰：「且止！",
        "from": "T17n0810_002:0768c29_14",
        "context_with_next_sentence": true
    },
    {
        "source_sentence": "文殊！",
        "from": "T17n0810_002:0769a01_15",
        "context_with_next_sentence": true
    },
    {
        "source_sentence": "勿造反行。",
        "from": "T17n0810_002:0769a01_16",
        "context_with_next_sentence": true
    },
    {
        "source_sentence": "今處諸礙闇蔽眾前，何因諮嗟無礙之義？」",
        "from": "T17n0810_002:0769a01_17",
        "context_with_next_sentence": true
    },
    {
        "source_sentence": "又問：「無說乎？」",
        "from": "T17n0810_002:0769a02_18",
        "context_with_next_sentence": true
    },
    {
        "source_sentence": "答曰：「無說，是故我身無罣礙說。」",
        "from": "T17n0810_002:0769a02_19",
        "context_with_next_sentence": true
    },
    {
        "source_sentence": "又問：「虛空逈然有辯才乎？」",
        "from": "T17n0810_002:0769a03_20",
        "context_with_next_sentence": true
    },
    {
        "source_sentence": "文殊又問：「所言辯才為何謂乎？」",
        "from": "T17n0810_002:0769a04_21",
        "context_with_next_sentence": true
    },
    {
        "source_sentence": "其女答曰：「無所生者乃謂辯才。」",
        "from": "T17n0810_002:0769a04_22",
        "context_with_next_sentence": true
    },
    {
        "source_sentence": "又問：「何謂無生？」",
        "from": "T17n0810_002:0769a05_23",
        "context_with_next_sentence": true
    },
    {
        "source_sentence": "答曰：「無生者謂遵修行，順奉法界，本際無本，是謂修行。」",
        "from": "T17n0810_002:0769a06_24",
        "context_with_next_sentence": true
    },
    {
        "source_sentence": "又問文殊：「其不修行是遵修行。」",
        "from": "T17n0810_002:0769a07_25",
        "context_with_next_sentence": true
    },
    {
        "source_sentence": "又問：「何謂不修行？」",
        "from": "T17n0810_002:0769a08_26",
        "context_with_next_sentence": true
    },
    {
        "source_sentence": "答曰：「於三界行而無所行，存於三界而無所處，是所行者悉無所著。」",
        "from": "T17n0810_002:0769a08_27",
        "context_with_next_sentence": true
    },
    {
        "source_sentence": "文殊又問：「女當久如成最正覺？」",
        "from": "T17n0810_002:0769a10_28",
        "context_with_next_sentence": true
    },
    {
        "source_sentence": "其女答曰：「如天王佛成最正覺，吾亦如斯。",
        "from": "T17n0810_002:0769a10_29",
        "context_with_next_sentence": true
    },
    {
        "source_sentence": "於仁者意所趣云何？",
        "from": "T17n0810_002:0769a11_30",
        "context_with_next_sentence": true
    },
    {
        "source_sentence": "道可成乎？",
        "from": "T17n0810_002:0769a12_31",
        "context_with_next_sentence": true
    },
    {
        "source_sentence": "得處所耶？」",
        "from": "T17n0810_002:0769a12_32",
        "context_with_next_sentence": true
    },
    {
        "source_sentence": "文殊師利則時默然。",
        "from": "T17n0810_002:0769a12_33",
        "context_with_next_sentence": true
    },
    {
        "source_sentence": "其女重謂文殊師利：「宜當時說，不應然耶！」",
        "from": "T17n0810_002:0769a13_34",
        "context_with_next_sentence": true
    },
    {
        "source_sentence": "文殊答曰：「道無言說，以是之故，不知云何？」",
        "from": "T17n0810_002:0769a14_35",
        "context_with_next_sentence": true
    },
    {
        "source_sentence": "於時，文殊白天王佛：「至未曾有。",
        "from": "T17n0810_002:0769a15_36",
        "context_with_next_sentence": true
    },
    {
        "source_sentence": "天中之天！",
        "from": "T17n0810_002:0769a16_0",
        "context_with_next_sentence": true
    },
    {
        "source_sentence": "此女惠明不可思議，殊異之德無以為喻，今所宣暢巍巍如是，發道意來其以久如，後當亦如成最正覺。",
        "from": "T17n0810_002:0769a16_1",
        "context_with_next_sentence": true
    },
    {
        "source_sentence": "剎土云何？",
        "from": "T17n0810_002:0769a18_2",
        "context_with_next_sentence": true
    },
    {
        "source_sentence": "佛號何類？」",
        "from": "T17n0810_002:0769a18_3",
        "context_with_next_sentence": true
    },
    {
        "source_sentence": "佛言：「在仁之前，九十六億百千姟阿僧祇劫，遵修道行過若干劫，文殊於後乃發道意。」",
        "from": "T17n0810_002:0769a19_4",
        "context_with_next_sentence": true
    },
    {
        "source_sentence": "文殊又問：「此女本從於何佛所發道意乎？」",
        "from": "T17n0810_002:0769a21_5",
        "context_with_next_sentence": true
    },
    {
        "source_sentence": "佛言：「從寶成如來興發道意，寶成如來國土德淨不可稱限，假使諮嗟恒邊沙劫，不能究盡剎土之善功勳之快，因從彼佛而發道意。」",
        "from": "T17n0810_002:0769a22_6",
        "context_with_next_sentence": true
    },
    {
        "source_sentence": "又問：「是女彼世之時，為女人耶？」",
        "from": "T17n0810_002:0769a25_7",
        "context_with_next_sentence": true
    },
    {
        "source_sentence": "答曰：「不也。",
        "from": "T17n0810_002:0769a25_8",
        "context_with_next_sentence": true
    },
    {
        "source_sentence": "爾時此女作轉輪王，名曰無數。",
        "from": "T17n0810_002:0769a26_9",
        "context_with_next_sentence": true
    },
    {
        "source_sentence": "文殊當知，此非女人亦非男子。",
        "from": "T17n0810_002:0769a26_10",
        "context_with_next_sentence": true
    },
    {
        "source_sentence": "所以者何？",
        "from": "T17n0810_002:0769a27_11",
        "context_with_next_sentence": true
    },
    {
        "source_sentence": "已逮曉了如幻三昧，所欲能現隨時顯化。",
        "from": "T17n0810_002:0769a27_12",
        "context_with_next_sentence": true
    },
    {
        "source_sentence": "又，文殊師利！",
        "from": "T17n0810_002:0769a28_13",
        "context_with_next_sentence": true
    },
    {
        "source_sentence": "此女當更如三千大千世界地塵，花實上塵，更若干數百千阿僧祇劫，當得無上正真之道成最正覺，號曰普光如來、至真、等正覺、明行成為、善逝、世間解、無上士、道法御、天人師，為佛、世尊，在大功勳佛土之中，亦如寶成如來至真土地所有嚴淨功勳，此女亦然等無有異。」",
        "from": "T17n0810_002:0769a29_14",
        "context_with_next_sentence": true
    },
    {
        "source_sentence": "於時，棄諸陰蓋菩薩白天王佛：「文殊師利多所饒益，乃念過去當來諸法。」",
        "from": "T17n0810_002:0769b07_0",
        "context_with_next_sentence": true
    },
    {
        "source_sentence": "文殊答曰：「誠如仁言，所可饒益不可窮盡，由以法界不可盡故。」",
        "from": "T17n0810_002:0769b08_1",
        "context_with_next_sentence": true
    },
    {
        "source_sentence": "天王如來謂文殊師利：「仁者！",
        "from": "T17n0810_002:0769b10_2",
        "context_with_next_sentence": true
    },
    {
        "source_sentence": "莫與棄諸陰蓋菩薩大士俱講辯才。",
        "from": "T17n0810_002:0769b10_3",
        "context_with_next_sentence": true
    },
    {
        "source_sentence": "所以者何？",
        "from": "T17n0810_002:0769b11_4",
        "context_with_next_sentence": true
    },
    {
        "source_sentence": "此族姓子所得辯才不可思議。",
        "from": "T17n0810_002:0769b11_5",
        "context_with_next_sentence": true
    },
    {
        "source_sentence": "棄諸陰蓋所逮三昧正受，若所興立，仁者不及。",
        "from": "T17n0810_002:0769b12_6",
        "context_with_next_sentence": true
    },
    {
        "source_sentence": "其三昧名號字云何？」",
        "from": "T17n0810_002:0769b13_7",
        "context_with_next_sentence": true
    },
    {
        "source_sentence": "時彼會中，新學菩薩各心念言：「棄諸陰蓋不可逮及，普無等侶，行如來慧。」",
        "from": "T17n0810_002:0769b14_8",
        "context_with_next_sentence": true
    },
    {
        "source_sentence": "天王如來知諸新學心之所念，告善調菩薩：「族姓子！",
        "from": "T17n0810_002:0769b15_9",
        "context_with_next_sentence": true
    },
    {
        "source_sentence": "合三千大千世界人民，為一勇猛，令如文殊，計此眾生亦如斯，不能逮及三昧，百倍千倍萬倍億倍，於百千劫，不逮此女所獲三昧定者。",
        "from": "T17n0810_002:0769b17_0",
        "context_with_next_sentence": true
    },
    {
        "source_sentence": "「文殊師利不及知其名號，假使三千大千世界遊居眾生，令得定慧如離意女，皆不能逮棄諸陰蓋菩薩大士，所得三昧定力聖慧，百千億倍無以為喻。",
        "from": "T17n0810_002:0769b21_0",
        "context_with_next_sentence": true
    },
    {
        "source_sentence": "不能察知棄諸陰蓋菩薩之力之所興發，正使十方一切眾生悉得定慧，如棄諸陰蓋菩薩聖慧，不及如來舉足下足舉動進止之所開化，如來聖慧不可思議，巍巍如是不可攀喻。」",
        "from": "T17n0810_002:0769b24_1",
        "context_with_next_sentence": true
    },
    {
        "source_sentence": "時佛歎此諸佛慧德，七萬二千人，悉發無上正真道意，異口同音各舉歎曰：「令我等身逮得聖慧，亦當如斯。」",
        "from": "T17n0810_002:0769b28_2",
        "context_with_next_sentence": true
    },
    {
        "source_sentence": "彼時世尊告善調菩薩：「是離意女，本勸文殊令發道意，如文殊等，東方世界如恒沙等，南方、西方、北方、四維、上下，亦復如是，悉女所化。",
        "from": "T17n0810_002:0769c02_0",
        "context_with_next_sentence": true
    },
    {
        "source_sentence": "「又，族姓子！",
        "from": "T17n0810_002:0769c05_1",
        "context_with_next_sentence": true
    },
    {
        "source_sentence": "棄諸陰蓋菩薩大士，勸離意女使發道意，八維上下各恒沙等，亦復如是。",
        "from": "T17n0810_002:0769c05_2",
        "context_with_next_sentence": true
    },
    {
        "source_sentence": "所開化者，如離意女等無差特。",
        "from": "T17n0810_002:0769c07_0",
        "context_with_next_sentence": true
    },
    {
        "source_sentence": "今我於此得成佛道，亦轉法輪，本因族姓子亦勸化吾使發道意。",
        "from": "T17n0810_002:0769c07_1",
        "context_with_next_sentence": true
    },
    {
        "source_sentence": "乃至往久遠過去世時，須彌幡等佛，在世教化如我等類，在於十方各恒沙等如來現在，其滅度者不可稱限，皆見開化。」",
        "from": "T17n0810_002:0769c09_2",
        "context_with_next_sentence": true
    },
    {
        "source_sentence": "這說此語，三千大千世界六反震動，箜篌樂器不鼓自鳴，飛鳥禽獸相向悲鳴，自慶鳥獸得值佛聖，地獄餓鬼悉得解脫，心中悅豫如冥覩明，婦女珠環相掁作聲。",
        "from": "T17n0810_002:0769c11_3",
        "context_with_next_sentence": true
    },
    {
        "source_sentence": "當爾之時，莫不欣慶。",
        "from": "T17n0810_002:0769c15_4",
        "context_with_next_sentence": true
    },
    {
        "source_sentence": "說是法時，普光世界九十二載諸天及人，皆得無所從生法忍。",
        "from": "T17n0810_002:0769c16_5",
        "context_with_next_sentence": true
    },
    {
        "source_sentence": "於是世界承佛威神，悉聞斯法咸共勸助，代其悅豫欣慶無量。",
        "from": "T17n0810_002:0769c17_6",
        "context_with_next_sentence": true
    },
    {
        "source_sentence": "彌勒菩薩亦受此法，益加恭敬，於斯佛土聞是法者，六十四億諸天及人，皆發無上正真道意。",
        "from": "T17n0810_002:0769c18_7",
        "context_with_next_sentence": true
    },
    {
        "source_sentence": "又七萬人，僉復逮得無所從生法忍。",
        "from": "T17n0810_002:0769c21_0",
        "context_with_next_sentence": true
    },
    {
        "source_sentence": "萬四千比丘意解漏盡，五百比丘尼心亦解脫，二十六載世間人民，遠塵離垢諸法眼淨。",
        "from": "T17n0810_002:0769c21_1",
        "context_with_next_sentence": true
    },
    {
        "source_sentence": "於是，釋迦文佛告彌勒菩薩：「仁當受此經典之要，於後末世少有信者，唯以相付使得廣布。」",
        "from": "T17n0810_002:0769c24_0",
        "context_with_next_sentence": true
    },
    {
        "source_sentence": "彌勒白佛：「唯當受之，如聖所教，不敢違命。」",
        "from": "T17n0810_002:0769c26_1",
        "context_with_next_sentence": true
    },
    {
        "source_sentence": "「此經典者，若於後世所流布處，若受持者，德不可量。",
        "from": "T17n0810_002:0769c27_2",
        "context_with_next_sentence": true
    },
    {
        "source_sentence": "若有菩薩，供養過去諸滅度佛，又現十方無極聖尊，及諸發意建志學道，方當學者悉令長存。",
        "from": "T17n0810_002:0769c28_3",
        "context_with_next_sentence": true
    },
    {
        "source_sentence": "一切聲聞并與緣覺及其菩薩，若有一人，於當來世，悉供養此諸如來眾，一切施安過去當來今現在佛，等奉無異，福寧多不？」",
        "from": "T17n0810_002:0770a01_4",
        "context_with_next_sentence": true
    },
    {
        "source_sentence": "彌勒白佛：「多矣，世尊！",
        "from": "T17n0810_002:0770a04_5",
        "context_with_next_sentence": true
    },
    {
        "source_sentence": "吾聞此喻，其心惘然不識所趣，其數浩浩不可稱載，福無限量。」",
        "from": "T17n0810_002:0770a04_6",
        "context_with_next_sentence": true
    },
    {
        "source_sentence": "佛言：「若有菩薩，受是經典，持諷誦讀，為他人說，得一反聞而悅信者，福多於彼供養諸佛。」",
        "from": "T17n0810_002:0770a07_0",
        "context_with_next_sentence": true
    },
    {
        "source_sentence": "佛語彌勒：「我今現在、若滅度後，假使女人，聞離意女名德之稱、棄諸陰蓋菩薩之號、天王如來并此經典，因聞斯經名德變化，竟是一世轉女人身得為男子，疾成無上正真之道，為最正覺。",
        "from": "T17n0810_002:0770a09_1",
        "context_with_next_sentence": true
    },
    {
        "source_sentence": "未成佛頃，世世所生，常值佛世，棄捐八難諸懅不閑，常識宿命，逮得總持，三十二相莊嚴其身，所在遊居不更胞胎，常得化生。",
        "from": "T17n0810_002:0770a13_2",
        "context_with_next_sentence": true
    },
    {
        "source_sentence": "所以者何？",
        "from": "T17n0810_002:0770a16_3",
        "context_with_next_sentence": true
    },
    {
        "source_sentence": "諸大正士威神廣大不可稱計，若有女人得聞其名，然後亦當逮得如此功勳。」",
        "from": "T17n0810_002:0770a16_4",
        "context_with_next_sentence": true
    },
    {
        "source_sentence": "佛說如是，彌勒菩薩，諸天、人民、阿須倫聞佛所說，莫不歡喜，稽首禮佛。",
        "from": "T17n0810_002:0770a18_5",
        "context_with_next_sentence": true
    },
    {
        "source_sentence": "諸佛要集經卷下",
        "from": "T17n0810_002:0770a20_0",
        "context_with_next_sentence": false
    }
]