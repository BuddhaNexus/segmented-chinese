[
    {
        "source_sentence": "佛說諸法本無經卷上",
        "from": "T15n0651_001:0761b26_0",
        "context_with_next_sentence": true
    },
    {
        "source_sentence": "隋天竺三藏闍那崛多譯",
        "from": "T15n0651_001:0761b28_0",
        "context_with_next_sentence": true
    },
    {
        "source_sentence": "復次婆伽婆遊於王舍鷲聚山中，與大比丘眾五百人俱，菩薩九萬二千，所謂莊嚴瑩飾菩薩摩訶薩、師子遊步菩薩摩訶薩、無礙焰淨光德威王菩薩摩訶薩、迷留山頂音王菩薩摩訶薩、愛笑無垢光菩薩摩訶薩、出光蔽日月光菩薩摩訶薩、最勝無垢持冠菩薩摩訶薩、出威蓮華開身菩薩摩訶薩、梵自在音菩薩摩訶薩、象戲師子王意菩薩摩訶薩、金光淨無垢威菩薩摩訶薩、柔軟觸身菩薩摩訶薩、金莊嚴相開身菩薩摩訶薩、百光休摩羅力菩薩摩訶薩、寂根威儀寂行菩薩摩訶薩、地最上王菩薩摩訶薩、天言辭鳴音菩薩摩訶薩、法力自在寂靜遊行菩薩摩訶薩、德威無垢身菩薩摩訶薩、曼殊尸利菩薩摩訶薩，如是等上首九萬二千菩薩。",
        "from": "T15n0651_001:0761b29_0",
        "context_with_next_sentence": true
    },
    {
        "source_sentence": "爾時，師子遊步菩薩摩訶薩見是菩薩等集，從坐而起，整理衣服，一肩郁多羅僧伽作已，右膝著地向佛合掌，即以歌頌而問佛義：「無我無命無育法，　　無邊名稱為我宣；　寂靜極寂常寂然，　　如是此眾最勝者。",
        "from": "T15n0651_001:0761c15_0",
        "context_with_next_sentence": true
    },
    {
        "source_sentence": "　諸見云何是菩提？",
        "from": "T15n0651_001:0761c20_0",
        "context_with_next_sentence": true
    },
    {
        "source_sentence": "　　憍慢瞋恚及嫉妬，　欲體云何是菩提？",
        "from": "T15n0651_001:0761c20_1",
        "context_with_next_sentence": true
    },
    {
        "source_sentence": "　　為說導師無邊稱。",
        "from": "T15n0651_001:0761c21_2",
        "context_with_next_sentence": true
    },
    {
        "source_sentence": "　涅槃若無無煩惱，　　行界云何是菩提？",
        "from": "T15n0651_001:0761c22_0",
        "context_with_next_sentence": true
    },
    {
        "source_sentence": "　其體無二佛亦然，　　為我演說大悲者。",
        "from": "T15n0651_001:0761c23_0",
        "context_with_next_sentence": true
    },
    {
        "source_sentence": "　諸法云何畢竟脫，　　涅槃相似解脫同？",
        "from": "T15n0651_001:0761c24_0",
        "context_with_next_sentence": true
    },
    {
        "source_sentence": "　云何當復等虛空，　　無礙無著無處繫？",
        "from": "T15n0651_001:0761c25_0",
        "context_with_next_sentence": true
    },
    {
        "source_sentence": "　迦羅頻伽梵天音，　　無垢光明金光色；　清淨光音無邊德，　　當為說法畢無塵。",
        "from": "T15n0651_001:0761c26_0",
        "context_with_next_sentence": true
    },
    {
        "source_sentence": "　云何諸蓋等菩提？",
        "from": "T15n0651_001:0761c28_0",
        "context_with_next_sentence": true
    },
    {
        "source_sentence": "　　云何欲是菩提體？",
        "from": "T15n0651_001:0761c28_1",
        "context_with_next_sentence": true
    },
    {
        "source_sentence": "　法非法道云何一，　　無垢清淨等虛空？",
        "from": "T15n0651_001:0761c29_0",
        "context_with_next_sentence": true
    },
    {
        "source_sentence": "　若無有數無無數，　　已滅度法云何是？",
        "from": "T15n0651_001:0762a01_0",
        "context_with_next_sentence": true
    },
    {
        "source_sentence": "　菩提若無無著者，　　遍智云何亦復無？",
        "from": "T15n0651_001:0762a02_0",
        "context_with_next_sentence": true
    },
    {
        "source_sentence": "　是作非作無有諍，　　取及不取並無體；　眾生於中不曾有，　　法中障礙亦復無。",
        "from": "T15n0651_001:0762a03_0",
        "context_with_next_sentence": true
    },
    {
        "source_sentence": "　於中無戒復無忍，　　破戒亦復無一處；　定之與智如是無，　　無智及智無所得。",
        "from": "T15n0651_001:0762a05_0",
        "context_with_next_sentence": true
    },
    {
        "source_sentence": "　云何是法淨無垢，　　而無所有等虛空？",
        "from": "T15n0651_001:0762a07_0",
        "context_with_next_sentence": true
    },
    {
        "source_sentence": "　心於一時無得處，　　無心云何而是法？",
        "from": "T15n0651_001:0762a08_0",
        "context_with_next_sentence": true
    },
    {
        "source_sentence": "　於中知見無所有，　　無有念修亦無證，　於中亦復無所斷，　　眾生云何空界同？",
        "from": "T15n0651_001:0762a09_0",
        "context_with_next_sentence": true
    },
    {
        "source_sentence": "　於中法體是一行，　　於中無生亦無轉；　發起及生無所有，　　如是等法勝人說。",
        "from": "T15n0651_001:0762a11_0",
        "context_with_next_sentence": true
    },
    {
        "source_sentence": "　於中無學無羅漢，　　緣覺亦復無所有；　求菩提者不可得，　　此法無來亦無去。",
        "from": "T15n0651_001:0762a13_0",
        "context_with_next_sentence": true
    },
    {
        "source_sentence": "　於中無住亦無處，　　亦無有去亦無來；　無來去法復云何，　　如彼須彌住不動？",
        "from": "T15n0651_001:0762a15_0",
        "context_with_next_sentence": true
    },
    {
        "source_sentence": "　於中無想亦無色，　　色體云何是菩提？",
        "from": "T15n0651_001:0762a17_0",
        "context_with_next_sentence": true
    },
    {
        "source_sentence": "　色與菩提無有二，　　如是法體勝人演。",
        "from": "T15n0651_001:0762a18_0",
        "context_with_next_sentence": true
    },
    {
        "source_sentence": "　於中無空無無相，　　無有染著無無著；　名與無名法云何，　　言道猶如於山響？",
        "from": "T15n0651_001:0762a19_0",
        "context_with_next_sentence": true
    },
    {
        "source_sentence": "　於中無生無惱者，　　於中亦復無無生；　無有已滅亦無遮，　　諸法云何是一行？",
        "from": "T15n0651_001:0762a21_0",
        "context_with_next_sentence": true
    },
    {
        "source_sentence": "　於中無天亦無龍，　　無緊那羅夜叉等；　於中泥犁無所有，　　無有所趣及眾生。",
        "from": "T15n0651_001:0762a23_0",
        "context_with_next_sentence": true
    },
    {
        "source_sentence": "　若說導師最勝法，　　若說惡意諸外道；　此二云何是一行，　　諸字如是皆入一？」",
        "from": "T15n0651_001:0762a25_0",
        "context_with_next_sentence": true
    },
    {
        "source_sentence": "爾時，世尊讚師子遊步菩薩摩訶薩言：「甚善甚善！",
        "from": "T15n0651_001:0762a27_0",
        "context_with_next_sentence": true
    },
    {
        "source_sentence": "希有善家子！",
        "from": "T15n0651_001:0762a28_1",
        "context_with_next_sentence": true
    },
    {
        "source_sentence": "汝今所問，乃至諸世不能信受，諸天等世當住迷惑。",
        "from": "T15n0651_001:0762a28_2",
        "context_with_next_sentence": true
    },
    {
        "source_sentence": "善家子！",
        "from": "T15n0651_001:0762a29_3",
        "context_with_next_sentence": true
    },
    {
        "source_sentence": "汝今不須問是因緣。",
        "from": "T15n0651_001:0762a29_4",
        "context_with_next_sentence": true
    },
    {
        "source_sentence": "善家子！",
        "from": "T15n0651_001:0762b01_5",
        "context_with_next_sentence": true
    },
    {
        "source_sentence": "初業菩薩於此非地，謂：空見者、無相見者、無願見者、無生見者、無有見者、無相貌見者、涅槃見者、佛陀見者、菩提見者。",
        "from": "T15n0651_001:0762b01_6",
        "context_with_next_sentence": true
    },
    {
        "source_sentence": "善家子！",
        "from": "T15n0651_001:0762b04_7",
        "context_with_next_sentence": true
    },
    {
        "source_sentence": "初業菩薩前不應說此法。",
        "from": "T15n0651_001:0762b04_8",
        "context_with_next_sentence": true
    },
    {
        "source_sentence": "何以故？",
        "from": "T15n0651_001:0762b05_9",
        "context_with_next_sentence": true
    },
    {
        "source_sentence": "諸善根斷必有是處，於佛菩提則行非道若墮斷常，不知如來以何意義而說此法？」",
        "from": "T15n0651_001:0762b05_10",
        "context_with_next_sentence": true
    },
    {
        "source_sentence": "如是語已，師子遊步菩薩摩訶薩復白佛言：「說婆伽婆、說修伽多。",
        "from": "T15n0651_001:0762b07_11",
        "context_with_next_sentence": true
    },
    {
        "source_sentence": "世尊！",
        "from": "T15n0651_001:0762b08_12",
        "context_with_next_sentence": true
    },
    {
        "source_sentence": "若有未來菩薩摩訶薩，空見者、無相見者、無願見者、無生見者、無有見者、無相貌見者、涅槃見者、佛陀見者、菩提見者，於空無相言說境界，染著言說以字為淨，言道為勝重於名利。",
        "from": "T15n0651_001:0762b09_0",
        "context_with_next_sentence": true
    },
    {
        "source_sentence": "彼聞如來說是無名字法已，當捨諸見，當知諸法是一相道。",
        "from": "T15n0651_001:0762b13_1",
        "context_with_next_sentence": true
    },
    {
        "source_sentence": "如眾生信、如信說法，巧方便中彼當善學，雖說少欲知足減省，而皆不信為淨；雖說在眾過惡，而信諸法遠離；雖讚說獨一無間無雜，而亦不信為淨；雖讚說發菩提心，而亦知心自性菩提；雖讚說廣修多羅，而信諸法是廣；雖讚說於菩薩，而信聲聞、獨覺及佛無有別異；雖讚說陀那，而善通達陀那平等；雖讚說尸羅，而善通達尸羅本性；雖讚說羼帝，而於盡滅無生法等善通達見；雖讚說毘梨耶，而善擇諸法不發；雖讚說第耶那三摩地三摩撥帝，說三摩地出生百千俱致三摩地門，而知見本性三摩般那；雖讚說般若數千種相，而善通達智及無智，本性自體善擇諸法。",
        "from": "T15n0651_001:0762b14_2",
        "context_with_next_sentence": true
    },
    {
        "source_sentence": "說毀欲過，不見一法可染；說毀瞋過，不見一法可惡；說毀癡過，而信諸法離癡無礙。",
        "from": "T15n0651_001:0762b27_3",
        "context_with_next_sentence": true
    },
    {
        "source_sentence": "雖為眾生顯說泥犁、畜生、閻摩世等過惡，而亦不見泥犁、畜生、閻摩世等。",
        "from": "T15n0651_001:0762b29_4",
        "context_with_next_sentence": true
    },
    {
        "source_sentence": "彼等如眾生信、如信說法，當信一行，所謂信空、信無相、信無願、信無生、信無所有、信無相貌。",
        "from": "T15n0651_001:0762c02_5",
        "context_with_next_sentence": true
    },
    {
        "source_sentence": "大德世尊！",
        "from": "T15n0651_001:0762c04_6",
        "context_with_next_sentence": true
    },
    {
        "source_sentence": "但當說之！",
        "from": "T15n0651_001:0762c04_7",
        "context_with_next_sentence": true
    },
    {
        "source_sentence": "彼不可思巧方便句，於中若諸聲聞、獨覺及初乘發行菩薩摩訶薩等，皆非其地，唯除信深一行菩薩摩訶薩等。」",
        "from": "T15n0651_001:0762c05_8",
        "context_with_next_sentence": true
    },
    {
        "source_sentence": "如是語已，世尊復告師子遊步菩薩摩訶薩言：「善家子！",
        "from": "T15n0651_001:0762c08_0",
        "context_with_next_sentence": true
    },
    {
        "source_sentence": "彼若然者，汝宜善聽，正念善思，當為演說。」",
        "from": "T15n0651_001:0762c09_1",
        "context_with_next_sentence": true
    },
    {
        "source_sentence": "師子遊步菩薩摩訶薩言：「如是世尊！",
        "from": "T15n0651_001:0762c10_2",
        "context_with_next_sentence": true
    },
    {
        "source_sentence": "我當正聞。」",
        "from": "T15n0651_001:0762c11_3",
        "context_with_next_sentence": true
    },
    {
        "source_sentence": "爾時世尊說此伽他：「若欲當覺妙菩提，　　彼莫分別貪欲過；　諸法常是貪自性，　　若知是者得勝尊。",
        "from": "T15n0651_001:0762c11_4",
        "context_with_next_sentence": true
    },
    {
        "source_sentence": "　貪瞋及癡不可得，　　亦無已得今得者；　諸法皆與虛空等，　　若知是者得勝尊。",
        "from": "T15n0651_001:0762c14_0",
        "context_with_next_sentence": true
    },
    {
        "source_sentence": "　見及不見常一行，　　僧非僧二是一等；　於中無佛無妙法，　　若知是者得世智。",
        "from": "T15n0651_001:0762c16_0",
        "context_with_next_sentence": true
    },
    {
        "source_sentence": "　猶如丈夫於夢中，　　得菩提已教眾生；　於中無道無眾生，　　如是自性即諸法。",
        "from": "T15n0651_001:0762c18_0",
        "context_with_next_sentence": true
    },
    {
        "source_sentence": "　菩提坐處無可得，　　彼無可得亦無有；　明無明二是一相，　　若知是者得導師。",
        "from": "T15n0651_001:0762c20_0",
        "context_with_next_sentence": true
    },
    {
        "source_sentence": "　說眾生性是菩提，　　菩提性即諸眾生；　眾生菩提二不一，　　若知是者得人上。",
        "from": "T15n0651_001:0762c22_0",
        "context_with_next_sentence": true
    },
    {
        "source_sentence": "　猶如丈夫善覺幻，　　彼幻化現無邊種；　於中所現畢竟無，　　惑亂眾生數非一。",
        "from": "T15n0651_001:0762c24_0",
        "context_with_next_sentence": true
    },
    {
        "source_sentence": "　貪欲瞋恚與幻等，　　諸此煩惱各如幻；　凡夫皆念我染恚，　　彼癡亂心惡趣行。",
        "from": "T15n0651_001:0762c26_0",
        "context_with_next_sentence": true
    },
    {
        "source_sentence": "　於中無有貪恚癡，　　於中亦無異煩惱；　幻等法體分別已，　　如是凡夫煩惱然。",
        "from": "T15n0651_001:0762c28_0",
        "context_with_next_sentence": true
    },
    {
        "source_sentence": "　若無煩惱無眾生，　　於中無佛無當有；　此無生法分別已，　　凡夫念我當作佛。",
        "from": "T15n0651_001:0763a01_0",
        "context_with_next_sentence": true
    },
    {
        "source_sentence": "　既無有佛無佛法，　　眾生亦無一處見；　若知法體似虛空，　　彼速當作人上者。",
        "from": "T15n0651_001:0763a03_0",
        "context_with_next_sentence": true
    },
    {
        "source_sentence": "　若求菩提彼無覺，　　彼遠菩提如天地；　若知法體等於幻，　　彼速當作人上者。",
        "from": "T15n0651_001:0763a05_0",
        "context_with_next_sentence": true
    },
    {
        "source_sentence": "　若分別戒彼無戒，　　若見持戒則破戒；　戒破戒二是一相，　　若知是者作導師。",
        "from": "T15n0651_001:0763a07_0",
        "context_with_next_sentence": true
    },
    {
        "source_sentence": "　猶如丈夫於夢中，　　受用欲事生歡喜；　癡亂分別想婦女，　　於中婦女常是無。",
        "from": "T15n0651_001:0763a09_0",
        "context_with_next_sentence": true
    },
    {
        "source_sentence": "　破戒持戒如夢性，　　凡夫分別此二種；　於中無戒無破戒，　　若知是者作導師。",
        "from": "T15n0651_001:0763a11_0",
        "context_with_next_sentence": true
    },
    {
        "source_sentence": "　著名此是凡夫覺，　　以彼不知聲自性；　若覺此名非是名，　　彼當得於勝妙忍。",
        "from": "T15n0651_001:0763a13_0",
        "context_with_next_sentence": true
    },
    {
        "source_sentence": "　有諸眾生誓作佛，　　以說告於餘人知；　住言為淨無修行，　　彼即普閉菩提道。",
        "from": "T15n0651_001:0763a15_0",
        "context_with_next_sentence": true
    },
    {
        "source_sentence": "　於威儀中取乖錯，　　憙言重說彼無知；　不以言淨覺菩提，　　以彼不知法自性。",
        "from": "T15n0651_001:0763a17_0",
        "context_with_next_sentence": true
    },
    {
        "source_sentence": "　雖於空法常顯說，　　而憙鬪諍惡意生；　何有菩提及佛法？",
        "from": "T15n0651_001:0763a19_0",
        "context_with_next_sentence": true
    },
    {
        "source_sentence": "　　乃是說瞋無智者。",
        "from": "T15n0651_001:0763a20_1",
        "context_with_next_sentence": true
    },
    {
        "source_sentence": "　瞋忍二種是一相，　　若知是者不分別；　眾生自性彼不知，　　生諸過惡是凡智。",
        "from": "T15n0651_001:0763a21_0",
        "context_with_next_sentence": true
    },
    {
        "source_sentence": "　自言眾生我皆愛，　　我作勝尊脫眾生；　被動彼即生瞋惡，　　以有惡心不與語。",
        "from": "T15n0651_001:0763a23_0",
        "context_with_next_sentence": true
    },
    {
        "source_sentence": "　恒憙鬪諍求他過，　　而復讚說此忍心；　亦說諸法皆是空，　　意中貢高求錯失。",
        "from": "T15n0651_001:0763a25_0",
        "context_with_next_sentence": true
    },
    {
        "source_sentence": "　於食貪著無智者，　　晝夜思念於欲事；　彼等來入村邑已，　　說我當脫諸眾生。",
        "from": "T15n0651_001:0763a27_0",
        "context_with_next_sentence": true
    },
    {
        "source_sentence": "　諸眾生中我悲轉，　　我於眾生有利益；　是類法體雖顯說，　　而著害心常惡意。",
        "from": "T15n0651_001:0763a29_0",
        "context_with_next_sentence": true
    },
    {
        "source_sentence": "　然我未聞亦未見，　　有悲而復有害心；　各各共作破瘡已，　　而求阿彌多由國。",
        "from": "T15n0651_001:0763b02_0",
        "context_with_next_sentence": true
    },
    {
        "source_sentence": "　恒伽河沙如是有，　　常得毀辱及打罵；　不能堪忍諸惡事，　　不至彼土人牛王。",
        "from": "T15n0651_001:0763b04_0",
        "context_with_next_sentence": true
    },
    {
        "source_sentence": "　土即非土若能知，　　空土猶如空自性；　不念土及土功德，　　當至彼土人牛王。",
        "from": "T15n0651_001:0763b06_0",
        "context_with_next_sentence": true
    },
    {
        "source_sentence": "　說我能忍諸惡事，　　我於菩薩教師想；　然我未聞亦未見，　　教師想所而生惡。",
        "from": "T15n0651_001:0763b08_0",
        "context_with_next_sentence": true
    },
    {
        "source_sentence": "　各各相毀所有行，　　著乞食家及友家；　說是我所成熟者，　　於中莫令餘人入。",
        "from": "T15n0651_001:0763b10_0",
        "context_with_next_sentence": true
    },
    {
        "source_sentence": "　我能脫汝莫親餘，　　其彼無有清淨行；　雜閙遊行是無智，　　於菩提利彼未有。",
        "from": "T15n0651_001:0763b12_0",
        "context_with_next_sentence": true
    },
    {
        "source_sentence": "　晝夜如是作三時，　　當禮諸佛及菩薩；　莫求彼所有錯失，　　如欲行導常修行。",
        "from": "T15n0651_001:0763b14_0",
        "context_with_next_sentence": true
    },
    {
        "source_sentence": "　若見憙於欲事樂，　　彼所錯失亦勿求；　如此久必當觸證，　　最勝菩提無邊德。",
        "from": "T15n0651_001:0763b16_0",
        "context_with_next_sentence": true
    },
    {
        "source_sentence": "　當漸次學漸次作，　　不可一時佛即成；　多劫俱致那由多，　　我著鎧甲非今日。",
        "from": "T15n0651_001:0763b18_0",
        "context_with_next_sentence": true
    },
    {
        "source_sentence": "　莫以分別分別欲，　　我觸菩提如欲性；　無此煩惱當不生，　　若能信此得勝忍。",
        "from": "T15n0651_001:0763b20_0",
        "context_with_next_sentence": true
    },
    {
        "source_sentence": "　觀此諸聲即非聲，　　無字法體便已入；　如是聲類諸法體，　　當不生欲亦無瞋。",
        "from": "T15n0651_001:0763b22_0",
        "context_with_next_sentence": true
    },
    {
        "source_sentence": "　於欲及瞋觀無生，　　應知此二無有字；　此二唯可以名轉，　　字若無有於中無。",
        "from": "T15n0651_001:0763b24_0",
        "context_with_next_sentence": true
    },
    {
        "source_sentence": "　若知諸辭即一辭，　　名亦不生本非有；　我之所說外道說，　　是類法體彼不知。",
        "from": "T15n0651_001:0763b26_0",
        "context_with_next_sentence": true
    },
    {
        "source_sentence": "　說此諸法以聲言，　　而法及聲不可得；　能入諸法一相道，　　無上勝忍便觸證。",
        "from": "T15n0651_001:0763b28_0",
        "context_with_next_sentence": true
    },
    {
        "source_sentence": "　莫分別忍莫不忍，　　莫分別瞋莫欲渴；　此等無生常解知，　　當得世親人中勝。",
        "from": "T15n0651_001:0763c01_0",
        "context_with_next_sentence": true
    },
    {
        "source_sentence": "　東西南北諸方中，　　恒伽許沙如是有；　一一沙顆人民置，　　若所有土多無邊。",
        "from": "T15n0651_001:0763c03_0",
        "context_with_next_sentence": true
    },
    {
        "source_sentence": "　諸寶滿中施最勝，　　無邊百劫過於上；　若有聞此修多羅，　　如此福德當無數。",
        "from": "T15n0651_001:0763c05_0",
        "context_with_next_sentence": true
    },
    {
        "source_sentence": "　求此菩提出家已，　　彼所我當付此經；　必速得於最勝忍，　　經無邊門此當說。",
        "from": "T15n0651_001:0763c07_0",
        "context_with_next_sentence": true
    },
    {
        "source_sentence": "　於陀羅尼不難得，　　當得俱致那由經；　利智辯才彼當得，　　少動多知疾得解。",
        "from": "T15n0651_001:0763c09_0",
        "context_with_next_sentence": true
    },
    {
        "source_sentence": "　即得無邊樂說辯，　　諸佛皆與彼辯才；　說修多羅寶非一，　　無邊辯說彼當有。」",
        "from": "T15n0651_001:0763c11_0",
        "context_with_next_sentence": true
    },
    {
        "source_sentence": "爾時師子遊步菩薩摩訶薩而白佛言：「大德世尊！",
        "from": "T15n0651_001:0763c13_0",
        "context_with_next_sentence": true
    },
    {
        "source_sentence": "說此伽他，幾許眾生聞作利益？」",
        "from": "T15n0651_001:0763c14_1",
        "context_with_next_sentence": true
    },
    {
        "source_sentence": "如是語已，佛告師子遊步菩薩摩訶薩言：「善家子！",
        "from": "T15n0651_001:0763c14_2",
        "context_with_next_sentence": true
    },
    {
        "source_sentence": "見此眾集論不？」",
        "from": "T15n0651_001:0763c16_0",
        "context_with_next_sentence": true
    },
    {
        "source_sentence": "答言：「我已見。",
        "from": "T15n0651_001:0763c16_1",
        "context_with_next_sentence": true
    },
    {
        "source_sentence": "婆伽婆！",
        "from": "T15n0651_001:0763c16_2",
        "context_with_next_sentence": true
    },
    {
        "source_sentence": "我已見。",
        "from": "T15n0651_001:0763c16_3",
        "context_with_next_sentence": true
    },
    {
        "source_sentence": "修伽多！",
        "from": "T15n0651_001:0763c17_4",
        "context_with_next_sentence": true
    },
    {
        "source_sentence": "已過算數，於此說法集會。",
        "from": "T15n0651_001:0763c17_5",
        "context_with_next_sentence": true
    },
    {
        "source_sentence": "滿虛空中，天、龍、夜叉、乾闥婆、阿修羅、伽留荼、緊那羅、摩睺羅伽，及餘諸世界中眾生，亦皆聞此說法。」",
        "from": "T15n0651_001:0763c17_6",
        "context_with_next_sentence": true
    },
    {
        "source_sentence": "如是語已，佛告師子遊步菩薩摩訶薩言：「善家子！",
        "from": "T15n0651_001:0763c20_7",
        "context_with_next_sentence": true
    },
    {
        "source_sentence": "說此法時，九十八千天子無生法中得忍，九十二千夜叉阿耨多羅三藐三菩提心生，三十六千龍阿耨多羅三藐三菩提心生，五百比丘增上慢意未得得想。",
        "from": "T15n0651_001:0763c21_8",
        "context_with_next_sentence": true
    },
    {
        "source_sentence": "彼等聞此說五慢法，信解諸法一相道已，無所受故，漏心解脫。",
        "from": "T15n0651_001:0763c24_9",
        "context_with_next_sentence": true
    },
    {
        "source_sentence": "於彼菩薩數中六十二千菩薩，信解諸法無障礙已，無生法中得忍。",
        "from": "T15n0651_001:0763c26_10",
        "context_with_next_sentence": true
    },
    {
        "source_sentence": "何以故？",
        "from": "T15n0651_001:0763c27_11",
        "context_with_next_sentence": true
    },
    {
        "source_sentence": "善家子！",
        "from": "T15n0651_001:0763c28_12",
        "context_with_next_sentence": true
    },
    {
        "source_sentence": "此法說中最上。",
        "from": "T15n0651_001:0763c28_13",
        "context_with_next_sentence": true
    },
    {
        "source_sentence": "「善家子！",
        "from": "T15n0651_001:0763c28_14",
        "context_with_next_sentence": true
    },
    {
        "source_sentence": "如我於作燈如來、應、正遍知所，現前信解諸法一相道已，我於彼時，然後無生法中得忍。",
        "from": "T15n0651_001:0763c28_15",
        "context_with_next_sentence": true
    },
    {
        "source_sentence": "善家子！",
        "from": "T15n0651_001:0764a02_0",
        "context_with_next_sentence": true
    },
    {
        "source_sentence": "若得諸六波羅蜜，若復聞此法本，稱量一等。",
        "from": "T15n0651_001:0764a02_1",
        "context_with_next_sentence": true
    },
    {
        "source_sentence": "善家子！",
        "from": "T15n0651_001:0764a03_2",
        "context_with_next_sentence": true
    },
    {
        "source_sentence": "菩薩摩訶薩因此道故，滿足六波羅蜜。",
        "from": "T15n0651_001:0764a03_3",
        "context_with_next_sentence": true
    },
    {
        "source_sentence": "我如是說。",
        "from": "T15n0651_001:0764a04_4",
        "context_with_next_sentence": true
    },
    {
        "source_sentence": "何以故？",
        "from": "T15n0651_001:0764a04_5",
        "context_with_next_sentence": true
    },
    {
        "source_sentence": "善家子！",
        "from": "T15n0651_001:0764a04_6",
        "context_with_next_sentence": true
    },
    {
        "source_sentence": "若有菩薩恒河沙等劫行施、護戒、具忍、發勤、入定、修智，於此法道以不知故，諸有善根還復滅盡。",
        "from": "T15n0651_001:0764a05_7",
        "context_with_next_sentence": true
    },
    {
        "source_sentence": "善家子！",
        "from": "T15n0651_001:0764a07_8",
        "context_with_next_sentence": true
    },
    {
        "source_sentence": "汝看提婆達多，如是善根具足有三十相，彼雖如是善根具足，而更斷諸善根，遂墮泥犁耶中，於此法道以不知故。",
        "from": "T15n0651_001:0764a07_9",
        "context_with_next_sentence": true
    },
    {
        "source_sentence": "善家子！",
        "from": "T15n0651_001:0764a10_10",
        "context_with_next_sentence": true
    },
    {
        "source_sentence": "以是因緣，當知如諸善根斷者，於此法道以不知故。",
        "from": "T15n0651_001:0764a10_11",
        "context_with_next_sentence": true
    },
    {
        "source_sentence": "「善家子！",
        "from": "T15n0651_001:0764a11_12",
        "context_with_next_sentence": true
    },
    {
        "source_sentence": "於先過去阿僧祇劫，復過無數廣大無量不可思不可量，過已復過，於彼時節有佛出世，名迷留上王如來、應、正遍知、明行具足、善逝、世間解、無上士、調御丈夫、天人教師、佛、婆伽婆。",
        "from": "T15n0651_001:0764a11_13",
        "context_with_next_sentence": true
    },
    {
        "source_sentence": "彼如來壽量九十九俱致那由多百千歲。",
        "from": "T15n0651_001:0764a15_14",
        "context_with_next_sentence": true
    },
    {
        "source_sentence": "彼世界名金焰影，其彼佛土皆用金作，亦以三乘令眾生涅槃。",
        "from": "T15n0651_001:0764a16_15",
        "context_with_next_sentence": true
    },
    {
        "source_sentence": "何者為三？",
        "from": "T15n0651_001:0764a18_16",
        "context_with_next_sentence": true
    },
    {
        "source_sentence": "所謂聲聞乘、獨覺乘、菩薩乘。",
        "from": "T15n0651_001:0764a18_17",
        "context_with_next_sentence": true
    },
    {
        "source_sentence": "彼如來第一集會，聲聞有八十俱致那由多百千，彼皆阿羅漢，諸漏已盡應作者作，所作已辦棄捨重擔，得到自利盡諸有結，以平等智得善解脫。",
        "from": "T15n0651_001:0764a19_18",
        "context_with_next_sentence": true
    },
    {
        "source_sentence": "第二集會，比丘有七十俱致那由多百千。",
        "from": "T15n0651_001:0764a22_19",
        "context_with_next_sentence": true
    },
    {
        "source_sentence": "第三集會，比丘有六十俱致那由多百千。",
        "from": "T15n0651_001:0764a23_20",
        "context_with_next_sentence": true
    },
    {
        "source_sentence": "第四集會，比丘有二十五俱致那由多百千，又倍上數比丘尼集，又倍上數憂波塞迦集，又倍上數憂波斯迦集，又倍上數諸菩薩集。",
        "from": "T15n0651_001:0764a24_21",
        "context_with_next_sentence": true
    },
    {
        "source_sentence": "彼諸菩薩具足無生法忍，巧出無邊三摩地道，得無邊門總持，轉不退轉法輪，何況初乘發行菩薩？",
        "from": "T15n0651_001:0764a27_22",
        "context_with_next_sentence": true
    },
    {
        "source_sentence": "於中復有無量無數獨覺乘者。",
        "from": "T15n0651_001:0764a29_23",
        "context_with_next_sentence": true
    },
    {
        "source_sentence": "善家子！",
        "from": "T15n0651_001:0764b01_24",
        "context_with_next_sentence": true
    },
    {
        "source_sentence": "於彼時節，彼佛有無量、無數、無算諸聲聞眾。",
        "from": "T15n0651_001:0764b01_25",
        "context_with_next_sentence": true
    },
    {
        "source_sentence": "「善家子！",
        "from": "T15n0651_001:0764b02_26",
        "context_with_next_sentence": true
    },
    {
        "source_sentence": "彼金焰影世界，若樹若柱，彼皆七寶所成。",
        "from": "T15n0651_001:0764b03_0",
        "context_with_next_sentence": true
    },
    {
        "source_sentence": "彼樹出如是聲，所謂：空聲、無相聲、無願聲、無生聲、無所有聲、無相貌聲，彼出如是等聲。",
        "from": "T15n0651_001:0764b04_0",
        "context_with_next_sentence": true
    },
    {
        "source_sentence": "於中如是等聲出時，彼諸眾生其心解脫。",
        "from": "T15n0651_001:0764b06_1",
        "context_with_next_sentence": true
    },
    {
        "source_sentence": "彼如來滅度千歲正法住已，彼聲亦不復出。",
        "from": "T15n0651_001:0764b07_0",
        "context_with_next_sentence": true
    },
    {
        "source_sentence": "「善家子！",
        "from": "T15n0651_001:0764b08_0",
        "context_with_next_sentence": true
    },
    {
        "source_sentence": "彼迷留上王如來、應、正遍知，勸請說法比丘名淨善行，令其說法爾乃滅度。",
        "from": "T15n0651_001:0764b08_1",
        "context_with_next_sentence": true
    },
    {
        "source_sentence": "善家子！",
        "from": "T15n0651_001:0764b09_2",
        "context_with_next_sentence": true
    },
    {
        "source_sentence": "彼時復有說法比丘，名善行意，其人具足善淨戒聚，復得世間五通勝智，亦能轉誦毘那耶藏；彼比丘復有嚴熾苦行，信樂廉儉領眾說教；彼安立住處已於中止住；彼之徒眾善住戒聚，信樂頭多功德及以減省；彼比丘亦發勤行而離於菩提心。",
        "from": "T15n0651_001:0764b10_3",
        "context_with_next_sentence": true
    },
    {
        "source_sentence": "彼有餘菩薩眾，亦教以威儀道，令其相應；見有所得而行教化，取諸行無常、取諸行苦、說諸行無我；彼無巧慧，於菩薩行亦無善巧；彼比丘雖爾而善根具足。",
        "from": "T15n0651_001:0764b15_4",
        "context_with_next_sentence": true
    },
    {
        "source_sentence": "又彼說法比丘淨善行者，善知眾生各各別根，彼所有眾不重頭多功德及以減省，乃於無所得忍善巧方便。",
        "from": "T15n0651_001:0764b19_5",
        "context_with_next_sentence": true
    },
    {
        "source_sentence": "「善家子！",
        "from": "T15n0651_001:0764b21_6",
        "context_with_next_sentence": true
    },
    {
        "source_sentence": "爾時說法比丘淨善行者，與其徒眾到善行意比丘住處止宿，然亦以時數數入村，愍眾生故，村中食業作已而出，彼令多百千家已作淨信。",
        "from": "T15n0651_001:0764b21_7",
        "context_with_next_sentence": true
    },
    {
        "source_sentence": "彼之徒眾亦善化導，到眾生所為其說法，令多百千眾生建立阿耨多羅三藐三菩提。",
        "from": "T15n0651_001:0764b25_8",
        "context_with_next_sentence": true
    },
    {
        "source_sentence": "「若善行意所有徒眾，憙樂修定不數入村。",
        "from": "T15n0651_001:0764b27_0",
        "context_with_next_sentence": true
    },
    {
        "source_sentence": "爾時善行意比丘，於淨善行說法者及徒眾邊，不淨心生而言：『此是嬾墮比丘，常數入村。』",
        "from": "T15n0651_001:0764b27_1",
        "context_with_next_sentence": true
    },
    {
        "source_sentence": "即鳴犍遲集比丘眾，自作制住：『汝等一莫入村。』",
        "from": "T15n0651_001:0764c01_0",
        "context_with_next_sentence": true
    },
    {
        "source_sentence": "向淨善行所有徒眾，作如是言：『汝等不善知行、不少言語，何因汝等數數入村？",
        "from": "T15n0651_001:0764c02_1",
        "context_with_next_sentence": true
    },
    {
        "source_sentence": "諸佛世尊讚歎許可住阿蘭拏，汝等莫到他家，汝等應住思惟定樂。』",
        "from": "T15n0651_001:0764c03_2",
        "context_with_next_sentence": true
    },
    {
        "source_sentence": "「善家子！",
        "from": "T15n0651_001:0764c05_3",
        "context_with_next_sentence": true
    },
    {
        "source_sentence": "爾時淨善行比丘所有徒眾，於善行意比丘所制言教不順其轉，復數入村，為成熟眾生故。",
        "from": "T15n0651_001:0764c05_4",
        "context_with_next_sentence": true
    },
    {
        "source_sentence": "善家子！",
        "from": "T15n0651_001:0764c07_5",
        "context_with_next_sentence": true
    },
    {
        "source_sentence": "時彼比丘從村出已，彼善行意比丘復鳴犍稚集比丘眾，作如是言：『汝等若更入村，於此住處不得共住。』",
        "from": "T15n0651_001:0764c07_6",
        "context_with_next_sentence": true
    },
    {
        "source_sentence": "善家子！",
        "from": "T15n0651_001:0764c10_7",
        "context_with_next_sentence": true
    },
    {
        "source_sentence": "時淨善行說法者，護彼比丘故，於自徒眾告言：『汝等一莫入村。』",
        "from": "T15n0651_001:0764c10_8",
        "context_with_next_sentence": true
    },
    {
        "source_sentence": "時彼村中所有眾生，是彼比丘所成熟者，彼等不見諸比丘故，悉懷熱惱善法損減。",
        "from": "T15n0651_001:0764c11_9",
        "context_with_next_sentence": true
    },
    {
        "source_sentence": "「善家子！",
        "from": "T15n0651_001:0764c13_10",
        "context_with_next_sentence": true
    },
    {
        "source_sentence": "時淨善行說法者，彼三月過已，從住處出到別住處，及共徒眾復入村城國邑王都，入已為諸眾生說法。",
        "from": "T15n0651_001:0764c14_0",
        "context_with_next_sentence": true
    },
    {
        "source_sentence": "善家子！",
        "from": "T15n0651_001:0764c16_1",
        "context_with_next_sentence": true
    },
    {
        "source_sentence": "時善行意比丘，復見淨善行說法者數入村家，亦見彼眾本性威儀入他家中。",
        "from": "T15n0651_001:0764c16_2",
        "context_with_next_sentence": true
    },
    {
        "source_sentence": "彼復唯有不淨心生：『今此比丘惡戒破戒，自身既爾徒眾亦然，此禿何有菩提？",
        "from": "T15n0651_001:0764c18_3",
        "context_with_next_sentence": true
    },
    {
        "source_sentence": "唯是詐誑。』",
        "from": "T15n0651_001:0764c20_4",
        "context_with_next_sentence": true
    },
    {
        "source_sentence": "便告多人作如是言：『此比丘雜行、去菩提遠，貴重利養染著他家。』",
        "from": "T15n0651_001:0764c20_5",
        "context_with_next_sentence": true
    },
    {
        "source_sentence": "「善家子！",
        "from": "T15n0651_001:0764c21_6",
        "context_with_next_sentence": true
    },
    {
        "source_sentence": "爾時善行意比丘於他時死。",
        "from": "T15n0651_001:0764c22_7",
        "context_with_next_sentence": true
    },
    {
        "source_sentence": "然其死時，以於彼邊不淨心生，作業熟故，墮阿毘至大泥犁耶中。",
        "from": "T15n0651_001:0764c22_8",
        "context_with_next_sentence": true
    },
    {
        "source_sentence": "經九十九俱致百千劫在大泥犁耶中，所有大泥犁耶苦皆具受已，於六十三百千生中常得誹謗；於三十三百千生中行出家已，還退在俗。",
        "from": "T15n0651_001:0764c24_9",
        "context_with_next_sentence": true
    },
    {
        "source_sentence": "以彼餘業障故，於無垢焰如來、應、正遍知教中出家，壽量既長，於俱致百千歲如救頭然發勤修行，猶未曾得隨順道忍。",
        "from": "T15n0651_001:0764c27_10",
        "context_with_next_sentence": true
    },
    {
        "source_sentence": "復多百千生中闇鈍，以彼餘業故。",
        "from": "T15n0651_001:0765a01_11",
        "context_with_next_sentence": true
    },
    {
        "source_sentence": "「善家子！",
        "from": "T15n0651_001:0765a01_12",
        "context_with_next_sentence": true
    },
    {
        "source_sentence": "彼時說法比丘名淨善行，汝莫異見。",
        "from": "T15n0651_001:0765a02_13",
        "context_with_next_sentence": true
    },
    {
        "source_sentence": "何以故？",
        "from": "T15n0651_001:0765a02_14",
        "context_with_next_sentence": true
    },
    {
        "source_sentence": "不動如來即是彼時說法比丘名淨善行。",
        "from": "T15n0651_001:0765a03_15",
        "context_with_next_sentence": true
    },
    {
        "source_sentence": "善家子！",
        "from": "T15n0651_001:0765a04_16",
        "context_with_next_sentence": true
    },
    {
        "source_sentence": "彼時說法比丘名善行意，汝莫異見。",
        "from": "T15n0651_001:0765a04_17",
        "context_with_next_sentence": true
    },
    {
        "source_sentence": "何以故？",
        "from": "T15n0651_001:0765a05_18",
        "context_with_next_sentence": true
    },
    {
        "source_sentence": "我身即是彼時說法比丘名善行意。",
        "from": "T15n0651_001:0765a05_19",
        "context_with_next_sentence": true
    },
    {
        "source_sentence": "我於彼所乃至微細方便，於中不淨心生已，作此業障墮大泥犁耶中。",
        "from": "T15n0651_001:0765a06_20",
        "context_with_next_sentence": true
    },
    {
        "source_sentence": "「善家子！",
        "from": "T15n0651_001:0765a07_21",
        "context_with_next_sentence": true
    },
    {
        "source_sentence": "有如是微細業障。",
        "from": "T15n0651_001:0765a08_0",
        "context_with_next_sentence": true
    },
    {
        "source_sentence": "善家子！",
        "from": "T15n0651_001:0765a08_1",
        "context_with_next_sentence": true
    },
    {
        "source_sentence": "若有菩薩不欲如是業障者，於第二菩薩所諸修行中不應違背，諸作業中皆當信順。",
        "from": "T15n0651_001:0765a08_2",
        "context_with_next_sentence": true
    },
    {
        "source_sentence": "應生如是心：『我不知他心，眾生所行是亦難知。』",
        "from": "T15n0651_001:0765a10_3",
        "context_with_next_sentence": true
    },
    {
        "source_sentence": "善家子！",
        "from": "T15n0651_001:0765a11_4",
        "context_with_next_sentence": true
    },
    {
        "source_sentence": "如來見是義故，說如是法於富伽羅，富伽羅所不應選擇，唯我能選擇富伽羅及餘似我者。",
        "from": "T15n0651_001:0765a11_5",
        "context_with_next_sentence": true
    },
    {
        "source_sentence": "善家子！",
        "from": "T15n0651_001:0765a13_6",
        "context_with_next_sentence": true
    },
    {
        "source_sentence": "若欲自護不應選擇有所行者，不於他所而作遮礙此如是相，當於佛法勤作相應，晝夜勤念與法相應。",
        "from": "T15n0651_001:0765a14_7",
        "context_with_next_sentence": true
    },
    {
        "source_sentence": "善家子！",
        "from": "T15n0651_001:0765a16_8",
        "context_with_next_sentence": true
    },
    {
        "source_sentence": "發行深心菩薩，不應復於他所而作遮礙，當勤隨順相應修行。",
        "from": "T15n0651_001:0765a16_9",
        "context_with_next_sentence": true
    },
    {
        "source_sentence": "「善家子！",
        "from": "T15n0651_001:0765a18_10",
        "context_with_next_sentence": true
    },
    {
        "source_sentence": "假使三千大千世界眾生，若有菩薩令彼安立十善業道；若有菩薩獨到閑處，乃至一彈指頃信諸法一相道，若問若共議若說、若教誦若自誦，此生福德過多於彼。",
        "from": "T15n0651_001:0765a18_11",
        "context_with_next_sentence": true
    },
    {
        "source_sentence": "何以故？",
        "from": "T15n0651_001:0765a22_12",
        "context_with_next_sentence": true
    },
    {
        "source_sentence": "善家子！",
        "from": "T15n0651_001:0765a22_13",
        "context_with_next_sentence": true
    },
    {
        "source_sentence": "菩薩摩訶薩因此道故得淨業障，諸眾生中遠離愛憎速到遍智。」",
        "from": "T15n0651_001:0765a22_14",
        "context_with_next_sentence": true
    },
    {
        "source_sentence": "佛說諸法本無經卷上",
        "from": "T15n0651_001:0765a24_0",
        "context_with_next_sentence": false
    }
]