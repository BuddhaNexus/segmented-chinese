[
    {
        "source_sentence": "佛說信解智力經",
        "from": "T17n0802_001:0747a19_0",
        "context_with_next_sentence": true
    },
    {
        "source_sentence": "西天譯經三藏朝奉大夫試光祿卿",
        "from": "T17n0802_001:0747a21_0",
        "context_with_next_sentence": true
    },
    {
        "source_sentence": "明教大師臣法賢奉　詔譯",
        "from": "T17n0802_001:0747a22_0",
        "context_with_next_sentence": true
    },
    {
        "source_sentence": "如是我聞：一時，佛在舍衛國祇樹給孤獨園，與大苾芻眾俱。",
        "from": "T17n0802_001:0747a23_0",
        "context_with_next_sentence": true
    },
    {
        "source_sentence": "爾時，佛告諸苾芻言：「苾芻！",
        "from": "T17n0802_001:0747a24_1",
        "context_with_next_sentence": true
    },
    {
        "source_sentence": "汝等當知所有信解力法，此法能證真實之理，即是如來無所畏法，唯佛能知。",
        "from": "T17n0802_001:0747a24_2",
        "context_with_next_sentence": true
    },
    {
        "source_sentence": "苾芻或有聲聞，作如是言：『我於此信解力法，如實了知，精進不虛，離諸塵垢。』",
        "from": "T17n0802_001:0747a26_3",
        "context_with_next_sentence": true
    },
    {
        "source_sentence": "又復而言：『我能善說，我善調伏，我當說法，今正是時，是為最勝。",
        "from": "T17n0802_001:0747a28_4",
        "context_with_next_sentence": true
    },
    {
        "source_sentence": "令他依止，如是真實，應當修學，應當勤行。』",
        "from": "T17n0802_001:0747a29_5",
        "context_with_next_sentence": true
    },
    {
        "source_sentence": "又復而言：『當如是知，如是之法，最尊最上，無有等等。",
        "from": "T17n0802_001:0747b01_6",
        "context_with_next_sentence": true
    },
    {
        "source_sentence": "當如是見，如是聞，如是覺，如是知。』」",
        "from": "T17n0802_001:0747b03_7",
        "context_with_next_sentence": true
    },
    {
        "source_sentence": "佛告苾芻：「汝等當知，所有聲聞，作是言者，是即虛妄，非如是見，非如是聞，非如是覺，非如是知。",
        "from": "T17n0802_001:0747b03_8",
        "context_with_next_sentence": true
    },
    {
        "source_sentence": "何以故？",
        "from": "T17n0802_001:0747b06_9",
        "context_with_next_sentence": true
    },
    {
        "source_sentence": "此法即是諸佛真理，唯佛能解，不共聲聞之法。」",
        "from": "T17n0802_001:0747b06_10",
        "context_with_next_sentence": true
    },
    {
        "source_sentence": "佛告苾芻：「信解法者，所謂如來五力、十力。",
        "from": "T17n0802_001:0747b08_0",
        "context_with_next_sentence": true
    },
    {
        "source_sentence": "何等為五？",
        "from": "T17n0802_001:0747b08_1",
        "context_with_next_sentence": true
    },
    {
        "source_sentence": "一者、信力；二者、進力；三者、念力；四者、定力；五者、慧力。",
        "from": "T17n0802_001:0747b09_2",
        "context_with_next_sentence": true
    },
    {
        "source_sentence": "信解之法，具此五力。",
        "from": "T17n0802_001:0747b10_3",
        "context_with_next_sentence": true
    },
    {
        "source_sentence": "又復如來、應供、正等正覺，具足如來十力，是能了知佛無上處，又復於大眾中作師子吼，善為眾生轉妙法輪。",
        "from": "T17n0802_001:0747b10_4",
        "context_with_next_sentence": true
    },
    {
        "source_sentence": "云何名為如來十力？",
        "from": "T17n0802_001:0747b13_5",
        "context_with_next_sentence": true
    },
    {
        "source_sentence": "所謂於處非處，如實了知。",
        "from": "T17n0802_001:0747b13_6",
        "context_with_next_sentence": true
    },
    {
        "source_sentence": "而處非處，若如實知，是為如來第一智力。",
        "from": "T17n0802_001:0747b14_7",
        "context_with_next_sentence": true
    },
    {
        "source_sentence": "而此智力，若諸如來、應供、正等正覺，具足智力，乃能了知佛無上處，於大眾中，作師子吼，善為眾生轉妙法輪。",
        "from": "T17n0802_001:0747b15_8",
        "context_with_next_sentence": true
    },
    {
        "source_sentence": "「又復，如來智力於過現未來諸法行業因緣果報，皆如實知。",
        "from": "T17n0802_001:0747b18_0",
        "context_with_next_sentence": true
    },
    {
        "source_sentence": "如是如來，於過現未來諸法行業因緣果報，如實知已，是為如來第二智力。",
        "from": "T17n0802_001:0747b19_1",
        "context_with_next_sentence": true
    },
    {
        "source_sentence": "而此智力，若諸如來、應供、正等正覺，具足智力，乃能了知佛無上處，於大眾中，作師子吼，善為眾生轉妙法輪。",
        "from": "T17n0802_001:0747b21_2",
        "context_with_next_sentence": true
    },
    {
        "source_sentence": "「復次，如來於禪定解脫三摩地三摩鉢底乃至煩惱業苦，皆悉清淨，如實了知。",
        "from": "T17n0802_001:0747b24_0",
        "context_with_next_sentence": true
    },
    {
        "source_sentence": "如是如來，於禪定解脫三摩地三摩鉢底乃至煩惱業苦，皆悉清淨，如實知已，是為如來第三智力。",
        "from": "T17n0802_001:0747b25_1",
        "context_with_next_sentence": true
    },
    {
        "source_sentence": "而此智力，若諸如來、應供、正等正覺，具足智力，乃能了知佛無上處，於大眾中，作師子吼，善為眾生轉妙法輪。",
        "from": "T17n0802_001:0747b28_0",
        "context_with_next_sentence": true
    },
    {
        "source_sentence": "「復次，如來於諸眾生，種種根行，皆如實知。",
        "from": "T17n0802_001:0747c02_0",
        "context_with_next_sentence": true
    },
    {
        "source_sentence": "如是如來，於諸眾生種種根行，如實知已，是為如來第四智力。",
        "from": "T17n0802_001:0747c02_1",
        "context_with_next_sentence": true
    },
    {
        "source_sentence": "而此智力，若諸如來、應供、正等正覺，具足智力，乃能了知佛無上處，於大眾中，作師子吼，善為眾生轉妙法輪。",
        "from": "T17n0802_001:0747c04_2",
        "context_with_next_sentence": true
    },
    {
        "source_sentence": "「復次，如來於諸眾生種種信解，皆如實知。",
        "from": "T17n0802_001:0747c07_0",
        "context_with_next_sentence": true
    },
    {
        "source_sentence": "如是如來，於諸眾生種種信解，如實知已，是為如來第五智力。",
        "from": "T17n0802_001:0747c07_1",
        "context_with_next_sentence": true
    },
    {
        "source_sentence": "而此智力，若諸如來、應供、正等正覺，具足智力，乃能了知佛無上處，於大眾中，作師子吼，善為眾生轉妙法輪。",
        "from": "T17n0802_001:0747c09_2",
        "context_with_next_sentence": true
    },
    {
        "source_sentence": "「復次，如來於種種界趣，皆如實知。",
        "from": "T17n0802_001:0747c12_0",
        "context_with_next_sentence": true
    },
    {
        "source_sentence": "如是如來，於種種界趣，如實知已，是為如來第六智力。",
        "from": "T17n0802_001:0747c12_1",
        "context_with_next_sentence": true
    },
    {
        "source_sentence": "而此智力，若諸如來、應供、正等正覺，具足智力，乃能了知佛無上處，於大眾中，作師子吼，善為眾生轉妙法輪。",
        "from": "T17n0802_001:0747c14_0",
        "context_with_next_sentence": true
    },
    {
        "source_sentence": "「復次，如來於諸眾生所樂欲性，皆如實知。",
        "from": "T17n0802_001:0747c17_0",
        "context_with_next_sentence": true
    },
    {
        "source_sentence": "如是如來，於諸眾生所樂欲性，如實知已，是為如來第七智力。",
        "from": "T17n0802_001:0747c17_1",
        "context_with_next_sentence": true
    },
    {
        "source_sentence": "而此智力，若諸如來、應供、正等正覺，具足智力，乃能了知佛無上處，於大眾中，作師子吼，善為眾生轉妙法輪。",
        "from": "T17n0802_001:0747c19_2",
        "context_with_next_sentence": true
    },
    {
        "source_sentence": "「復次，如來思念過去無邊行法，所謂一生、十生、百生、千生及百千生，乃至無量無邊增劫減劫，如是生數劫數，所有眾生名字族姓，飲食苦樂，壽量長短，或復久住，死此生彼，死彼生此，如是體相業用，無量無邊過去等事，悉能思念。",
        "from": "T17n0802_001:0747c22_0",
        "context_with_next_sentence": true
    },
    {
        "source_sentence": "如是如來，於彼過去無邊行法，所謂一生、十生、百生、千生及百千生，乃至無量無邊增劫減劫，如是生數劫數，所有眾生名字族姓，飲食苦樂，壽量長短，或復久住，死此生彼，死彼生此，如是體相業用，無量無邊過去等事，如實知已，是為如來第八智力。",
        "from": "T17n0802_001:0747c27_1",
        "context_with_next_sentence": true
    },
    {
        "source_sentence": "而此智力，若諸如來、應供、正等正覺，具足智力，乃能了知佛無上處，於大眾中，作師子吼，善為眾生轉妙法輪。",
        "from": "T17n0802_001:0748a03_2",
        "context_with_next_sentence": true
    },
    {
        "source_sentence": "「復次，如來以清淨天眼過於肉眼，觀見世間一切眾生，生滅好醜貴賤上下、善趣惡趣所作之業，乃至眾生具身口意諸不善業，毀謗賢聖，而復邪見，作不善業，行不善法，皆是邪因所起。",
        "from": "T17n0802_001:0748a07_0",
        "context_with_next_sentence": true
    },
    {
        "source_sentence": "由此邪因緣故，命終之後，墮於惡趣，受地獄苦。",
        "from": "T17n0802_001:0748a11_1",
        "context_with_next_sentence": true
    },
    {
        "source_sentence": "又復眾生，以身口意行十善業，不謗賢聖，起於正見，作諸善業，行諸善法，皆是正因所起。",
        "from": "T17n0802_001:0748a12_2",
        "context_with_next_sentence": true
    },
    {
        "source_sentence": "由此正見因緣故，命終之後，生於天界，而為天人。",
        "from": "T17n0802_001:0748a14_3",
        "context_with_next_sentence": true
    },
    {
        "source_sentence": "如是等法，皆如實知。",
        "from": "T17n0802_001:0748a15_4",
        "context_with_next_sentence": true
    },
    {
        "source_sentence": "如是如來，以清淨天眼過於肉眼，觀見世間一切眾生，生滅好醜貴賤上下、善趣惡趣及所作業，乃至眾生具身口意諸不善業，謗諸賢聖起於邪見造不善業行不善法。",
        "from": "T17n0802_001:0748a15_5",
        "context_with_next_sentence": true
    },
    {
        "source_sentence": "由此邪見因緣故，命終之後，墮於惡趣，受地獄苦。",
        "from": "T17n0802_001:0748a19_6",
        "context_with_next_sentence": true
    },
    {
        "source_sentence": "又復眾生，以身口意行十善業，不謗賢聖，起於正見，作諸善業，行諸善法。",
        "from": "T17n0802_001:0748a20_7",
        "context_with_next_sentence": true
    },
    {
        "source_sentence": "由此正見因緣故，命終之後，生於天界，而為天人。",
        "from": "T17n0802_001:0748a22_8",
        "context_with_next_sentence": true
    },
    {
        "source_sentence": "是為如來第九智力。",
        "from": "T17n0802_001:0748a23_9",
        "context_with_next_sentence": true
    },
    {
        "source_sentence": "而此智力，若諸如來、應供、正等正覺，具此智力，乃能了知佛無上處，於大眾中作師子吼，善為眾生轉妙法輪。",
        "from": "T17n0802_001:0748a24_10",
        "context_with_next_sentence": true
    },
    {
        "source_sentence": "「復次，如來盡諸漏法，無漏解脫，智慧解脫，以自神通，了一切法，我生已盡，梵行已立，所作已辦，不受後有，如是等事，皆如實知。",
        "from": "T17n0802_001:0748a27_0",
        "context_with_next_sentence": true
    },
    {
        "source_sentence": "如是如來，盡諸漏法，無漏解脫，智慧解脫，以自神通，了一切法，我生已盡，梵行已立，所作已辦，不受後有，如實知已，是為如來第十智力。",
        "from": "T17n0802_001:0748a29_1",
        "context_with_next_sentence": true
    },
    {
        "source_sentence": "而此智力，若諸如來、應供、正等正覺，具此智力，乃能了知佛無上處，於大眾中，作師子吼，善為眾生轉妙法輪。」",
        "from": "T17n0802_001:0748b04_0",
        "context_with_next_sentence": true
    },
    {
        "source_sentence": "爾時，佛告諸苾芻：「是彼如來處非處力，若有問言：『於處非處，云何如來所有智力，皆悉見聞覺知，乃至成等正覺？』",
        "from": "T17n0802_001:0748b07_0",
        "context_with_next_sentence": true
    },
    {
        "source_sentence": "如是問者，當為實答。",
        "from": "T17n0802_001:0748b09_1",
        "context_with_next_sentence": true
    },
    {
        "source_sentence": "「又復，『所有一切眾生自業智力，云何如來以業智力，皆悉見聞覺知，乃至成等正覺？』",
        "from": "T17n0802_001:0748b10_0",
        "context_with_next_sentence": true
    },
    {
        "source_sentence": "若有問者，當為實答。",
        "from": "T17n0802_001:0748b11_1",
        "context_with_next_sentence": true
    },
    {
        "source_sentence": "「又復，『所有禪定解脫三摩地三摩鉢底，云何如來以禪定智力，皆悉見聞覺知，乃至成等正覺？』",
        "from": "T17n0802_001:0748b12_2",
        "context_with_next_sentence": true
    },
    {
        "source_sentence": "若有問者，當為實答。",
        "from": "T17n0802_001:0748b14_3",
        "context_with_next_sentence": true
    },
    {
        "source_sentence": "「又復，『所有一切眾生，種種根性智力，云何如來以根性智力，皆悉見聞覺知，乃至成等正覺？』",
        "from": "T17n0802_001:0748b14_4",
        "context_with_next_sentence": true
    },
    {
        "source_sentence": "若有問者，當為實答。",
        "from": "T17n0802_001:0748b17_5",
        "context_with_next_sentence": true
    },
    {
        "source_sentence": "「又復，『所有一切眾生，種種信解智力，云何如來以信解智力，皆悉見聞覺知，乃至成等正覺？』",
        "from": "T17n0802_001:0748b17_6",
        "context_with_next_sentence": true
    },
    {
        "source_sentence": "若有問者，當為實答。",
        "from": "T17n0802_001:0748b19_7",
        "context_with_next_sentence": true
    },
    {
        "source_sentence": "「又復，『所有一切眾生，種種界智力，云何如來以界智力，皆悉見聞覺知，乃至成等正覺？』",
        "from": "T17n0802_001:0748b20_8",
        "context_with_next_sentence": true
    },
    {
        "source_sentence": "若有問者，當為實答。",
        "from": "T17n0802_001:0748b22_0",
        "context_with_next_sentence": true
    },
    {
        "source_sentence": "「又復，『所有一切眾生，樂欲智力，云何如來以樂欲智力，皆悉見聞覺知，乃至成等正覺？』",
        "from": "T17n0802_001:0748b22_1",
        "context_with_next_sentence": true
    },
    {
        "source_sentence": "若有問者，當為實答。",
        "from": "T17n0802_001:0748b24_2",
        "context_with_next_sentence": true
    },
    {
        "source_sentence": "「又復，『所有過去思念智力，云何如來以思念智力，皆悉見聞覺知，乃至成等正覺？』",
        "from": "T17n0802_001:0748b24_3",
        "context_with_next_sentence": true
    },
    {
        "source_sentence": "若有問者，當為實答。",
        "from": "T17n0802_001:0748b26_4",
        "context_with_next_sentence": true
    },
    {
        "source_sentence": "「又復，『所有一切眾生生滅等法，云何如來以天眼智力，皆悉見聞覺知，乃至成等正覺？』",
        "from": "T17n0802_001:0748b27_5",
        "context_with_next_sentence": true
    },
    {
        "source_sentence": "若有問者，當為實答。",
        "from": "T17n0802_001:0748b29_6",
        "context_with_next_sentence": true
    },
    {
        "source_sentence": "「又復，『所有漏盡智力，云何如來以漏盡智力，皆悉見聞覺知，乃至成等正覺？』",
        "from": "T17n0802_001:0748b29_7",
        "context_with_next_sentence": true
    },
    {
        "source_sentence": "若有問者，當為實答。」",
        "from": "T17n0802_001:0748c02_8",
        "context_with_next_sentence": true
    },
    {
        "source_sentence": "復告諸苾芻：「此處非處智力，我但為彼等持者說，而不為彼非等持者之所宣說。",
        "from": "T17n0802_001:0748c02_9",
        "context_with_next_sentence": true
    },
    {
        "source_sentence": "又此業智力，我但為彼等持者說，而不為彼非等持者之所宣說。",
        "from": "T17n0802_001:0748c04_10",
        "context_with_next_sentence": true
    },
    {
        "source_sentence": "又此禪定解脫三摩地三摩鉢底智力，我但為彼等持者說，而不為彼非等持者之所宣說。",
        "from": "T17n0802_001:0748c06_11",
        "context_with_next_sentence": true
    },
    {
        "source_sentence": "又此一切眾生種種根智力，我但為彼等持者說，而不為彼非等持者之所宣說。",
        "from": "T17n0802_001:0748c08_12",
        "context_with_next_sentence": true
    },
    {
        "source_sentence": "又此一切眾生種種信解智力，我但為彼等持者說，而不為彼非等持者之所宣說。",
        "from": "T17n0802_001:0748c09_13",
        "context_with_next_sentence": true
    },
    {
        "source_sentence": "又此一切眾生種種界智力，我但為彼等持者說，而不為彼非等持者之所宣說。",
        "from": "T17n0802_001:0748c11_14",
        "context_with_next_sentence": true
    },
    {
        "source_sentence": "又此一切眾生樂欲智力，我但為彼等持者說，而不為彼非等持者之所宣說。",
        "from": "T17n0802_001:0748c13_15",
        "context_with_next_sentence": true
    },
    {
        "source_sentence": "又此宿命智力，我但為彼等持者說，而不為彼非等持者之所宣說。",
        "from": "T17n0802_001:0748c15_16",
        "context_with_next_sentence": true
    },
    {
        "source_sentence": "又此天眼智力，我但為彼等持者說，而不為彼非等持者之所宣說。",
        "from": "T17n0802_001:0748c17_17",
        "context_with_next_sentence": true
    },
    {
        "source_sentence": "又此漏盡智力，我但為彼等持者說，而不為彼非等持者之所宣說。」",
        "from": "T17n0802_001:0748c18_18",
        "context_with_next_sentence": true
    },
    {
        "source_sentence": "佛告苾芻：「等持者是正道，非等持者是非道。",
        "from": "T17n0802_001:0748c21_0",
        "context_with_next_sentence": true
    },
    {
        "source_sentence": "是故，汝等咸應當知。」",
        "from": "T17n0802_001:0748c22_1",
        "context_with_next_sentence": true
    },
    {
        "source_sentence": "佛說此經已，彼諸苾芻聞佛所說，信受奉行。",
        "from": "T17n0802_001:0748c22_2",
        "context_with_next_sentence": true
    },
    {
        "source_sentence": "佛說信解智力經",
        "from": "T17n0802_001:0748c24_0",
        "context_with_next_sentence": false
    }
]