[
    {
        "source_sentence": "佛本行集經卷第五十六",
        "from": "T03n0190_056:0910b02_0",
        "context_with_next_sentence": true
    },
    {
        "source_sentence": "隋天竺三藏闍那崛多譯",
        "from": "T03n0190_056:0910b04_0",
        "context_with_next_sentence": true
    },
    {
        "source_sentence": "羅睺羅因緣品下",
        "from": "T03n0190_056:0910b05_0",
        "context_with_next_sentence": true
    },
    {
        "source_sentence": "爾時，佛告諸比丘言：「汝諸比丘！",
        "from": "T03n0190_056:0910b06_0",
        "context_with_next_sentence": true
    },
    {
        "source_sentence": "我念往昔，過去久遠，在迦尸國，於彼聚落，近有一山，名欝蒸伽。",
        "from": "T03n0190_056:0910b06_1",
        "context_with_next_sentence": true
    },
    {
        "source_sentence": "其山南面，有一園林，其園雜樹，數過十萬，華果茂盛，枝葉扶踈，遙遠瞻望，如青雲隊。",
        "from": "T03n0190_056:0910b08_2",
        "context_with_next_sentence": true
    },
    {
        "source_sentence": "於其園內，處處皆有蓮華池沼，其數眾多，莊嚴園林，其林高大空閑寂靜(或有師說欝蒸伽山近波羅[木*奈]城)。",
        "from": "T03n0190_056:0910b10_3",
        "context_with_next_sentence": true
    },
    {
        "source_sentence": "爾時彼山有諸群象，其象群內，有一象母，生育一子，形體端正，觀者無厭。",
        "from": "T03n0190_056:0910b12_0",
        "context_with_next_sentence": true
    },
    {
        "source_sentence": "然彼象子，其身潔白，六牙備足，其頭純黑，如因陀羅瞿波鳥頭，七支拄地。",
        "from": "T03n0190_056:0910b13_1",
        "context_with_next_sentence": true
    },
    {
        "source_sentence": "其彼象子，養育不久，成大象龍，如法修行，孝順父母，供養之時，有敬重心。",
        "from": "T03n0190_056:0910b15_2",
        "context_with_next_sentence": true
    },
    {
        "source_sentence": "然彼象子，諸有飲食，草果根等，先奉父母，令其充飽，然後自食。",
        "from": "T03n0190_056:0910b17_3",
        "context_with_next_sentence": true
    },
    {
        "source_sentence": "「爾時，象龍又於一時，因求草果諸飲食等，處處遊行。",
        "from": "T03n0190_056:0910b19_0",
        "context_with_next_sentence": true
    },
    {
        "source_sentence": "有諸獵師，忽見此象，即作是念：『此之象龍，非是餘人所堪乘者，唯梵德王，堪能乘耳。』",
        "from": "T03n0190_056:0910b20_1",
        "context_with_next_sentence": true
    },
    {
        "source_sentence": "作是念已，遂即往詣梵德王邊，到已白言：『大王！",
        "from": "T03n0190_056:0910b22_2",
        "context_with_next_sentence": true
    },
    {
        "source_sentence": "當知，某處林內，有一象龍，端正可喜，其身潔白，具有六牙，其象黑頭，如因陀羅瞿波之鳥，七支拄地，如我所見。",
        "from": "T03n0190_056:0910b23_3",
        "context_with_next_sentence": true
    },
    {
        "source_sentence": "彼象當堪大王乘之，如其大王意所樂者，可往遣人搦彼象，取將示王來。』",
        "from": "T03n0190_056:0910b25_4",
        "context_with_next_sentence": true
    },
    {
        "source_sentence": "時梵德王，尋即召喚能搦象者，勅告之言：『我聞他說，有一象龍，其象六牙，端正可喜，觀看之者，無有厭足，乃至七支，悉皆拄地。",
        "from": "T03n0190_056:0910b27_5",
        "context_with_next_sentence": true
    },
    {
        "source_sentence": "汝等必當速往彼處，捉彼象龍，將至我所，勿使遲遲令有失脫。』",
        "from": "T03n0190_056:0910c01_6",
        "context_with_next_sentence": true
    },
    {
        "source_sentence": "「爾時所有諸搦象人，聞梵德王有如是勅，而報之言：『如王所勅，不敢違教。』",
        "from": "T03n0190_056:0910c03_0",
        "context_with_next_sentence": true
    },
    {
        "source_sentence": "即辦牢韌諸皮索等，往至象邊，以呪呪之。",
        "from": "T03n0190_056:0910c04_1",
        "context_with_next_sentence": true
    },
    {
        "source_sentence": "其象自來赴向人所，遂即捉之，以彼皮繩，繫縛象已，牽來將至梵德王邊。",
        "from": "T03n0190_056:0910c05_2",
        "context_with_next_sentence": true
    },
    {
        "source_sentence": "「時梵德王，遙見彼等將其象龍欲至之時，即起出迎，以歡喜故，作如是言：『快得如是妙好大乘，快得如是妙好大乘。』",
        "from": "T03n0190_056:0910c08_0",
        "context_with_next_sentence": true
    },
    {
        "source_sentence": "「時，梵德王身自養飼，但於彼象所堪食者，悉皆與之，一切所食，自看自與。",
        "from": "T03n0190_056:0910c11_0",
        "context_with_next_sentence": true
    },
    {
        "source_sentence": "雖復如此，而彼象龍，反更羸瘦，恒大呻吟，呼聲大叫，悲啼流淚，無時暫憩。",
        "from": "T03n0190_056:0910c12_1",
        "context_with_next_sentence": true
    },
    {
        "source_sentence": "時梵德王，見彼象龍羸瘦憔悴，乃至悲啼流淚如此，至於象前，合十指掌，語象龍言：『我將一切諸好飲食，供養於汝，汝乃羸瘦，不著膚體，減損色力，身嬰羸瘠，然我觀汝，心不悅懌，不受歡樂。",
        "from": "T03n0190_056:0910c14_2",
        "context_with_next_sentence": true
    },
    {
        "source_sentence": "我心愛汝，供給瞻養，未曾暫捨。",
        "from": "T03n0190_056:0910c18_3",
        "context_with_next_sentence": true
    },
    {
        "source_sentence": "汝須何事，我今皆與，令汝歡喜，汝何緣故，不喜不樂？』",
        "from": "T03n0190_056:0910c19_4",
        "context_with_next_sentence": true
    },
    {
        "source_sentence": "「爾時，象龍白梵德王作如是言：『我今啟白大王一語，令王歡喜。』",
        "from": "T03n0190_056:0910c21_0",
        "context_with_next_sentence": true
    },
    {
        "source_sentence": "「時梵德王，聞彼象龍作如是言，生大希有歡喜之心，復作是念：『希有此事！",
        "from": "T03n0190_056:0910c23_0",
        "context_with_next_sentence": true
    },
    {
        "source_sentence": "此龍象王，能作人語。』",
        "from": "T03n0190_056:0910c24_1",
        "context_with_next_sentence": true
    },
    {
        "source_sentence": "作是念已，報彼象龍作如是言：『汝象龍王！",
        "from": "T03n0190_056:0910c25_2",
        "context_with_next_sentence": true
    },
    {
        "source_sentence": "出如是語，令我歡喜。』",
        "from": "T03n0190_056:0910c26_3",
        "context_with_next_sentence": true
    },
    {
        "source_sentence": "「爾時，象龍白梵德王作如是言：『大王！",
        "from": "T03n0190_056:0910c27_0",
        "context_with_next_sentence": true
    },
    {
        "source_sentence": "當知，彼林之內，我有父母，年老力衰，住彼林內，我念未被王所搦時自爾已前，不曾憶有先自食噉始與父母，水漿亦爾，先與父母，然後自飲。",
        "from": "T03n0190_056:0910c27_1",
        "context_with_next_sentence": true
    },
    {
        "source_sentence": "我今思量，受王供給，一切資須，無所乏少，養育於我。",
        "from": "T03n0190_056:0911a02_0",
        "context_with_next_sentence": true
    },
    {
        "source_sentence": "然其父母，在彼林中，乃成孤獨，受大苦辛。",
        "from": "T03n0190_056:0911a03_1",
        "context_with_next_sentence": true
    },
    {
        "source_sentence": "我今正以不見父母，是故如此憂愁不樂。』",
        "from": "T03n0190_056:0911a04_2",
        "context_with_next_sentence": true
    },
    {
        "source_sentence": "「時，梵德王聞此語已，生未曾有奇特之心，作如是念：『希有此事！",
        "from": "T03n0190_056:0911a06_0",
        "context_with_next_sentence": true
    },
    {
        "source_sentence": "不可思議！",
        "from": "T03n0190_056:0911a07_1",
        "context_with_next_sentence": true
    },
    {
        "source_sentence": "人中猶尚難有此法，云何象龍乃如此也？』",
        "from": "T03n0190_056:0911a07_2",
        "context_with_next_sentence": true
    },
    {
        "source_sentence": "作是念已，告彼象龍如是言曰：『大象龍王！",
        "from": "T03n0190_056:0911a08_3",
        "context_with_next_sentence": true
    },
    {
        "source_sentence": "我今寧自將此身命，閉於牢獄，不將如是如法之行，持戒妙行，孝養父母，於如此事不敢擾亂。』",
        "from": "T03n0190_056:0911a09_4",
        "context_with_next_sentence": true
    },
    {
        "source_sentence": "「爾時，梵德復告象龍作如是言：『汝象龍王！",
        "from": "T03n0190_056:0911a12_0",
        "context_with_next_sentence": true
    },
    {
        "source_sentence": "我今放汝，至父母邊，共其父母，自相供養，隨意受樂。』",
        "from": "T03n0190_056:0911a12_1",
        "context_with_next_sentence": true
    },
    {
        "source_sentence": "然梵德王放象龍時即說偈言：「『汝今好去象龍王，　　供養父母當孝順，　　我寧自捨此命根，　　於汝更不相擾亂。』",
        "from": "T03n0190_056:0911a14_2",
        "context_with_next_sentence": true
    },
    {
        "source_sentence": "「爾時，梵德放彼象龍，其象龍王既得脫已，漸至彼林。",
        "from": "T03n0190_056:0911a17_0",
        "context_with_next_sentence": true
    },
    {
        "source_sentence": "彼象龍母於時正以不見子故，憂愁懊惱，泣淚啼哭，兩目失明。",
        "from": "T03n0190_056:0911a18_1",
        "context_with_next_sentence": true
    },
    {
        "source_sentence": "以失明故，東西馳走，從於本處，遊行他所。",
        "from": "T03n0190_056:0911a19_2",
        "context_with_next_sentence": true
    },
    {
        "source_sentence": "象龍初還至彼林時，求覓其母，了不知處。",
        "from": "T03n0190_056:0911a20_3",
        "context_with_next_sentence": true
    },
    {
        "source_sentence": "以不見故，放聲大喚。",
        "from": "T03n0190_056:0911a21_4",
        "context_with_next_sentence": true
    },
    {
        "source_sentence": "於時象母，聞其叫聲，即知彼聲是其己子。",
        "from": "T03n0190_056:0911a21_5",
        "context_with_next_sentence": true
    },
    {
        "source_sentence": "其母爾時，亦即放聲，叫喚悲泣。",
        "from": "T03n0190_056:0911a22_6",
        "context_with_next_sentence": true
    },
    {
        "source_sentence": "彼象龍王，聞其母喚，遂爾尋聲，往至母所。",
        "from": "T03n0190_056:0911a23_7",
        "context_with_next_sentence": true
    },
    {
        "source_sentence": "其象龍王，既見其母，近一水池，止息而住，安置其母在於岸上。",
        "from": "T03n0190_056:0911a24_8",
        "context_with_next_sentence": true
    },
    {
        "source_sentence": "「爾時，象龍入其水池，取滿鼻水，出已歡喜，身心踊躍，遍滿其體，不能自勝。",
        "from": "T03n0190_056:0911a26_0",
        "context_with_next_sentence": true
    },
    {
        "source_sentence": "至其母邊，以水散灑，而洗浴之。",
        "from": "T03n0190_056:0911a27_1",
        "context_with_next_sentence": true
    },
    {
        "source_sentence": "「爾時，其母得子持水洗浴身時，眼還清淨，勝於本目。",
        "from": "T03n0190_056:0911a29_0",
        "context_with_next_sentence": true
    },
    {
        "source_sentence": "而彼象母，既見其子，而問之言：『子何處來？",
        "from": "T03n0190_056:0911b01_1",
        "context_with_next_sentence": true
    },
    {
        "source_sentence": "今日始還，令我多時不得見汝。』",
        "from": "T03n0190_056:0911b02_2",
        "context_with_next_sentence": true
    },
    {
        "source_sentence": "「時，彼象龍向母具說，如梵德王，遣人所搦，將向王宮，供養因緣，并放得脫還歸之事，一切皆悉向其母說。",
        "from": "T03n0190_056:0911b03_0",
        "context_with_next_sentence": true
    },
    {
        "source_sentence": "「爾時，象母聞此語已，歡喜踊躍，遍滿其體，不能自勝。",
        "from": "T03n0190_056:0911b06_0",
        "context_with_next_sentence": true
    },
    {
        "source_sentence": "唱言：『子子，如我今日而得與汝共相養活，喜樂如是，願梵德王，共其父母妻子男女諸眷屬輩，及以知親大臣百官一切輔佐，共相養活，如我今日受斯快樂。』」",
        "from": "T03n0190_056:0911b07_1",
        "context_with_next_sentence": true
    },
    {
        "source_sentence": "爾時，佛告諸比丘等作如是言：「汝諸比丘！",
        "from": "T03n0190_056:0911b11_0",
        "context_with_next_sentence": true
    },
    {
        "source_sentence": "若有心疑，彼象龍王，此是誰也？",
        "from": "T03n0190_056:0911b11_1",
        "context_with_next_sentence": true
    },
    {
        "source_sentence": "即我身是。",
        "from": "T03n0190_056:0911b12_2",
        "context_with_next_sentence": true
    },
    {
        "source_sentence": "汝等比丘！",
        "from": "T03n0190_056:0911b12_3",
        "context_with_next_sentence": true
    },
    {
        "source_sentence": "若有心疑，彼時象母，此是誰者？",
        "from": "T03n0190_056:0911b13_4",
        "context_with_next_sentence": true
    },
    {
        "source_sentence": "莫作異見，此即摩訶波闍波提憍曇彌是。",
        "from": "T03n0190_056:0911b13_5",
        "context_with_next_sentence": true
    },
    {
        "source_sentence": "當於彼時，為我啼哭，悲涕流淚，受於苦惱，兩目失明，還因我故，而得清淨。",
        "from": "T03n0190_056:0911b14_6",
        "context_with_next_sentence": true
    },
    {
        "source_sentence": "今亦如是，摩訶波闍波提憍曇彌不見我故，悲號啼哭，憂愁苦惱，兩目失明，今還因我而得清淨。",
        "from": "T03n0190_056:0911b16_7",
        "context_with_next_sentence": true
    },
    {
        "source_sentence": "汝諸比丘！",
        "from": "T03n0190_056:0911b18_8",
        "context_with_next_sentence": true
    },
    {
        "source_sentence": "如來昔在因地之時，未得成佛，尚為眾生，作是利益，況於今日，已得成就阿耨多羅三藐三菩提也。",
        "from": "T03n0190_056:0911b18_9",
        "context_with_next_sentence": true
    },
    {
        "source_sentence": "是故諸比丘！",
        "from": "T03n0190_056:0911b21_10",
        "context_with_next_sentence": true
    },
    {
        "source_sentence": "若有智者，恒於佛所，作敬重心希有之心，於法僧邊，亦須生於敬重之心。",
        "from": "T03n0190_056:0911b21_11",
        "context_with_next_sentence": true
    },
    {
        "source_sentence": "汝等比丘！",
        "from": "T03n0190_056:0911b23_0",
        "context_with_next_sentence": true
    },
    {
        "source_sentence": "當如是學。」",
        "from": "T03n0190_056:0911b23_1",
        "context_with_next_sentence": true
    },
    {
        "source_sentence": "佛本行集經難陀出家因緣品第五十七上爾時，世尊教化難陀釋種之子，捨家出家，數數為說出家因緣，亦復讚歎出家因緣，而作是言：「汝來難陀！",
        "from": "T03n0190_056:0911b24_0",
        "context_with_next_sentence": true
    },
    {
        "source_sentence": "當就出家。」",
        "from": "T03n0190_056:0911b27_1",
        "context_with_next_sentence": true
    },
    {
        "source_sentence": "作是語已，釋子難陀白言：「世尊！",
        "from": "T03n0190_056:0911b27_2",
        "context_with_next_sentence": true
    },
    {
        "source_sentence": "我不出家。",
        "from": "T03n0190_056:0911b28_3",
        "context_with_next_sentence": true
    },
    {
        "source_sentence": "所以者何？",
        "from": "T03n0190_056:0911b28_4",
        "context_with_next_sentence": true
    },
    {
        "source_sentence": "我以四事，供養世尊及比丘僧，乃至盡其一形，供養衣服臥具飲食湯藥。」",
        "from": "T03n0190_056:0911b29_0",
        "context_with_next_sentence": true
    },
    {
        "source_sentence": "如是世尊第二第三，教化難陀，讚歎捨家出家功德，乃至數數說其出家因緣之事，及以讚歎勸其出家，而彼難陀，不肯出家，猶言求以衣服臥具飲食湯藥，盡形供養佛及眾僧因緣之事。",
        "from": "T03n0190_056:0911c01_1",
        "context_with_next_sentence": true
    },
    {
        "source_sentence": "爾時，世尊經於少時，飯食訖已，將一侍者，徐徐向彼釋種童子難陀之家。",
        "from": "T03n0190_056:0911c06_0",
        "context_with_next_sentence": true
    },
    {
        "source_sentence": "然彼釋種童子難陀，當於彼時，在重閣上，共孫陀利，昇樓觀看，遊遨而坐。",
        "from": "T03n0190_056:0911c07_1",
        "context_with_next_sentence": true
    },
    {
        "source_sentence": "爾時，難陀在樓閣上，遙見世尊，將至其所，速即驚起下於重閣，往至佛邊，頂禮佛足，却立一面。",
        "from": "T03n0190_056:0911c09_2",
        "context_with_next_sentence": true
    },
    {
        "source_sentence": "因白佛言：「善來世尊！",
        "from": "T03n0190_056:0911c11_3",
        "context_with_next_sentence": true
    },
    {
        "source_sentence": "何從遠至？",
        "from": "T03n0190_056:0911c12_4",
        "context_with_next_sentence": true
    },
    {
        "source_sentence": "唯願垂神，入我堂室，昇座而坐。」",
        "from": "T03n0190_056:0911c12_5",
        "context_with_next_sentence": true
    },
    {
        "source_sentence": "爾時，世尊入彼堂室，昇座坐已，慰喻難陀，慰喻已訖，默然而坐。",
        "from": "T03n0190_056:0911c14_0",
        "context_with_next_sentence": true
    },
    {
        "source_sentence": "爾時，難陀白佛言：「世尊！",
        "from": "T03n0190_056:0911c16_0",
        "context_with_next_sentence": true
    },
    {
        "source_sentence": "唯願今者於此受供，我遣備辦餚饍飲食。」",
        "from": "T03n0190_056:0911c16_1",
        "context_with_next_sentence": true
    },
    {
        "source_sentence": "佛告難陀：「我已食訖，不須備辦。」",
        "from": "T03n0190_056:0911c17_2",
        "context_with_next_sentence": true
    },
    {
        "source_sentence": "爾時，釋種童子難陀復白佛言：「今有蜜漿，非時飲不？」",
        "from": "T03n0190_056:0911c19_0",
        "context_with_next_sentence": true
    },
    {
        "source_sentence": "佛告難陀：「我隨汝意。」",
        "from": "T03n0190_056:0911c20_1",
        "context_with_next_sentence": true
    },
    {
        "source_sentence": "爾時難陀復白佛言：「唯然世尊！」",
        "from": "T03n0190_056:0911c20_2",
        "context_with_next_sentence": true
    },
    {
        "source_sentence": "於是難陀執持佛鉢，盛非時漿，奉與世尊。",
        "from": "T03n0190_056:0911c21_3",
        "context_with_next_sentence": true
    },
    {
        "source_sentence": "於時，世尊未為受取。",
        "from": "T03n0190_056:0911c22_4",
        "context_with_next_sentence": true
    },
    {
        "source_sentence": "爾時，釋種童子難陀，即持彼鉢，將與侍者，而彼侍者，復不受取。",
        "from": "T03n0190_056:0911c23_0",
        "context_with_next_sentence": true
    },
    {
        "source_sentence": "爾時，世尊從座而起，與諸侍從相逐而還，欲向本處，其釋童子，亦從重閣，持彼蜜漿，欲隨佛去。",
        "from": "T03n0190_056:0911c25_0",
        "context_with_next_sentence": true
    },
    {
        "source_sentence": "爾時，釋種女孫陀利，見釋難陀執其滿鉢非時蜜漿從世尊行，其孫陀利，梳頭未訖，便即高聲喚難陀言：「聖子難陀！",
        "from": "T03n0190_056:0911c28_0",
        "context_with_next_sentence": true
    },
    {
        "source_sentence": "欲何去也？」",
        "from": "T03n0190_056:0912a01_1",
        "context_with_next_sentence": true
    },
    {
        "source_sentence": "爾時，難陀指彼鉢言：「欲將此鉢奉送如來，至彼即還。」",
        "from": "T03n0190_056:0912a01_2",
        "context_with_next_sentence": true
    },
    {
        "source_sentence": "孫陀利言：「聖子速來！",
        "from": "T03n0190_056:0912a03_0",
        "context_with_next_sentence": true
    },
    {
        "source_sentence": "莫久住彼。」",
        "from": "T03n0190_056:0912a03_1",
        "context_with_next_sentence": true
    },
    {
        "source_sentence": "爾時，世尊出難陀家，為難陀故，步行東西，在於街巷，欲令城內一切人民，見彼難陀執非時漿隨逐於佛。",
        "from": "T03n0190_056:0912a04_0",
        "context_with_next_sentence": true
    },
    {
        "source_sentence": "是時人民，見此事已，各相謂言：「今者世尊，必令難陀捨家出家。」",
        "from": "T03n0190_056:0912a06_1",
        "context_with_next_sentence": true
    },
    {
        "source_sentence": "爾時，世尊至僧伽藍，喚一比丘，密以手指，作其相貌，令取難陀手中蜜鉢。",
        "from": "T03n0190_056:0912a08_0",
        "context_with_next_sentence": true
    },
    {
        "source_sentence": "時，彼比丘知解佛意，從難陀邊，即取其鉢。",
        "from": "T03n0190_056:0912a09_1",
        "context_with_next_sentence": true
    },
    {
        "source_sentence": "爾時，難陀頂禮佛足，白言：「世尊！",
        "from": "T03n0190_056:0912a11_0",
        "context_with_next_sentence": true
    },
    {
        "source_sentence": "我今辭佛，欲還向家。」",
        "from": "T03n0190_056:0912a11_1",
        "context_with_next_sentence": true
    },
    {
        "source_sentence": "佛告難陀：「汝莫還去！」",
        "from": "T03n0190_056:0912a12_2",
        "context_with_next_sentence": true
    },
    {
        "source_sentence": "爾時，難陀復白佛言：「世尊！",
        "from": "T03n0190_056:0912a12_3",
        "context_with_next_sentence": true
    },
    {
        "source_sentence": "我今思惟，不欲出家。",
        "from": "T03n0190_056:0912a13_4",
        "context_with_next_sentence": true
    },
    {
        "source_sentence": "所以者何？",
        "from": "T03n0190_056:0912a13_5",
        "context_with_next_sentence": true
    },
    {
        "source_sentence": "我欲四事，盡其一形，供養如來及眾僧故。」",
        "from": "T03n0190_056:0912a14_0",
        "context_with_next_sentence": true
    },
    {
        "source_sentence": "爾時，世尊復告難陀作如是言：「此閻浮提世界，縱廣七千由旬，北面廣闊，南面狹小，猶如車箱，滿中羅漢，稠若甘蔗竹葦麻稻。",
        "from": "T03n0190_056:0912a15_0",
        "context_with_next_sentence": true
    },
    {
        "source_sentence": "若有善男子善女人，供養彼等諸阿羅漢，盡其一形，四事不闕。",
        "from": "T03n0190_056:0912a17_1",
        "context_with_next_sentence": true
    },
    {
        "source_sentence": "彼等羅漢入涅槃後，復更供養，起舍利塔。",
        "from": "T03n0190_056:0912a19_2",
        "context_with_next_sentence": true
    },
    {
        "source_sentence": "於其塔上，各施幡蓋，及寶鈴幢，復以香華，及諸油燈，種種供養。",
        "from": "T03n0190_056:0912a20_3",
        "context_with_next_sentence": true
    },
    {
        "source_sentence": "於汝意云何？",
        "from": "T03n0190_056:0912a21_4",
        "context_with_next_sentence": true
    },
    {
        "source_sentence": "是善男子善女人等，功德多不？」",
        "from": "T03n0190_056:0912a21_5",
        "context_with_next_sentence": true
    },
    {
        "source_sentence": "難陀白言：「得福甚多。」",
        "from": "T03n0190_056:0912a22_6",
        "context_with_next_sentence": true
    },
    {
        "source_sentence": "爾時，世尊復告難陀：「若有羅漢，滿此閻浮，有人盡形，四事供養，乃至香華，然諸油燈。",
        "from": "T03n0190_056:0912a24_0",
        "context_with_next_sentence": true
    },
    {
        "source_sentence": "若復有人，供養一佛功德果報，倍勝於彼。",
        "from": "T03n0190_056:0912a25_1",
        "context_with_next_sentence": true
    },
    {
        "source_sentence": "「復次，難陀！",
        "from": "T03n0190_056:0912a27_0",
        "context_with_next_sentence": true
    },
    {
        "source_sentence": "若人能入佛法教中，乃至出家，一日一夜，行於清淨梵行之法，此之果報，倍多於彼。",
        "from": "T03n0190_056:0912a27_1",
        "context_with_next_sentence": true
    },
    {
        "source_sentence": "是故難陀！",
        "from": "T03n0190_056:0912a29_2",
        "context_with_next_sentence": true
    },
    {
        "source_sentence": "必定出家，莫復貪受五欲樂也。",
        "from": "T03n0190_056:0912a29_3",
        "context_with_next_sentence": true
    },
    {
        "source_sentence": "「復次，難陀！",
        "from": "T03n0190_056:0912b02_0",
        "context_with_next_sentence": true
    },
    {
        "source_sentence": "諸欲少味，多有苦患，諸欲無常，是可厭離，是大苦本，是大瘡疣，是大惡刺，是大厄縛，是大苦惱，是損減相，是破壞相，無常不住，無時暫停，是不牢固，危脆易壞，多有怖畏，苦空無我，汝今必當諦觀諸欲如是過患。",
        "from": "T03n0190_056:0912b02_1",
        "context_with_next_sentence": true
    },
    {
        "source_sentence": "難陀！",
        "from": "T03n0190_056:0912b07_2",
        "context_with_next_sentence": true
    },
    {
        "source_sentence": "汝今應善思惟五欲過患，莫貪著也。」",
        "from": "T03n0190_056:0912b07_3",
        "context_with_next_sentence": true
    },
    {
        "source_sentence": "爾時，世尊雖向難陀說此過患，然其難陀，心故不欲願樂出家，但敬佛故，低佪俛仰，白言：「世尊！",
        "from": "T03n0190_056:0912b09_0",
        "context_with_next_sentence": true
    },
    {
        "source_sentence": "我當出家。」",
        "from": "T03n0190_056:0912b11_1",
        "context_with_next_sentence": true
    },
    {
        "source_sentence": "爾時，世尊且因經行，以指作相，招一比丘，來語之言：「汝當喚一剃髮師來。」",
        "from": "T03n0190_056:0912b12_0",
        "context_with_next_sentence": true
    },
    {
        "source_sentence": "時彼比丘，即喚眾中一剃髮師，在難陀前，手執剃刀，欲為難陀剃其鬚髮。",
        "from": "T03n0190_056:0912b13_1",
        "context_with_next_sentence": true
    },
    {
        "source_sentence": "爾時，難陀，捉拳向彼剃除髮師，作如是言：「汝今何力敢剃我頭？」",
        "from": "T03n0190_056:0912b15_2",
        "context_with_next_sentence": true
    },
    {
        "source_sentence": "爾時，世尊正念正意，告難陀言：「來汝比丘！",
        "from": "T03n0190_056:0912b17_0",
        "context_with_next_sentence": true
    },
    {
        "source_sentence": "入我法中，行於梵行，盡諸苦故。」",
        "from": "T03n0190_056:0912b17_1",
        "context_with_next_sentence": true
    },
    {
        "source_sentence": "爾時，如來作是語已，難陀鬚髮，即自墮落，猶如比丘。",
        "from": "T03n0190_056:0912b18_2",
        "context_with_next_sentence": true
    },
    {
        "source_sentence": "剃其鬚髮，始經七日，自然體著袈裟色衣，手執鉢盂如法之器，而彼長老，即成出家，受具足戒。",
        "from": "T03n0190_056:0912b19_3",
        "context_with_next_sentence": true
    },
    {
        "source_sentence": "於時難陀，可喜端正，諸人樂觀，有三十相，具足不闕，身體金色，高下四指，不及如來，所作袈裟，與佛衣服，等無有異。",
        "from": "T03n0190_056:0912b21_4",
        "context_with_next_sentence": true
    },
    {
        "source_sentence": "作已受持，或諸比丘，遙見來者，皆謂難陀即是世尊，欲起迎逆，及至知非，始還本座。",
        "from": "T03n0190_056:0912b24_5",
        "context_with_next_sentence": true
    },
    {
        "source_sentence": "以此因緣，而諸比丘，嫌恨籌量，而作是言：「長老難陀，云何與佛衣服一等，而用受持？」",
        "from": "T03n0190_056:0912b26_6",
        "context_with_next_sentence": true
    },
    {
        "source_sentence": "時，諸比丘即往白佛。",
        "from": "T03n0190_056:0912b28_7",
        "context_with_next_sentence": true
    },
    {
        "source_sentence": "爾時，世尊以此因緣，尋時聚集諸比丘眾，問難陀言：「汝作衣服僧伽梨等，與佛同量，而受持不？」",
        "from": "T03n0190_056:0912b29_0",
        "context_with_next_sentence": true
    },
    {
        "source_sentence": "爾時，難陀白言：「世尊！",
        "from": "T03n0190_056:0912c03_0",
        "context_with_next_sentence": true
    },
    {
        "source_sentence": "此事實然。」",
        "from": "T03n0190_056:0912c03_1",
        "context_with_next_sentence": true
    },
    {
        "source_sentence": "佛言難陀：「此不如法。",
        "from": "T03n0190_056:0912c03_2",
        "context_with_next_sentence": true
    },
    {
        "source_sentence": "汝今云何與佛世尊，同量受持僧伽梨也？」",
        "from": "T03n0190_056:0912c04_3",
        "context_with_next_sentence": true
    },
    {
        "source_sentence": "爾時，世尊訶責難陀，教如是已，告諸比丘：「從今日後，悉皆不得依世尊量作諸衣服而受持也；若有違者，如法治罪。」",
        "from": "T03n0190_056:0912c06_0",
        "context_with_next_sentence": true
    },
    {
        "source_sentence": "爾時，難陀作如是念：「世尊已斷，不復更聽依世尊量受持衣服，今所作衣，必須治打出其光澤而受持也。」",
        "from": "T03n0190_056:0912c09_0",
        "context_with_next_sentence": true
    },
    {
        "source_sentence": "爾時，難陀尋即作彼打治之衣光澤而服，執持鉢器，眼塗媚藥，莊嚴其身，脚著革屣，左手執傘，右手持鉢，詣向佛所白言：「世尊！",
        "from": "T03n0190_056:0912c12_0",
        "context_with_next_sentence": true
    },
    {
        "source_sentence": "我欲往入聚落乞食。」",
        "from": "T03n0190_056:0912c14_1",
        "context_with_next_sentence": true
    },
    {
        "source_sentence": "爾時，佛告長老難陀作如是言：「汝今豈非善男子也？",
        "from": "T03n0190_056:0912c15_2",
        "context_with_next_sentence": true
    },
    {
        "source_sentence": "信心捨家而出家乎？」",
        "from": "T03n0190_056:0912c16_3",
        "context_with_next_sentence": true
    },
    {
        "source_sentence": "難陀答言：「如是世尊！",
        "from": "T03n0190_056:0912c16_4",
        "context_with_next_sentence": true
    },
    {
        "source_sentence": "事實然也。」",
        "from": "T03n0190_056:0912c17_5",
        "context_with_next_sentence": true
    },
    {
        "source_sentence": "爾時，世尊復告難陀作如是言：「汝既信心之善男子，捨家出家，所持衣服，何故打治令出光澤？",
        "from": "T03n0190_056:0912c18_0",
        "context_with_next_sentence": true
    },
    {
        "source_sentence": "復以何緣，莊嚴身體，眼塗媚藥，脚著革屣，一手執傘，一手持鉢，欲乞食也？",
        "from": "T03n0190_056:0912c20_1",
        "context_with_next_sentence": true
    },
    {
        "source_sentence": "「復次，難陀！",
        "from": "T03n0190_056:0912c22_0",
        "context_with_next_sentence": true
    },
    {
        "source_sentence": "汝若在於阿蘭若處，乞食活命，著糞掃衣，此乃為善。」",
        "from": "T03n0190_056:0912c22_1",
        "context_with_next_sentence": true
    },
    {
        "source_sentence": "爾時，世尊以此因緣，而說偈言：「何時當得見難陀，　　住於空閑常乞食，　少欲知足捨遺餘，　　又樂遠離諸欲想。」",
        "from": "T03n0190_056:0912c24_0",
        "context_with_next_sentence": true
    },
    {
        "source_sentence": "爾時，世尊以此因緣，以此事相，集諸比丘而告之言：「諸比丘輩！",
        "from": "T03n0190_056:0912c27_0",
        "context_with_next_sentence": true
    },
    {
        "source_sentence": "從今日後，不得復著打出光衣；若有受持出光衣者，如法治罪。",
        "from": "T03n0190_056:0912c28_1",
        "context_with_next_sentence": true
    },
    {
        "source_sentence": "「亦復不得眼塗媚藥，及妙革屣，亦復不得執輕妙鉢。",
        "from": "T03n0190_056:0913a01_0",
        "context_with_next_sentence": true
    },
    {
        "source_sentence": "「亦復不得執傘入城聚落乞食；若如是者，悉如法治。」",
        "from": "T03n0190_056:0913a03_0",
        "context_with_next_sentence": true
    },
    {
        "source_sentence": "爾時，難陀雖被世尊斷此打治光澤之衣，并及不得眼塗媚藥，斷好革屣，并持輕鉢，及以傘蓋，猶尚憶念王之勢樂，不肯依斷。",
        "from": "T03n0190_056:0913a05_0",
        "context_with_next_sentence": true
    },
    {
        "source_sentence": "還憶彼女釋孫陀利，念其色欲，不行梵行，欲捨其戒，還本家宅。",
        "from": "T03n0190_056:0913a07_1",
        "context_with_next_sentence": true
    },
    {
        "source_sentence": "以是因緣恒畫彼女孫陀利像，後於一時至阿蘭若空閑之處，或取塼瓦，或取木板，畫此釋女孫陀利像，如是觀看，便過一日。",
        "from": "T03n0190_056:0913a09_2",
        "context_with_next_sentence": true
    },
    {
        "source_sentence": "而諸比丘，其有見者，心生嫌恨，而相謂言：「長老難陀！",
        "from": "T03n0190_056:0913a12_3",
        "context_with_next_sentence": true
    },
    {
        "source_sentence": "云何在於阿蘭若處，或取塼瓦，或取木板，畫婦女形，竟日觀看？」",
        "from": "T03n0190_056:0913a13_4",
        "context_with_next_sentence": true
    },
    {
        "source_sentence": "時，諸比丘即將此事，往至白佛。",
        "from": "T03n0190_056:0913a15_0",
        "context_with_next_sentence": true
    },
    {
        "source_sentence": "爾時，世尊以此因緣，集諸比丘，在於眾內，問難陀言：「汝實在於阿蘭若處，或取塼瓦，或取木板，畫婦女形，竟日看不？」",
        "from": "T03n0190_056:0913a15_1",
        "context_with_next_sentence": true
    },
    {
        "source_sentence": "難陀白佛：「實爾。",
        "from": "T03n0190_056:0913a18_2",
        "context_with_next_sentence": true
    },
    {
        "source_sentence": "世尊！」",
        "from": "T03n0190_056:0913a18_3",
        "context_with_next_sentence": true
    },
    {
        "source_sentence": "爾時，佛告長老難陀作如是言：「汝為此事，是不善也。",
        "from": "T03n0190_056:0913a19_0",
        "context_with_next_sentence": true
    },
    {
        "source_sentence": "出家比丘，豈得畫其婦女形像而觀看乎？」",
        "from": "T03n0190_056:0913a20_1",
        "context_with_next_sentence": true
    },
    {
        "source_sentence": "爾時，世尊告諸比丘，作如是言：「汝諸比丘！",
        "from": "T03n0190_056:0913a22_0",
        "context_with_next_sentence": true
    },
    {
        "source_sentence": "從今不得畫婦女形，若實若虛，以著欲心，畫已觀看，若有如是故畫看者，得違戒罪。」",
        "from": "T03n0190_056:0913a22_1",
        "context_with_next_sentence": true
    },
    {
        "source_sentence": "又於一時，長老難陀次第當直守護寺舍，彼時難陀，作如是念：「如來不久，當入聚落乞食之時，我於今日，當得還家。」",
        "from": "T03n0190_056:0913a25_0",
        "context_with_next_sentence": true
    },
    {
        "source_sentence": "爾時，世尊知彼難陀作是思惟，知已告言長老難陀：「汝若欲行，閉諸房門，然後還去。」",
        "from": "T03n0190_056:0913a28_0",
        "context_with_next_sentence": true
    },
    {
        "source_sentence": "爾時，世尊作是語已，便即往入聚落乞食。",
        "from": "T03n0190_056:0913b01_0",
        "context_with_next_sentence": true
    },
    {
        "source_sentence": "長老難陀，作如是念：「世尊已入聚落乞食，我今當得還其家內。」",
        "from": "T03n0190_056:0913b01_1",
        "context_with_next_sentence": true
    },
    {
        "source_sentence": "爾時，難陀遂見世尊房門不閉，作如是念：「我閉此門，然後還去。」",
        "from": "T03n0190_056:0913b04_0",
        "context_with_next_sentence": true
    },
    {
        "source_sentence": "即閉彼門，見舍利弗房門復開，即復往閉舍利弗門。",
        "from": "T03n0190_056:0913b06_0",
        "context_with_next_sentence": true
    },
    {
        "source_sentence": "既閉彼門，其目揵連房門復開，尋即閉彼目連房門。",
        "from": "T03n0190_056:0913b08_0",
        "context_with_next_sentence": true
    },
    {
        "source_sentence": "既閉彼門，見大迦葉房門復開，尋即往閉大迦葉門。",
        "from": "T03n0190_056:0913b10_0",
        "context_with_next_sentence": true
    },
    {
        "source_sentence": "既閉彼門，復見摩訶迦旃延房，其門復開，尋復往閉迦旃延門。",
        "from": "T03n0190_056:0913b12_0",
        "context_with_next_sentence": true
    },
    {
        "source_sentence": "既閉彼門，又見優樓頻螺迦葉房門復開，尋即往閉優樓頻蠡迦葉房門。",
        "from": "T03n0190_056:0913b14_0",
        "context_with_next_sentence": true
    },
    {
        "source_sentence": "既閉彼已，那提迦葉房門復開，尋復往閉那提房門。",
        "from": "T03n0190_056:0913b15_1",
        "context_with_next_sentence": true
    },
    {
        "source_sentence": "既閉彼已，伽耶迦葉房門復開。",
        "from": "T03n0190_056:0913b17_0",
        "context_with_next_sentence": true
    },
    {
        "source_sentence": "爾時，難陀尋復閉彼伽耶房門。",
        "from": "T03n0190_056:0913b17_1",
        "context_with_next_sentence": true
    },
    {
        "source_sentence": "既閉彼已，優波斯那房門復開。",
        "from": "T03n0190_056:0913b19_0",
        "context_with_next_sentence": true
    },
    {
        "source_sentence": "閉彼門已，見俱郗羅房門復開。",
        "from": "T03n0190_056:0913b19_1",
        "context_with_next_sentence": true
    },
    {
        "source_sentence": "既閉彼已，復見摩訶專陀門開。",
        "from": "T03n0190_056:0913b21_0",
        "context_with_next_sentence": true
    },
    {
        "source_sentence": "閉彼門已，見利婆多房門復開。",
        "from": "T03n0190_056:0913b21_1",
        "context_with_next_sentence": true
    },
    {
        "source_sentence": "閉彼門已，見優波離波多房門復開。",
        "from": "T03n0190_056:0913b22_2",
        "context_with_next_sentence": true
    },
    {
        "source_sentence": "如是次第，閉一門已，第二門開，閉第三已，第四門開，彼見其門一開一閉，遂作是念：「彼諸比丘，當能捉我作何事過，若開若閉？",
        "from": "T03n0190_056:0913b24_0",
        "context_with_next_sentence": true
    },
    {
        "source_sentence": "我當還去，將恐世尊不久來至。」",
        "from": "T03n0190_056:0913b26_1",
        "context_with_next_sentence": true
    },
    {
        "source_sentence": "作是念已，從尼俱陀樹林之內，將欲出時，世尊尋以天眼，觀彼難陀，已見難陀將欲出其尼俱陀處。",
        "from": "T03n0190_056:0913b27_2",
        "context_with_next_sentence": true
    },
    {
        "source_sentence": "如來見已，從迦毘羅婆蘇都城，隱沒其身，便即至其尼俱陀林，出現於彼。",
        "from": "T03n0190_056:0913b29_3",
        "context_with_next_sentence": true
    },
    {
        "source_sentence": "爾時，難陀見佛於彼林中出已，尋即依一尼俱陀樹，隱身而坐。",
        "from": "T03n0190_056:0913c02_4",
        "context_with_next_sentence": true
    },
    {
        "source_sentence": "爾時，世尊以神通力，舉彼大樹置於虛空，見彼難陀藏身而坐，作如是言：「汝今難陀！",
        "from": "T03n0190_056:0913c04_0",
        "context_with_next_sentence": true
    },
    {
        "source_sentence": "欲何處去？」",
        "from": "T03n0190_056:0913c05_1",
        "context_with_next_sentence": true
    },
    {
        "source_sentence": "時彼難陀報言：「世尊！",
        "from": "T03n0190_056:0913c06_2",
        "context_with_next_sentence": true
    },
    {
        "source_sentence": "我於今者，還復憶彼王位快樂自在之事，兼復憶彼釋孫陀利，是故不樂行於梵行，意欲捨戒還於本家。」",
        "from": "T03n0190_056:0913c06_3",
        "context_with_next_sentence": true
    },
    {
        "source_sentence": "佛因此事，而說偈言：「欲離叢林已得離，　　從林得出還入林，　汝富伽羅觀此事，　　從縛得脫還被縛。」",
        "from": "T03n0190_056:0913c08_4",
        "context_with_next_sentence": true
    },
    {
        "source_sentence": "爾時，世尊為彼難陀說法句已，更復勸言：「長老難陀！",
        "from": "T03n0190_056:0913c12_0",
        "context_with_next_sentence": true
    },
    {
        "source_sentence": "汝當精心，於我自在法教之中，為盡諸苦，勤行梵行。」",
        "from": "T03n0190_056:0913c13_1",
        "context_with_next_sentence": true
    },
    {
        "source_sentence": "世尊以法教化難陀，難陀猶故不忘昔日五欲樂事，及在王位適意之樂，猶復憶念釋孫陀利，不樂正法行於梵行，心欲捨戒還其家宅。",
        "from": "T03n0190_056:0913c14_2",
        "context_with_next_sentence": true
    },
    {
        "source_sentence": "爾時，復有一大長者，欲請世尊供設飲食，於時難陀，次當守寺。",
        "from": "T03n0190_056:0913c18_0",
        "context_with_next_sentence": true
    },
    {
        "source_sentence": "爾時，難陀復作是念：「世尊今者當入聚落受彼長者請食之時，我當還家。」",
        "from": "T03n0190_056:0913c19_1",
        "context_with_next_sentence": true
    },
    {
        "source_sentence": "爾時，世尊預知難陀作此憶念，知已便即告難陀言：「汝今難陀！",
        "from": "T03n0190_056:0913c21_0",
        "context_with_next_sentence": true
    },
    {
        "source_sentence": "須必知時，灑掃寺地，所有澡盥，悉令水滿。」",
        "from": "T03n0190_056:0913c22_1",
        "context_with_next_sentence": true
    },
    {
        "source_sentence": "作是語已，即往聚落，赴其所請。",
        "from": "T03n0190_056:0913c23_2",
        "context_with_next_sentence": true
    },
    {
        "source_sentence": "長老難陀，於彼之時即作是念：「今者世尊，已赴他請，往於聚落，我今可得自往向家。」",
        "from": "T03n0190_056:0913c24_3",
        "context_with_next_sentence": true
    },
    {
        "source_sentence": "作是念已，顧見如來所住之房，多有糞土。",
        "from": "T03n0190_056:0913c26_0",
        "context_with_next_sentence": true
    },
    {
        "source_sentence": "見已作念：「我今先往掃彼糞穢，然後向家。」",
        "from": "T03n0190_056:0913c26_1",
        "context_with_next_sentence": true
    },
    {
        "source_sentence": "作是念已，執持掃帚，往掃彼房。",
        "from": "T03n0190_056:0913c27_2",
        "context_with_next_sentence": true
    },
    {
        "source_sentence": "其掃一邊，風來還吹，土草滿地，更須報掃。",
        "from": "T03n0190_056:0913c28_3",
        "context_with_next_sentence": true
    },
    {
        "source_sentence": "彼時難陀，復作是念：「掃地且止，我先當令所有眾僧水澡盥器，先著水滿，然後向家。」",
        "from": "T03n0190_056:0913c29_4",
        "context_with_next_sentence": true
    },
    {
        "source_sentence": "作是念已，取彼澡盥，將至水所，悉滿盛水，其所滿器，滿已還覆。",
        "from": "T03n0190_056:0914a02_5",
        "context_with_next_sentence": true
    },
    {
        "source_sentence": "彼時難陀，作如是念：「我今何假掃地盛水，如來今者不久還來，我今亦可速至己家。」",
        "from": "T03n0190_056:0914a03_6",
        "context_with_next_sentence": true
    },
    {
        "source_sentence": "作是念已，即還從彼尼俱陀林，欲向家去。",
        "from": "T03n0190_056:0914a05_7",
        "context_with_next_sentence": true
    },
    {
        "source_sentence": "爾時，世尊在彼所請長者之家，以過人眼清淨天眼，觀彼難陀，已從彼處尼俱陀林欲出向家。",
        "from": "T03n0190_056:0914a07_0",
        "context_with_next_sentence": true
    },
    {
        "source_sentence": "既見是已，即別化身，從長者家，隱沒不現，尋一念頃，至尼俱陀樹林之內，在彼長老難陀前出。",
        "from": "T03n0190_056:0914a09_1",
        "context_with_next_sentence": true
    },
    {
        "source_sentence": "爾時，難陀遙見世尊來欲至已，即上一大高峻嶮堓，從彼岸下，至隈障處，存身而坐。",
        "from": "T03n0190_056:0914a12_0",
        "context_with_next_sentence": true
    },
    {
        "source_sentence": "爾時，世尊以神通力，令彼峻堓地平如掌。",
        "from": "T03n0190_056:0914a14_0",
        "context_with_next_sentence": true
    },
    {
        "source_sentence": "爾時，世尊見彼坐時，告言難陀：「汝今在此欲作何事？」",
        "from": "T03n0190_056:0914a14_1",
        "context_with_next_sentence": true
    },
    {
        "source_sentence": "於時難陀而白佛言：「婆伽婆！",
        "from": "T03n0190_056:0914a16_2",
        "context_with_next_sentence": true
    },
    {
        "source_sentence": "我已言許共孫陀利還家為期，今作是念：『勿使令我成其妄語。』",
        "from": "T03n0190_056:0914a16_3",
        "context_with_next_sentence": true
    },
    {
        "source_sentence": "是故我今欲往彼處。」",
        "from": "T03n0190_056:0914a18_4",
        "context_with_next_sentence": true
    },
    {
        "source_sentence": "爾時，佛告長老難陀：「汝今何須見孫陀利？",
        "from": "T03n0190_056:0914a19_0",
        "context_with_next_sentence": true
    },
    {
        "source_sentence": "其身如是皮裹筋骨，內有髓腦膿血屎尿皆悉充滿，最可厭惡，猶如廁溷。",
        "from": "T03n0190_056:0914a19_1",
        "context_with_next_sentence": true
    },
    {
        "source_sentence": "如是難陀，我今略說，一一眾生，共婦和同，所出不淨，多於巨海，亦不知足。」",
        "from": "T03n0190_056:0914a21_2",
        "context_with_next_sentence": true
    },
    {
        "source_sentence": "爾時，世尊以此因緣，而說彼偈：「欲離稠林已得離，　　從林得脫還入林，　汝富伽羅觀此等，　　從縛得脫還得縛。」",
        "from": "T03n0190_056:0914a24_0",
        "context_with_next_sentence": true
    },
    {
        "source_sentence": "爾時，世尊教化難陀，說法教言：「今汝難陀！",
        "from": "T03n0190_056:0914a27_0",
        "context_with_next_sentence": true
    },
    {
        "source_sentence": "於我自在說法教中。",
        "from": "T03n0190_056:0914a27_1",
        "context_with_next_sentence": true
    },
    {
        "source_sentence": "嬉樂行於清淨梵行，為欲滅諸一切苦故。」",
        "from": "T03n0190_056:0914a28_2",
        "context_with_next_sentence": true
    },
    {
        "source_sentence": "爾時，難陀雖被世尊作如是等方便教化，猶故不樂行於梵行，乃共六群諸比丘等，以為朋黨，數至彼邊，語言論說，從晨到夜，唯論邪命諸惡等事。",
        "from": "T03n0190_056:0914b01_0",
        "context_with_next_sentence": true
    },
    {
        "source_sentence": "爾時，世尊觀知其行，作如是念：「此之難陀，今已學彼六群比丘，恐畏損其功德業行，我應斷其共彼人等以為朋黨。」",
        "from": "T03n0190_056:0914b04_1",
        "context_with_next_sentence": true
    },
    {
        "source_sentence": "作是念已，即便告彼長老難陀作如是言：「難陀汝來！",
        "from": "T03n0190_056:0914b06_2",
        "context_with_next_sentence": true
    },
    {
        "source_sentence": "我欲共汝入迦毘羅婆蘇都城。」",
        "from": "T03n0190_056:0914b08_3",
        "context_with_next_sentence": true
    },
    {
        "source_sentence": "難陀白言：「唯如尊教！」",
        "from": "T03n0190_056:0914b08_4",
        "context_with_next_sentence": true
    },
    {
        "source_sentence": "爾時，世尊與彼難陀入迦毘羅婆蘇都城，入已漸至一賣魚店。",
        "from": "T03n0190_056:0914b09_5",
        "context_with_next_sentence": true
    },
    {
        "source_sentence": "爾時，世尊見彼店內，茅草鋪上，有一百頭臭爛死魚，置彼草鋪。",
        "from": "T03n0190_056:0914b11_0",
        "context_with_next_sentence": true
    },
    {
        "source_sentence": "見已告彼長老難陀，作如是言：「難陀汝來！",
        "from": "T03n0190_056:0914b12_1",
        "context_with_next_sentence": true
    },
    {
        "source_sentence": "取此魚鋪一把茅草。」",
        "from": "T03n0190_056:0914b13_2",
        "context_with_next_sentence": true
    },
    {
        "source_sentence": "其彼難陀而白佛言：「如世尊教。」",
        "from": "T03n0190_056:0914b13_3",
        "context_with_next_sentence": true
    },
    {
        "source_sentence": "作是語已，即於彼店，在魚鋪下，抽取一秉臭惡茅草。",
        "from": "T03n0190_056:0914b14_4",
        "context_with_next_sentence": true
    },
    {
        "source_sentence": "既執取已，佛復告言長老難陀：「少時捉住，還放於地。」",
        "from": "T03n0190_056:0914b15_5",
        "context_with_next_sentence": true
    },
    {
        "source_sentence": "難陀白言：「如世尊教。」",
        "from": "T03n0190_056:0914b17_0",
        "context_with_next_sentence": true
    },
    {
        "source_sentence": "即把草住。",
        "from": "T03n0190_056:0914b17_1",
        "context_with_next_sentence": true
    },
    {
        "source_sentence": "爾時難陀，捉持彼草經一時頃，便放於地。",
        "from": "T03n0190_056:0914b17_2",
        "context_with_next_sentence": true
    },
    {
        "source_sentence": "爾時，佛復告難陀言：「汝自嗅手。」",
        "from": "T03n0190_056:0914b18_3",
        "context_with_next_sentence": true
    },
    {
        "source_sentence": "爾時難陀即嗅其手。",
        "from": "T03n0190_056:0914b19_4",
        "context_with_next_sentence": true
    },
    {
        "source_sentence": "爾時，佛復告難陀言：「汝手何氣？」",
        "from": "T03n0190_056:0914b20_0",
        "context_with_next_sentence": true
    },
    {
        "source_sentence": "長老難陀報言：「世尊！",
        "from": "T03n0190_056:0914b20_1",
        "context_with_next_sentence": true
    },
    {
        "source_sentence": "唯有不淨腥臭氣也。」",
        "from": "T03n0190_056:0914b21_2",
        "context_with_next_sentence": true
    },
    {
        "source_sentence": "佛本行集經卷第五十六",
        "from": "T03n0190_056:0914b22_0",
        "context_with_next_sentence": false
    }
]