[
    {
        "source_sentence": "佛說譬喻經",
        "from": "T04n0217_001:0801b03_0",
        "context_with_next_sentence": true
    },
    {
        "source_sentence": "大唐三藏法師義淨譯",
        "from": "T04n0217_001:0801b05_0",
        "context_with_next_sentence": true
    },
    {
        "source_sentence": "如是我聞：一時薄伽梵，在室羅伐城逝多林給孤獨園。",
        "from": "T04n0217_001:0801b06_0",
        "context_with_next_sentence": true
    },
    {
        "source_sentence": "爾時世尊於大眾中，告勝光王曰：「大王！",
        "from": "T04n0217_001:0801b07_1",
        "context_with_next_sentence": true
    },
    {
        "source_sentence": "我今為王略說譬喻，諸有生死味著過患，王今諦聽！",
        "from": "T04n0217_001:0801b08_2",
        "context_with_next_sentence": true
    },
    {
        "source_sentence": "善思念之。",
        "from": "T04n0217_001:0801b09_3",
        "context_with_next_sentence": true
    },
    {
        "source_sentence": "乃往過去，於無量劫，時有一人，遊於曠野，為惡象所逐，怖走無依，見一空井，傍有樹根，即尋根下，潛身井中。",
        "from": "T04n0217_001:0801b09_4",
        "context_with_next_sentence": true
    },
    {
        "source_sentence": "有黑白二鼠，互齧樹根；於井四邊有四毒蛇，欲螫其人；下有毒龍。",
        "from": "T04n0217_001:0801b12_5",
        "context_with_next_sentence": true
    },
    {
        "source_sentence": "心畏龍蛇恐樹根斷。",
        "from": "T04n0217_001:0801b13_6",
        "context_with_next_sentence": true
    },
    {
        "source_sentence": "樹根蜂蜜，五滴墮口，樹搖蜂散，下螫斯人，野火復來，燒然此樹。」",
        "from": "T04n0217_001:0801b14_7",
        "context_with_next_sentence": true
    },
    {
        "source_sentence": "王曰：「是人云何，受無量苦，貪彼少味？」",
        "from": "T04n0217_001:0801b15_8",
        "context_with_next_sentence": true
    },
    {
        "source_sentence": "爾時世尊告言：「大王！",
        "from": "T04n0217_001:0801b16_9",
        "context_with_next_sentence": true
    },
    {
        "source_sentence": "曠野者喻於無明長夜曠遠，言彼人者喻於異生，象喻無常，井喻生死，險岸樹根喻命，黑白二鼠以喻晝夜，齧樹根者喻念念滅，其四毒蛇喻於四大，蜜喻五欲，蜂喻邪思，火喻老病，毒龍喻死。",
        "from": "T04n0217_001:0801b17_10",
        "context_with_next_sentence": true
    },
    {
        "source_sentence": "是故大王！",
        "from": "T04n0217_001:0801b21_11",
        "context_with_next_sentence": true
    },
    {
        "source_sentence": "當知生老病死，甚可怖畏，常應思念，勿被五欲之所吞迫。」",
        "from": "T04n0217_001:0801b21_12",
        "context_with_next_sentence": true
    },
    {
        "source_sentence": "爾時世尊重說頌曰：「曠野無明路，　　人走喻凡夫，　大象比無常，　　井喻生死岸；　樹根喻於命，　　二鼠晝夜同，　齧根念念衰，　　四蛇同四大；　蜜滴喻五欲，　　蜂螫比邪思，　火同於老病，　　毒龍方死苦。",
        "from": "T04n0217_001:0801b23_13",
        "context_with_next_sentence": true
    },
    {
        "source_sentence": "　智者觀斯事，　　象可厭生津，　五欲心無著，　　方名解脫人。",
        "from": "T04n0217_001:0801c01_0",
        "context_with_next_sentence": true
    },
    {
        "source_sentence": "　鎮處無明海，　　常為死王驅，　寧知戀聲色，　　不樂離凡夫。」",
        "from": "T04n0217_001:0801c03_0",
        "context_with_next_sentence": true
    },
    {
        "source_sentence": "爾時勝光大王聞佛為說生死過患，得未曾有，深生厭離，合掌恭敬，一心瞻仰，白佛言：「世尊！",
        "from": "T04n0217_001:0801c05_0",
        "context_with_next_sentence": true
    },
    {
        "source_sentence": "如來大慈，為說如是微妙法義，我今頂戴。」",
        "from": "T04n0217_001:0801c07_1",
        "context_with_next_sentence": true
    },
    {
        "source_sentence": "佛言：「善哉善哉！",
        "from": "T04n0217_001:0801c08_2",
        "context_with_next_sentence": true
    },
    {
        "source_sentence": "大王！",
        "from": "T04n0217_001:0801c08_3",
        "context_with_next_sentence": true
    },
    {
        "source_sentence": "當如說行，勿為放逸。」",
        "from": "T04n0217_001:0801c08_4",
        "context_with_next_sentence": true
    },
    {
        "source_sentence": "時勝光王及諸大眾，皆悉歡喜，信受奉行。",
        "from": "T04n0217_001:0801c09_5",
        "context_with_next_sentence": true
    },
    {
        "source_sentence": "佛說譬喻經",
        "from": "T04n0217_001:0801c11_0",
        "context_with_next_sentence": false
    }
]