[
    {
        "source_sentence": "雜寶藏經卷第六",
        "from": "T04n0203_006:0476a08_0",
        "context_with_next_sentence": true
    },
    {
        "source_sentence": "元魏西域三藏吉迦夜共曇曜譯",
        "from": "T04n0203_006:0476a10_0",
        "context_with_next_sentence": true
    },
    {
        "source_sentence": "帝釋問事緣",
        "from": "T04n0203_006:0476a11_0",
        "context_with_next_sentence": true
    },
    {
        "source_sentence": "度阿若憍陳如等說往日緣",
        "from": "T04n0203_006:0476a12_0",
        "context_with_next_sentence": true
    },
    {
        "source_sentence": "差摩釋子患目歸依三寶得眼淨緣",
        "from": "T04n0203_006:0476a13_0",
        "context_with_next_sentence": true
    },
    {
        "source_sentence": "七種施因緣",
        "from": "T04n0203_006:0476a14_0",
        "context_with_next_sentence": true
    },
    {
        "source_sentence": "迦步王國天旱浴佛得雨緣",
        "from": "T04n0203_006:0476a15_0",
        "context_with_next_sentence": true
    },
    {
        "source_sentence": "長者請舍利弗摩訶羅緣",
        "from": "T04n0203_006:0476a16_0",
        "context_with_next_sentence": true
    },
    {
        "source_sentence": "（七三）帝釋問事緣",
        "from": "T04n0203_006:0476a17_0",
        "context_with_next_sentence": true
    },
    {
        "source_sentence": "如是我聞：一時佛在摩竭提國，王舍城南，有婆羅門聚落，名庵婆羅林，此聚落北，毘提醯山石窟之中。",
        "from": "T04n0203_006:0476a18_0",
        "context_with_next_sentence": true
    },
    {
        "source_sentence": "爾時帝釋聞佛在彼，即告槃闍識企犍闥婆王子言：「摩竭提國，婆羅門聚落，名庵婆羅林，此聚落北，有毘提醯山，世尊在中，今與汝等可共詣彼。」",
        "from": "T04n0203_006:0476a20_1",
        "context_with_next_sentence": true
    },
    {
        "source_sentence": "槃闍識企犍闥婆王子，答言：「唯然，此事最善。」",
        "from": "T04n0203_006:0476a23_2",
        "context_with_next_sentence": true
    },
    {
        "source_sentence": "歡喜樂聞，即挾琉璃琴，從於帝釋，往於佛所。",
        "from": "T04n0203_006:0476a24_3",
        "context_with_next_sentence": true
    },
    {
        "source_sentence": "爾時諸天，聞帝釋共犍闥婆王子等，欲往佛所，各自莊嚴，隨從帝釋，於天上沒，即至毘提醯山。",
        "from": "T04n0203_006:0476a26_0",
        "context_with_next_sentence": true
    },
    {
        "source_sentence": "爾時山中，光明照曜，近彼仙人，皆謂火光。",
        "from": "T04n0203_006:0476a28_1",
        "context_with_next_sentence": true
    },
    {
        "source_sentence": "帝釋即告犍闥婆王子言：「此處清淨，遠離諸惡，阿練若處，安隱坐禪，當今佛邊，多饒尊勝諸天側塞，滿其左右。",
        "from": "T04n0203_006:0476a29_2",
        "context_with_next_sentence": true
    },
    {
        "source_sentence": "我等今者，云何而得奉見世尊？」",
        "from": "T04n0203_006:0476b02_3",
        "context_with_next_sentence": true
    },
    {
        "source_sentence": "帝釋即告犍闥婆王子：「汝可為我往向佛所通我等意，欲得覲問。」",
        "from": "T04n0203_006:0476b03_4",
        "context_with_next_sentence": true
    },
    {
        "source_sentence": "犍闥婆王子，受教即往，不遠不近，瞻仰尊顏，援琴而彈，使佛得聞，作偈頌曰：「欲心生戀著，　　如象沒淤泥，　亦如象醉狂，　　非鉤之所制。",
        "from": "T04n0203_006:0476b05_5",
        "context_with_next_sentence": true
    },
    {
        "source_sentence": "　譬如阿羅漢，　　戀慕於妙法，　亦如我貪色，　　恭敬禮其父，　由生貴勝處，　　情倍生愛樂。",
        "from": "T04n0203_006:0476b10_0",
        "context_with_next_sentence": true
    },
    {
        "source_sentence": "「極能生長我之愛，　　如似熱汗遇涼風，　亦如極渴得冷飲，　　汝之容體甚可嬉，　猶如羅漢愛樂法，　　亦如病者得好藥，　如彼飢者得美食，　　疾以清涼滅我熱，　今我貪尚欲馳奔，　　如捉我心不得去。」",
        "from": "T04n0203_006:0476b13_0",
        "context_with_next_sentence": true
    },
    {
        "source_sentence": "佛言：「善哉！",
        "from": "T04n0203_006:0476b18_0",
        "context_with_next_sentence": true
    },
    {
        "source_sentence": "般闍識企！",
        "from": "T04n0203_006:0476b18_1",
        "context_with_next_sentence": true
    },
    {
        "source_sentence": "今作此聲，絃管相諧，汝於近遠而造歌頌。」",
        "from": "T04n0203_006:0476b18_2",
        "context_with_next_sentence": true
    },
    {
        "source_sentence": "即白佛言：「我於往時，遇一賢女，名修利婆折斯，是犍闥婆王珍浮樓女。",
        "from": "T04n0203_006:0476b19_3",
        "context_with_next_sentence": true
    },
    {
        "source_sentence": "摩多羅天子，名識騫稚，先求彼女，我時悅愛，即於其所而說斯偈，我今佛前，重說本偈。」",
        "from": "T04n0203_006:0476b21_4",
        "context_with_next_sentence": true
    },
    {
        "source_sentence": "帝釋念言：「佛以從定覺，今與般闍識企言說。」",
        "from": "T04n0203_006:0476b23_5",
        "context_with_next_sentence": true
    },
    {
        "source_sentence": "帝釋復語企言：「汝今稱我名，頂禮佛足，問訊世尊：『少病少惱，起居輕利，飲食調適，氣力安樂，無諸惡不？",
        "from": "T04n0203_006:0476b24_6",
        "context_with_next_sentence": true
    },
    {
        "source_sentence": "安樂住不？』」",
        "from": "T04n0203_006:0476b26_7",
        "context_with_next_sentence": true
    },
    {
        "source_sentence": "即報言語。",
        "from": "T04n0203_006:0476b27_0",
        "context_with_next_sentence": true
    },
    {
        "source_sentence": "受帝釋教，重詣佛所，稱帝釋名，即禮佛足，以帝釋語，問訊世尊。",
        "from": "T04n0203_006:0476b27_1",
        "context_with_next_sentence": true
    },
    {
        "source_sentence": "佛言：「帝釋及諸天，皆安樂不？」",
        "from": "T04n0203_006:0476b28_2",
        "context_with_next_sentence": true
    },
    {
        "source_sentence": "重白佛言：「世尊！",
        "from": "T04n0203_006:0476b29_3",
        "context_with_next_sentence": true
    },
    {
        "source_sentence": "帝釋及三十三天，欲得見佛，聽來見不？」",
        "from": "T04n0203_006:0476b29_4",
        "context_with_next_sentence": true
    },
    {
        "source_sentence": "佛言：「今正是時。」",
        "from": "T04n0203_006:0476c01_5",
        "context_with_next_sentence": true
    },
    {
        "source_sentence": "帝釋及三十三天，聞佛教已，即至佛所，頂禮佛足，在一面立，白佛言：「世尊！",
        "from": "T04n0203_006:0476c02_6",
        "context_with_next_sentence": true
    },
    {
        "source_sentence": "當何處坐？」",
        "from": "T04n0203_006:0476c04_0",
        "context_with_next_sentence": true
    },
    {
        "source_sentence": "佛言：「坐此座上。」",
        "from": "T04n0203_006:0476c04_1",
        "context_with_next_sentence": true
    },
    {
        "source_sentence": "白佛言：「此窟極小，天眾極多。」",
        "from": "T04n0203_006:0476c04_2",
        "context_with_next_sentence": true
    },
    {
        "source_sentence": "作是語已，見石窟廣博，佛威神力，多所容受。",
        "from": "T04n0203_006:0476c05_3",
        "context_with_next_sentence": true
    },
    {
        "source_sentence": "帝釋即禮佛足，在前而坐，白佛言：「我於長夜，常欲見佛，欲得聞法。",
        "from": "T04n0203_006:0476c06_4",
        "context_with_next_sentence": true
    },
    {
        "source_sentence": "我於往時佛在舍衛國，入火光三昧，當於爾時，有毘沙門侍女，名步闍拔提，步闍拔提，合掌向佛，我時語彼毘沙門侍女言：『佛今在定，我不敢亂，為我頂禮世尊之足，稱我問訊。』",
        "from": "T04n0203_006:0476c08_5",
        "context_with_next_sentence": true
    },
    {
        "source_sentence": "彼女以帝釋語，禮拜問訊。」",
        "from": "T04n0203_006:0476c12_6",
        "context_with_next_sentence": true
    },
    {
        "source_sentence": "佛語帝釋言：「我於爾時，聞汝輩聲，不久從定而起。」",
        "from": "T04n0203_006:0476c13_0",
        "context_with_next_sentence": true
    },
    {
        "source_sentence": "帝釋白佛言：「我昔從宿舊所聞，如來、阿羅訶、三藐三佛陀出現世間，諸天眾增長，阿須倫眾減少。",
        "from": "T04n0203_006:0476c14_1",
        "context_with_next_sentence": true
    },
    {
        "source_sentence": "今日我親自生天，諸天眾增長，阿須倫減少。",
        "from": "T04n0203_006:0476c16_2",
        "context_with_next_sentence": true
    },
    {
        "source_sentence": "我今見佛弟子得生天上者，三事勝於諸天，壽命勝，光色勝，名勝。",
        "from": "T04n0203_006:0476c17_3",
        "context_with_next_sentence": true
    },
    {
        "source_sentence": "時具毘耶寶女，生忉利天，先是佛弟子，為帝釋作子，名渠或天子。",
        "from": "T04n0203_006:0476c19_4",
        "context_with_next_sentence": true
    },
    {
        "source_sentence": "復有三比丘，於佛前修行梵行，心未離欲，身壞命終，生乾闥婆家，日日三時，為諸天作使。",
        "from": "T04n0203_006:0476c20_5",
        "context_with_next_sentence": true
    },
    {
        "source_sentence": "渠或天子見是三人而作給使。",
        "from": "T04n0203_006:0476c23_0",
        "context_with_next_sentence": true
    },
    {
        "source_sentence": "即言：『我心不憘不忍，我昔先在於人中時，而彼三人，恒至我家，受我供養，今日為諸天給使。",
        "from": "T04n0203_006:0476c23_1",
        "context_with_next_sentence": true
    },
    {
        "source_sentence": "我不忍見。",
        "from": "T04n0203_006:0476c25_2",
        "context_with_next_sentence": true
    },
    {
        "source_sentence": "此三天者，本是佛之聲聞弟子，我本為人時，受我恭敬供養飲食衣服，今日下賤，汝等從佛口聞法，為佛所開解，云何生此鄙陋之處？",
        "from": "T04n0203_006:0476c26_3",
        "context_with_next_sentence": true
    },
    {
        "source_sentence": "我先奉事供養於汝，而我從佛，聞法修施，我信因緣，故今為帝釋子，有大威德，勢力自在，諸天皆名我為渠或。",
        "from": "T04n0203_006:0476c29_4",
        "context_with_next_sentence": true
    },
    {
        "source_sentence": "汝得佛勝法，云何不能懃心修行，生此賤處？",
        "from": "T04n0203_006:0477a03_5",
        "context_with_next_sentence": true
    },
    {
        "source_sentence": "我今不忍見此惡事，如是之事，我不喜見。",
        "from": "T04n0203_006:0477a04_6",
        "context_with_next_sentence": true
    },
    {
        "source_sentence": "云何同一法中，生此下賤？",
        "from": "T04n0203_006:0477a05_7",
        "context_with_next_sentence": true
    },
    {
        "source_sentence": "是佛弟子，所不應生處。』",
        "from": "T04n0203_006:0477a05_8",
        "context_with_next_sentence": true
    },
    {
        "source_sentence": "渠或天子，作是譏論，此三人等，深自慚愧，生厭惡心，合掌語渠或言：『如天子所說，實是我過，今當除斷如此欲惡。』",
        "from": "T04n0203_006:0477a06_9",
        "context_with_next_sentence": true
    },
    {
        "source_sentence": "即懃精進，修於定慧。",
        "from": "T04n0203_006:0477a09_10",
        "context_with_next_sentence": true
    },
    {
        "source_sentence": "三人念瞿曇之法，見欲過患，即斷慾結，譬如大象絕於羈靽，斷其貪慾，亦復如是。",
        "from": "T04n0203_006:0477a09_11",
        "context_with_next_sentence": true
    },
    {
        "source_sentence": "帝釋并一商那天，及餘諸天眾，護世四天王，皆來就此座，此三斷慾者，即於諸天前，飛騰虛空中。」",
        "from": "T04n0203_006:0477a11_12",
        "context_with_next_sentence": true
    },
    {
        "source_sentence": "帝釋白佛言：「此三人為得何法，能作此種種神變？",
        "from": "T04n0203_006:0477a13_13",
        "context_with_next_sentence": true
    },
    {
        "source_sentence": "來見世尊，欲問彼所得。」",
        "from": "T04n0203_006:0477a15_14",
        "context_with_next_sentence": true
    },
    {
        "source_sentence": "佛言：「此三人，既捨彼處，得生於梵世。」",
        "from": "T04n0203_006:0477a15_15",
        "context_with_next_sentence": true
    },
    {
        "source_sentence": "「唯願世尊！",
        "from": "T04n0203_006:0477a16_16",
        "context_with_next_sentence": true
    },
    {
        "source_sentence": "為我說彼生梵天法。」",
        "from": "T04n0203_006:0477a16_17",
        "context_with_next_sentence": true
    },
    {
        "source_sentence": "「善哉賢帝釋！",
        "from": "T04n0203_006:0477a17_18",
        "context_with_next_sentence": true
    },
    {
        "source_sentence": "分別問所疑。」",
        "from": "T04n0203_006:0477a17_19",
        "context_with_next_sentence": true
    },
    {
        "source_sentence": "時佛作是念：「帝釋無諂偽，真實問所疑，不為惱亂我，若汝之所問，我當分別說。」",
        "from": "T04n0203_006:0477a18_0",
        "context_with_next_sentence": true
    },
    {
        "source_sentence": "帝釋問佛：「是何結使，能繫縛人、天、龍、夜叉、乾闥婆、阿修、羅迦樓羅、摩睺羅伽？」",
        "from": "T04n0203_006:0477a19_1",
        "context_with_next_sentence": true
    },
    {
        "source_sentence": "佛時答曰：「貪嫉二結使，繫縛人、天、阿修羅、乾闥婆等，并與一切類，皆為貪嫉自縛。」",
        "from": "T04n0203_006:0477a21_2",
        "context_with_next_sentence": true
    },
    {
        "source_sentence": "「此事實爾。",
        "from": "T04n0203_006:0477a23_3",
        "context_with_next_sentence": true
    },
    {
        "source_sentence": "天中天！",
        "from": "T04n0203_006:0477a23_4",
        "context_with_next_sentence": true
    },
    {
        "source_sentence": "貪嫉因緣，能縛一切，我今從佛聞解此義，疑網即除。」",
        "from": "T04n0203_006:0477a24_0",
        "context_with_next_sentence": true
    },
    {
        "source_sentence": "深生歡喜，更問餘義：「貪嫉因何而生？",
        "from": "T04n0203_006:0477a25_1",
        "context_with_next_sentence": true
    },
    {
        "source_sentence": "何因何緣，得生貪嫉？",
        "from": "T04n0203_006:0477a26_2",
        "context_with_next_sentence": true
    },
    {
        "source_sentence": "何因緣生？",
        "from": "T04n0203_006:0477a26_3",
        "context_with_next_sentence": true
    },
    {
        "source_sentence": "何因緣滅？」",
        "from": "T04n0203_006:0477a26_4",
        "context_with_next_sentence": true
    },
    {
        "source_sentence": "「憍尸迦！",
        "from": "T04n0203_006:0477a27_5",
        "context_with_next_sentence": true
    },
    {
        "source_sentence": "貪嫉因憎愛生，憎愛為緣，有憎愛必有貪嫉，無憎愛貪嫉則滅。」",
        "from": "T04n0203_006:0477a27_6",
        "context_with_next_sentence": true
    },
    {
        "source_sentence": "「實爾，天中天！",
        "from": "T04n0203_006:0477a28_7",
        "context_with_next_sentence": true
    },
    {
        "source_sentence": "我今從佛聞解此義，疑網即除。」",
        "from": "T04n0203_006:0477a29_8",
        "context_with_next_sentence": true
    },
    {
        "source_sentence": "深生歡喜，更問餘義：「愛憎何因緣生？",
        "from": "T04n0203_006:0477b01_0",
        "context_with_next_sentence": true
    },
    {
        "source_sentence": "何因緣滅？」",
        "from": "T04n0203_006:0477b01_1",
        "context_with_next_sentence": true
    },
    {
        "source_sentence": "答言：「愛憎從慾而生，無慾則滅。」",
        "from": "T04n0203_006:0477b02_2",
        "context_with_next_sentence": true
    },
    {
        "source_sentence": "「實爾，天中天！",
        "from": "T04n0203_006:0477b03_0",
        "context_with_next_sentence": true
    },
    {
        "source_sentence": "我從佛聞信解此義，疑網即除。」",
        "from": "T04n0203_006:0477b03_1",
        "context_with_next_sentence": true
    },
    {
        "source_sentence": "深生歡喜，更問餘義：「欲從何因生？",
        "from": "T04n0203_006:0477b04_2",
        "context_with_next_sentence": true
    },
    {
        "source_sentence": "何緣增長？",
        "from": "T04n0203_006:0477b04_3",
        "context_with_next_sentence": true
    },
    {
        "source_sentence": "云何得滅？」",
        "from": "T04n0203_006:0477b05_4",
        "context_with_next_sentence": true
    },
    {
        "source_sentence": "佛言：「欲因覺生，緣覺觀增長，有覺觀則有慾，無覺觀欲則滅。」",
        "from": "T04n0203_006:0477b05_5",
        "context_with_next_sentence": true
    },
    {
        "source_sentence": "「實爾，天中天！",
        "from": "T04n0203_006:0477b07_0",
        "context_with_next_sentence": true
    },
    {
        "source_sentence": "我今從佛聞解此義，疑網即除。」",
        "from": "T04n0203_006:0477b07_1",
        "context_with_next_sentence": true
    },
    {
        "source_sentence": "深生歡喜，更問餘義：「覺觀因何而生？",
        "from": "T04n0203_006:0477b08_2",
        "context_with_next_sentence": true
    },
    {
        "source_sentence": "何緣增長？",
        "from": "T04n0203_006:0477b08_3",
        "context_with_next_sentence": true
    },
    {
        "source_sentence": "云何而滅？」",
        "from": "T04n0203_006:0477b09_4",
        "context_with_next_sentence": true
    },
    {
        "source_sentence": "「覺觀從調戲生，緣調戲增長，無調戲覺觀則滅。」",
        "from": "T04n0203_006:0477b09_5",
        "context_with_next_sentence": true
    },
    {
        "source_sentence": "「實爾，天中天！",
        "from": "T04n0203_006:0477b10_6",
        "context_with_next_sentence": true
    },
    {
        "source_sentence": "我今從佛聞解此義，疑網即除。」",
        "from": "T04n0203_006:0477b10_7",
        "context_with_next_sentence": true
    },
    {
        "source_sentence": "深生歡喜，更問餘義：「調戲因何生長？",
        "from": "T04n0203_006:0477b11_8",
        "context_with_next_sentence": true
    },
    {
        "source_sentence": "云何而滅調戲？」",
        "from": "T04n0203_006:0477b12_9",
        "context_with_next_sentence": true
    },
    {
        "source_sentence": "佛告憍尸迦：「欲滅調戲，當修八正道，正見、正業、正語、正命、正方便、正思惟、正念、正定。」",
        "from": "T04n0203_006:0477b12_10",
        "context_with_next_sentence": true
    },
    {
        "source_sentence": "帝釋聞已，白佛言：「實爾，天中天！",
        "from": "T04n0203_006:0477b15_11",
        "context_with_next_sentence": true
    },
    {
        "source_sentence": "調戲實由八正道而滅，我今從佛得聞此義，疑網即除。」",
        "from": "T04n0203_006:0477b15_12",
        "context_with_next_sentence": true
    },
    {
        "source_sentence": "帝釋歡喜，復問餘義：「欲滅調戲，能修八正道，此八正道，比丘復因何法而得增長？」",
        "from": "T04n0203_006:0477b17_13",
        "context_with_next_sentence": true
    },
    {
        "source_sentence": "佛言：「復有三法：一者欲，二者正懃，三者多習攝心。」",
        "from": "T04n0203_006:0477b19_14",
        "context_with_next_sentence": true
    },
    {
        "source_sentence": "帝釋言：「實爾，天中天！",
        "from": "T04n0203_006:0477b20_15",
        "context_with_next_sentence": true
    },
    {
        "source_sentence": "我等聞此義，疑網即除。",
        "from": "T04n0203_006:0477b20_16",
        "context_with_next_sentence": true
    },
    {
        "source_sentence": "比丘能修行正道分，實自因此三事增長。」",
        "from": "T04n0203_006:0477b21_17",
        "context_with_next_sentence": true
    },
    {
        "source_sentence": "聞已歡喜，帝釋復問：「比丘欲滅調戲，當學幾法？」",
        "from": "T04n0203_006:0477b22_18",
        "context_with_next_sentence": true
    },
    {
        "source_sentence": "佛言：「當學三法。",
        "from": "T04n0203_006:0477b23_19",
        "context_with_next_sentence": true
    },
    {
        "source_sentence": "當學增盛戒心，當學增盛定心，當學增盛智慧心。」",
        "from": "T04n0203_006:0477b23_20",
        "context_with_next_sentence": true
    },
    {
        "source_sentence": "帝釋聞已：「實爾，天中天！",
        "from": "T04n0203_006:0477b25_21",
        "context_with_next_sentence": true
    },
    {
        "source_sentence": "我聞此義，疑網得除。」",
        "from": "T04n0203_006:0477b25_22",
        "context_with_next_sentence": true
    },
    {
        "source_sentence": "踊躍歡喜，復問餘義：「欲滅調戲，當解幾義我聞？」",
        "from": "T04n0203_006:0477b26_23",
        "context_with_next_sentence": true
    },
    {
        "source_sentence": "佛言：「當解六義，一眼識色，二耳識聲，三鼻識香，四舌識味，五身識細滑，六意識諸法。」",
        "from": "T04n0203_006:0477b27_24",
        "context_with_next_sentence": true
    },
    {
        "source_sentence": "帝釋聞已：「實爾，天中天！",
        "from": "T04n0203_006:0477b29_25",
        "context_with_next_sentence": true
    },
    {
        "source_sentence": "我聞此義，疑網得除。」",
        "from": "T04n0203_006:0477b29_26",
        "context_with_next_sentence": true
    },
    {
        "source_sentence": "歡喜踊躍，復問餘義：「一切眾生，皆同一貪一欲一向一趣。」",
        "from": "T04n0203_006:0477c01_27",
        "context_with_next_sentence": true
    },
    {
        "source_sentence": "佛言：「帝釋！",
        "from": "T04n0203_006:0477c02_28",
        "context_with_next_sentence": true
    },
    {
        "source_sentence": "一切眾生，亦不一貪一欲一向一趣，眾生無量，世界無量，意欲趣向，殊別不同，各執所見。」",
        "from": "T04n0203_006:0477c03_0",
        "context_with_next_sentence": true
    },
    {
        "source_sentence": "帝釋聞已：「實爾，天中天！",
        "from": "T04n0203_006:0477c05_0",
        "context_with_next_sentence": true
    },
    {
        "source_sentence": "我聞此義，疑網得除。」",
        "from": "T04n0203_006:0477c05_1",
        "context_with_next_sentence": true
    },
    {
        "source_sentence": "歡喜踊躍，更問餘義：「一切沙門婆羅門，盡得一究竟不？",
        "from": "T04n0203_006:0477c06_2",
        "context_with_next_sentence": true
    },
    {
        "source_sentence": "得一無垢不？",
        "from": "T04n0203_006:0477c07_3",
        "context_with_next_sentence": true
    },
    {
        "source_sentence": "得一究竟梵行不？」",
        "from": "T04n0203_006:0477c07_4",
        "context_with_next_sentence": true
    },
    {
        "source_sentence": "佛言：「一切沙門婆羅門，不能盡得一究竟一無垢，亦不得一究竟梵行。",
        "from": "T04n0203_006:0477c08_5",
        "context_with_next_sentence": true
    },
    {
        "source_sentence": "若有沙門婆羅門，得無上斷滅愛結解脫，得政解脫者，此乃盡得一究竟一無垢一究竟梵行。」",
        "from": "T04n0203_006:0477c09_6",
        "context_with_next_sentence": true
    },
    {
        "source_sentence": "「如佛所說，無上斷滅愛結解脫，得正解脫者，此乃盡得一究竟一無垢一究竟梵行。",
        "from": "T04n0203_006:0477c12_0",
        "context_with_next_sentence": true
    },
    {
        "source_sentence": "今從佛聞便解此義，得了此法，得度疑彼岸，得拔諸見毒箭，已除我見，心不退轉。」",
        "from": "T04n0203_006:0477c13_1",
        "context_with_next_sentence": true
    },
    {
        "source_sentence": "說是經時，帝釋及八萬四千諸天，遠塵離垢，得法眼淨。",
        "from": "T04n0203_006:0477c15_2",
        "context_with_next_sentence": true
    },
    {
        "source_sentence": "佛言：「憍尸迦！",
        "from": "T04n0203_006:0477c17_3",
        "context_with_next_sentence": true
    },
    {
        "source_sentence": "汝頗曾以此問，問沙門婆羅門不？」",
        "from": "T04n0203_006:0477c17_4",
        "context_with_next_sentence": true
    },
    {
        "source_sentence": "「世尊！",
        "from": "T04n0203_006:0477c18_5",
        "context_with_next_sentence": true
    },
    {
        "source_sentence": "我憶昔時，曾共諸天，集善法堂，問於諸天有佛出世未？",
        "from": "T04n0203_006:0477c18_6",
        "context_with_next_sentence": true
    },
    {
        "source_sentence": "諸天各言：『未有佛出。』",
        "from": "T04n0203_006:0477c19_7",
        "context_with_next_sentence": true
    },
    {
        "source_sentence": "諸天聞佛未出於世，各自罷散，諸大威德天，福盡命終。",
        "from": "T04n0203_006:0477c20_8",
        "context_with_next_sentence": true
    },
    {
        "source_sentence": "我時恐怖，見有沙門婆羅門在閑靜處，便到其所，彼沙門婆羅門，問我是誰？",
        "from": "T04n0203_006:0477c21_9",
        "context_with_next_sentence": true
    },
    {
        "source_sentence": "我言：『是帝釋。』",
        "from": "T04n0203_006:0477c23_10",
        "context_with_next_sentence": true
    },
    {
        "source_sentence": "我不禮彼，彼逆禮我。",
        "from": "T04n0203_006:0477c23_11",
        "context_with_next_sentence": true
    },
    {
        "source_sentence": "我亦未問彼，彼問於我。",
        "from": "T04n0203_006:0477c24_12",
        "context_with_next_sentence": true
    },
    {
        "source_sentence": "知其無智，是故我不歸依於彼。",
        "from": "T04n0203_006:0477c24_13",
        "context_with_next_sentence": true
    },
    {
        "source_sentence": "我今從此歸依於佛，為佛弟子。」",
        "from": "T04n0203_006:0477c25_14",
        "context_with_next_sentence": true
    },
    {
        "source_sentence": "即說偈言：「我先常懷疑，　　意想不滿足，　長夜求智者，　　分別如是疑。",
        "from": "T04n0203_006:0477c26_15",
        "context_with_next_sentence": true
    },
    {
        "source_sentence": "　推覔於如來，　　見諸閑靜處，　沙門婆羅門，　　意謂是世尊。",
        "from": "T04n0203_006:0477c29_0",
        "context_with_next_sentence": true
    },
    {
        "source_sentence": "　即往到其所，　　禮敬而問訊，　我作是問言：　　『云何修正道？』",
        "from": "T04n0203_006:0478a02_0",
        "context_with_next_sentence": true
    },
    {
        "source_sentence": "　彼諸沙門等，　　不解道非道，　我今覩世尊，　　疑網悉皆斷。",
        "from": "T04n0203_006:0478a04_0",
        "context_with_next_sentence": true
    },
    {
        "source_sentence": "　今日便有佛，　　世間大論師，　破壞降魔怨，　　盡煩惱最勝。",
        "from": "T04n0203_006:0478a06_0",
        "context_with_next_sentence": true
    },
    {
        "source_sentence": "　世尊出於世，　　希有無與等，　於諸天梵眾，　　無有如佛者。",
        "from": "T04n0203_006:0478a08_0",
        "context_with_next_sentence": true
    },
    {
        "source_sentence": "「世尊！",
        "from": "T04n0203_006:0478a10_0",
        "context_with_next_sentence": true
    },
    {
        "source_sentence": "我得須陀洹。",
        "from": "T04n0203_006:0478a10_1",
        "context_with_next_sentence": true
    },
    {
        "source_sentence": "婆伽婆！",
        "from": "T04n0203_006:0478a10_2",
        "context_with_next_sentence": true
    },
    {
        "source_sentence": "我得須陀洹。」",
        "from": "T04n0203_006:0478a10_3",
        "context_with_next_sentence": true
    },
    {
        "source_sentence": "世尊告言：「善哉，善哉！",
        "from": "T04n0203_006:0478a10_4",
        "context_with_next_sentence": true
    },
    {
        "source_sentence": "憍尸迦！",
        "from": "T04n0203_006:0478a11_5",
        "context_with_next_sentence": true
    },
    {
        "source_sentence": "若汝不放逸，當得斯陀含。」",
        "from": "T04n0203_006:0478a11_6",
        "context_with_next_sentence": true
    },
    {
        "source_sentence": "佛語帝釋：「汝於何處得是不壞信？」",
        "from": "T04n0203_006:0478a12_7",
        "context_with_next_sentence": true
    },
    {
        "source_sentence": "帝釋白言：「我於是處世尊邊得，我即於此更得天壽命，唯願覺了憶持此事。」",
        "from": "T04n0203_006:0478a13_8",
        "context_with_next_sentence": true
    },
    {
        "source_sentence": "帝釋言：「世尊！",
        "from": "T04n0203_006:0478a14_9",
        "context_with_next_sentence": true
    },
    {
        "source_sentence": "我今作是念：『得生人中豪貴之處，眾事備足。",
        "from": "T04n0203_006:0478a15_10",
        "context_with_next_sentence": true
    },
    {
        "source_sentence": "即於其中，捨俗出家趣向聖道，若得涅槃，甚為大好；若不得者，生淨居天。』」",
        "from": "T04n0203_006:0478a16_11",
        "context_with_next_sentence": true
    },
    {
        "source_sentence": "爾時帝釋，集諸天眾，尋即告言：「我於三時，供養梵天，自今已後，止不為此，當於三時，供養世尊。」",
        "from": "T04n0203_006:0478a18_12",
        "context_with_next_sentence": true
    },
    {
        "source_sentence": "爾時帝釋告般闍識企乾闥婆子言：「汝今於我，其恩甚重，汝能覺悟佛世尊故，使我得見聞於深法。",
        "from": "T04n0203_006:0478a20_13",
        "context_with_next_sentence": true
    },
    {
        "source_sentence": "我還天上，當以珍浮樓女賢修利婆折斯，為汝作妻，復當使卿代其父處，作乾闥婆王。」",
        "from": "T04n0203_006:0478a22_14",
        "context_with_next_sentence": true
    },
    {
        "source_sentence": "爾時帝釋，將諸天眾，遶佛三匝，却行而去，至於靜處，皆三稱言南無佛陀，便還天上。",
        "from": "T04n0203_006:0478a24_15",
        "context_with_next_sentence": true
    },
    {
        "source_sentence": "帝釋去不久，梵天王作是念言：「帝釋已去，我今當往至佛所。」",
        "from": "T04n0203_006:0478a26_16",
        "context_with_next_sentence": true
    },
    {
        "source_sentence": "如似壯士屈申臂頃，即至佛所，禮佛足已，在一面坐，梵天光明遍照毘提醯山。",
        "from": "T04n0203_006:0478a28_17",
        "context_with_next_sentence": true
    },
    {
        "source_sentence": "爾時梵天，即說偈言：「多所利益，　　顯現此義，　　舍脂彼地，　磨伽婆，　　周匝皆賢，　　能作問難，　　娑　[卄/娑]婆。」",
        "from": "T04n0203_006:0478b01_18",
        "context_with_next_sentence": true
    },
    {
        "source_sentence": "重說帝釋所問，即還天上。",
        "from": "T04n0203_006:0478b05_0",
        "context_with_next_sentence": true
    },
    {
        "source_sentence": "佛於晨朝，告諸比丘言：「梵天王，昨日來至我所，說上偈已，即還天上。」",
        "from": "T04n0203_006:0478b05_1",
        "context_with_next_sentence": true
    },
    {
        "source_sentence": "佛說是語已，諸比丘歡喜，敬禮佛足而去。",
        "from": "T04n0203_006:0478b07_2",
        "context_with_next_sentence": true
    },
    {
        "source_sentence": "（七四）度阿若憍陳如等說往日緣",
        "from": "T04n0203_006:0478b09_0",
        "context_with_next_sentence": true
    },
    {
        "source_sentence": "佛在王舍城，說法度阿若憍陳如，釋提桓因，頻婆莎羅王，各將八萬四千眾，而悉得道。",
        "from": "T04n0203_006:0478b10_0",
        "context_with_next_sentence": true
    },
    {
        "source_sentence": "諸比丘疑怪，各有爾許人，拔三惡道。",
        "from": "T04n0203_006:0478b12_1",
        "context_with_next_sentence": true
    },
    {
        "source_sentence": "佛言：「非但今日，於往昔時，亦曾濟拔。」",
        "from": "T04n0203_006:0478b12_2",
        "context_with_next_sentence": true
    },
    {
        "source_sentence": "諸比丘言：「過去濟拔，其事云何？」",
        "from": "T04n0203_006:0478b13_3",
        "context_with_next_sentence": true
    },
    {
        "source_sentence": "佛言：「過去世時，有諸商賈人，入海採寶，還來中路，於大曠野，值一蟒蛇，其身舉高六拘樓舍，遶諸商賈，四邊周匝，無出入處。",
        "from": "T04n0203_006:0478b14_4",
        "context_with_next_sentence": true
    },
    {
        "source_sentence": "時諸商人，極懷驚怖，各皆唱言：『天神地神，有慈悲者，拔濟我等。』",
        "from": "T04n0203_006:0478b17_5",
        "context_with_next_sentence": true
    },
    {
        "source_sentence": "時有白象共師子為伴，師子跳往壞蟒蛇腦，令諸商人得脫大難。",
        "from": "T04n0203_006:0478b19_6",
        "context_with_next_sentence": true
    },
    {
        "source_sentence": "爾時蟒蛇，便以口中毒氣，害於師子及以白象，命猶未斷。",
        "from": "T04n0203_006:0478b20_7",
        "context_with_next_sentence": true
    },
    {
        "source_sentence": "賈客語言：『汝濟拔我，欲求何願？』",
        "from": "T04n0203_006:0478b22_8",
        "context_with_next_sentence": true
    },
    {
        "source_sentence": "答言：『唯求作佛，度一切人。』",
        "from": "T04n0203_006:0478b22_9",
        "context_with_next_sentence": true
    },
    {
        "source_sentence": "諸商人言：『汝若得佛，願我等輩，最在初會，聞法得道。』",
        "from": "T04n0203_006:0478b23_10",
        "context_with_next_sentence": true
    },
    {
        "source_sentence": "師子、白象即便命終，商人燒之，以骨起塔。」",
        "from": "T04n0203_006:0478b24_11",
        "context_with_next_sentence": true
    },
    {
        "source_sentence": "佛言：「欲知爾時師子者，我身是也。",
        "from": "T04n0203_006:0478b25_12",
        "context_with_next_sentence": true
    },
    {
        "source_sentence": "爾時白象者，舍利弗是也。",
        "from": "T04n0203_006:0478b26_13",
        "context_with_next_sentence": true
    },
    {
        "source_sentence": "爾時商主，憍陳如、帝釋、頻婆莎羅王是。",
        "from": "T04n0203_006:0478b27_14",
        "context_with_next_sentence": true
    },
    {
        "source_sentence": "爾時諸商眾者，今得道諸天人是也。」",
        "from": "T04n0203_006:0478b28_15",
        "context_with_next_sentence": true
    },
    {
        "source_sentence": "（七五）差摩釋子患目歸依三寶得眼淨緣",
        "from": "T04n0203_006:0478b29_0",
        "context_with_next_sentence": true
    },
    {
        "source_sentence": "如是我聞：一時佛在釋氏園。",
        "from": "T04n0203_006:0478c01_0",
        "context_with_next_sentence": true
    },
    {
        "source_sentence": "爾時車頭城中有釋種，名曰差摩，淨信於佛，淨信於法，淨信於僧；歸依於佛，歸依於法，歸依於僧；一向於佛，一向於法，一向於僧；於佛無疑，於法無疑，於僧無疑；於苦諦無疑，於集諦無疑，於滅諦無疑，於道諦無疑；以得見諦，獲得道果，如須陀洹，所知見事，悉得知見，於三菩提，不過期限，必定得之。",
        "from": "T04n0203_006:0478c01_1",
        "context_with_next_sentence": true
    },
    {
        "source_sentence": "差摩釋子以患眼故，有種種色，不得見之。",
        "from": "T04n0203_006:0478c09_2",
        "context_with_next_sentence": true
    },
    {
        "source_sentence": "差摩釋子，即念世尊：「南無與眼者，南無與明者，南無除闇者，南無執炬者，南無婆伽婆，南無善逝。」",
        "from": "T04n0203_006:0478c10_3",
        "context_with_next_sentence": true
    },
    {
        "source_sentence": "佛以淨天耳過於人耳，聞其音聲，語阿難言：「汝去，今以章句，擁護差摩釋，為作救作守作牧，滅除災患，為四眾，作利作益作安樂住。」",
        "from": "T04n0203_006:0478c12_4",
        "context_with_next_sentence": true
    },
    {
        "source_sentence": "爾時世尊，為差摩釋說淨眼修多羅：「多折他施利彌利棄利醯醯多。",
        "from": "T04n0203_006:0478c15_5",
        "context_with_next_sentence": true
    },
    {
        "source_sentence": "以此淨眼呪，使差摩釋眼得清淨，眼瞙得除。",
        "from": "T04n0203_006:0478c17_6",
        "context_with_next_sentence": true
    },
    {
        "source_sentence": "若是風翳，若是熱翳，若是冷翳，若是等分翳，莫燒，莫煮，莫腫，莫痛，莫痒，莫流淚，戒實，苦行實，仙實，天實，藥實，呪句實，因緣實，苦實，習實，滅實，道實，阿羅漢實，辟支佛實，菩薩實。",
        "from": "T04n0203_006:0478c18_7",
        "context_with_next_sentence": true
    },
    {
        "source_sentence": "如是稱差摩釋名，餘人亦如是稱名，便得眼淨，得眼淨已，使闇除，使瞙除。",
        "from": "T04n0203_006:0478c22_8",
        "context_with_next_sentence": true
    },
    {
        "source_sentence": "若是風翳，若熱翳，若是冷翳，若等分翳，莫燒，莫煮，莫腫，莫痛，莫痒，莫流淚。",
        "from": "T04n0203_006:0478c24_9",
        "context_with_next_sentence": true
    },
    {
        "source_sentence": "阿難！",
        "from": "T04n0203_006:0478c26_10",
        "context_with_next_sentence": true
    },
    {
        "source_sentence": "如是章句，如是六佛世尊，我今第七，亦作是說，四天王亦說是呪，帝釋亦說，梵王并諸梵眾，亦隨歡喜。",
        "from": "T04n0203_006:0478c26_11",
        "context_with_next_sentence": true
    },
    {
        "source_sentence": "「阿難！",
        "from": "T04n0203_006:0478c28_12",
        "context_with_next_sentence": true
    },
    {
        "source_sentence": "我不見若天，若人，若魔，若梵，若沙門眾，若婆羅門眾，若人，若天，三說是章句，若翳，若闇，若瞙，若腫，若眼青，若眼中瑕出，若是天作，若是龍作，若夜叉作，若阿修羅作，若究槃茶作，或餓鬼作，或毘舍作，或毒所作，或惡呪作，或蠱道作，或毘陀羅呪作，或是惡星作，或諸宿作。」",
        "from": "T04n0203_006:0478c28_13",
        "context_with_next_sentence": true
    },
    {
        "source_sentence": "阿難即到，為差摩釋，三說是呪，眼淨如本，得見諸色。",
        "from": "T04n0203_006:0479a06_14",
        "context_with_next_sentence": true
    },
    {
        "source_sentence": "以此呪隨稱人名字，如差摩釋，皆得除闇除瞙風熱冷及等分，莫燒莫煮莫腫莫痛莫痒莫流淚。",
        "from": "T04n0203_006:0479a07_15",
        "context_with_next_sentence": true
    },
    {
        "source_sentence": "南無婆伽婆，南無多陀阿伽陀阿羅呵三藐三佛陀，菩薩以此神呪章句，一切皆得吉成，諸梵隨喜，娑呵。",
        "from": "T04n0203_006:0479a10_16",
        "context_with_next_sentence": true
    },
    {
        "source_sentence": "（七六）七種施因緣",
        "from": "T04n0203_006:0479a13_0",
        "context_with_next_sentence": true
    },
    {
        "source_sentence": "佛說有七種施，不損財物，獲大果報。",
        "from": "T04n0203_006:0479a14_0",
        "context_with_next_sentence": true
    },
    {
        "source_sentence": "一名眼施，常以好眼，視父母師長沙門婆羅門，不以惡眼，名為眼施。",
        "from": "T04n0203_006:0479a14_1",
        "context_with_next_sentence": true
    },
    {
        "source_sentence": "捨身受身，得清淨眼；未來成佛，得天眼佛眼，是名第一果報。",
        "from": "T04n0203_006:0479a16_2",
        "context_with_next_sentence": true
    },
    {
        "source_sentence": "二和顏悅色施，於父母師長沙門婆羅門，不顰蹙惡色，捨身受身，得端正色；未來成佛，得真金色，是名第二果報。",
        "from": "T04n0203_006:0479a17_3",
        "context_with_next_sentence": true
    },
    {
        "source_sentence": "三名言辭施，於父母師長沙門婆羅門，出柔軟語，非麤惡言。",
        "from": "T04n0203_006:0479a20_4",
        "context_with_next_sentence": true
    },
    {
        "source_sentence": "捨身受身，得言語辯了，所可言說，為人信受；未來成佛，得四辯才，是名第三果報。",
        "from": "T04n0203_006:0479a22_0",
        "context_with_next_sentence": true
    },
    {
        "source_sentence": "四名身施，於父母師長沙門婆羅門，起迎禮拜，是名身施。",
        "from": "T04n0203_006:0479a23_1",
        "context_with_next_sentence": true
    },
    {
        "source_sentence": "捨身受身，得端政身，長大之身，人所敬身；未來成佛，身如尼拘陀樹，無見頂者，是名第四果報。",
        "from": "T04n0203_006:0479a25_2",
        "context_with_next_sentence": true
    },
    {
        "source_sentence": "五名心施，雖以上事供養，心不和善，不名為施；善心和善，深生供養，是名心施。",
        "from": "T04n0203_006:0479a27_3",
        "context_with_next_sentence": true
    },
    {
        "source_sentence": "捨身受身，得明了心，不癡狂心；未來成佛，得一切種智心，是名心施第五果報。",
        "from": "T04n0203_006:0479a29_4",
        "context_with_next_sentence": true
    },
    {
        "source_sentence": "六名床座施，若見父母師長沙門婆羅門，為敷床座令坐，乃至自以已所自坐，請使令坐。",
        "from": "T04n0203_006:0479b02_5",
        "context_with_next_sentence": true
    },
    {
        "source_sentence": "捨身受身，常得尊貴七寶床座；未來成佛，得師子法座，是名第六果報。",
        "from": "T04n0203_006:0479b04_6",
        "context_with_next_sentence": true
    },
    {
        "source_sentence": "七名房舍施，前父母師長沙門婆羅門，使屋舍之中得行來坐臥，即名房舍施。",
        "from": "T04n0203_006:0479b06_7",
        "context_with_next_sentence": true
    },
    {
        "source_sentence": "捨身受身，得自然宮殿舍宅；未來成佛，得諸禪屋宅，是名第七果報，是名七施。",
        "from": "T04n0203_006:0479b08_0",
        "context_with_next_sentence": true
    },
    {
        "source_sentence": "雖不損財物，獲大果報。",
        "from": "T04n0203_006:0479b09_1",
        "context_with_next_sentence": true
    },
    {
        "source_sentence": "（七七）迦步王國天旱浴佛得雨緣",
        "from": "T04n0203_006:0479b11_0",
        "context_with_next_sentence": true
    },
    {
        "source_sentence": "若種少善於良福田，後必獲報。",
        "from": "T04n0203_006:0479b12_0",
        "context_with_next_sentence": true
    },
    {
        "source_sentence": "如往古昔無量無邊阿僧祇劫，爾時有王，名曰迦步，統領閻浮提內八萬四千國土。",
        "from": "T04n0203_006:0479b12_1",
        "context_with_next_sentence": true
    },
    {
        "source_sentence": "王有二萬夫人，然無子息，禱祀神祇，經歷多年，最大夫人，而生太子，字曰栴檀，為轉輪王，領四天下，厭惡出家，得成正覺。",
        "from": "T04n0203_006:0479b14_2",
        "context_with_next_sentence": true
    },
    {
        "source_sentence": "時彼國中，諸相師等咸言：「大旱應十二年，作何方計，攘却此災？」",
        "from": "T04n0203_006:0479b17_3",
        "context_with_next_sentence": true
    },
    {
        "source_sentence": "尋共議言：「我等今者，應造金盎，置于市上，盛滿香水，以用浴佛，分布香水，而起塔廟，可得除災。」",
        "from": "T04n0203_006:0479b19_4",
        "context_with_next_sentence": true
    },
    {
        "source_sentence": "即請如來，香水澡浴，分取世尊洗浴之餘，作八萬四千寶瓶，分與八萬四千諸國，仰造塔廟，供養作福。",
        "from": "T04n0203_006:0479b21_5",
        "context_with_next_sentence": true
    },
    {
        "source_sentence": "以造塔廟作福因緣，天即大雨，五穀豐熟，人民安樂。",
        "from": "T04n0203_006:0479b23_6",
        "context_with_next_sentence": true
    },
    {
        "source_sentence": "時有一人，見是塔廟，心生歡喜，即以一把華，散于塔上，獲大善報。",
        "from": "T04n0203_006:0479b25_7",
        "context_with_next_sentence": true
    },
    {
        "source_sentence": "佛言：「我以佛眼，觀彼久遠，栴檀如來，香水塔廟，受彼化者，皆久成佛，入於涅槃。",
        "from": "T04n0203_006:0479b26_8",
        "context_with_next_sentence": true
    },
    {
        "source_sentence": "一把華施者，我身是也。",
        "from": "T04n0203_006:0479b28_9",
        "context_with_next_sentence": true
    },
    {
        "source_sentence": "以我往日有是因緣，今於末後，自致成佛。」",
        "from": "T04n0203_006:0479b29_10",
        "context_with_next_sentence": true
    },
    {
        "source_sentence": "是故行者，應當懃心作諸功德，莫於小善生下劣想。",
        "from": "T04n0203_006:0479c01_11",
        "context_with_next_sentence": true
    },
    {
        "source_sentence": "（七八）長者請舍利弗摩訶羅緣",
        "from": "T04n0203_006:0479c03_0",
        "context_with_next_sentence": true
    },
    {
        "source_sentence": "昔舍衛城中，有大長者，其家巨富，財寶無量，常於僧次，而請沙門，就家供養。",
        "from": "T04n0203_006:0479c04_0",
        "context_with_next_sentence": true
    },
    {
        "source_sentence": "爾時僧次，次舍利弗及摩訶羅，至長者家，長者見已，甚大歡喜。",
        "from": "T04n0203_006:0479c05_1",
        "context_with_next_sentence": true
    },
    {
        "source_sentence": "當于時日，入海估客，大獲珍寶，安隱歸家。",
        "from": "T04n0203_006:0479c07_2",
        "context_with_next_sentence": true
    },
    {
        "source_sentence": "時彼國王，分賜聚落，封與長者，其妻懷妊，復生男兒，諸歡慶事，同時集會，舍利弗等，既入其家，受長者供。",
        "from": "T04n0203_006:0479c08_3",
        "context_with_next_sentence": true
    },
    {
        "source_sentence": "飯食已訖，長者行水，在尊者前，敷小床座，舍利弗呪願而言：「今日良時得好報，財利樂事一切集，踊躍歡喜心悅樂，信心踊發念十力，如似今日後常然。」",
        "from": "T04n0203_006:0479c10_4",
        "context_with_next_sentence": true
    },
    {
        "source_sentence": "長者爾時，聞呪願已，心大歡喜，即以上妙好[疊*毛]二張，施舍利弗，然摩訶羅獨不施與。",
        "from": "T04n0203_006:0479c14_5",
        "context_with_next_sentence": true
    },
    {
        "source_sentence": "時摩訶羅，還寺惆悵，作是念言：「今舍利弗，所以得者，正由呪願適長者意，故獲是施。",
        "from": "T04n0203_006:0479c16_6",
        "context_with_next_sentence": true
    },
    {
        "source_sentence": "我今應當求是呪願。」",
        "from": "T04n0203_006:0479c18_7",
        "context_with_next_sentence": true
    },
    {
        "source_sentence": "即語舍利弗言：「向者呪願，願授與我。」",
        "from": "T04n0203_006:0479c19_0",
        "context_with_next_sentence": true
    },
    {
        "source_sentence": "即答之言：「此呪願者，不可常用，有可用時，有不可用時。」",
        "from": "T04n0203_006:0479c19_1",
        "context_with_next_sentence": true
    },
    {
        "source_sentence": "摩訶羅，慇懃求請：「願必授我。」",
        "from": "T04n0203_006:0479c21_2",
        "context_with_next_sentence": true
    },
    {
        "source_sentence": "舍利弗不免其意，即授呪願。",
        "from": "T04n0203_006:0479c22_0",
        "context_with_next_sentence": true
    },
    {
        "source_sentence": "既蒙教授，尋即讀誦，極令通利，作是思惟：「我當何時，次第及我，得為上座，用此呪願？」",
        "from": "T04n0203_006:0479c22_1",
        "context_with_next_sentence": true
    },
    {
        "source_sentence": "時因僧次，到長者家，得作上座。",
        "from": "T04n0203_006:0479c24_2",
        "context_with_next_sentence": true
    },
    {
        "source_sentence": "時彼長者估客入海，亡失珍寶，長者之婦，遭羅官事，兒復死喪，而摩訶羅說本呪願，言後常然。",
        "from": "T04n0203_006:0479c25_3",
        "context_with_next_sentence": true
    },
    {
        "source_sentence": "爾時長者，既聞是語，心懷忿恚，尋即駈打，推令出門。",
        "from": "T04n0203_006:0479c27_4",
        "context_with_next_sentence": true
    },
    {
        "source_sentence": "被瞋打已，情甚懊惱，即入王田胡麻地中，蹋踐胡麻，苗稼摧折。",
        "from": "T04n0203_006:0479c29_0",
        "context_with_next_sentence": true
    },
    {
        "source_sentence": "守胡麻者，瞋其如是，復加鞭打，極令勞辱。",
        "from": "T04n0203_006:0480a01_1",
        "context_with_next_sentence": true
    },
    {
        "source_sentence": "時摩訶羅，重被打已，過問打者言：「我有何愆，見打乃爾？」",
        "from": "T04n0203_006:0480a02_2",
        "context_with_next_sentence": true
    },
    {
        "source_sentence": "時守麻者，具說踐蹋胡麻之狀，示其道處。",
        "from": "T04n0203_006:0480a03_3",
        "context_with_next_sentence": true
    },
    {
        "source_sentence": "涉路前進，未經幾里，值他刈麥，積而為[卄/積]。",
        "from": "T04n0203_006:0480a05_0",
        "context_with_next_sentence": true
    },
    {
        "source_sentence": "時彼俗法，遶[卄/積]右旋，施設飲食，以求豐壤，若左旋者，以為不吉。",
        "from": "T04n0203_006:0480a06_1",
        "context_with_next_sentence": true
    },
    {
        "source_sentence": "時摩訶羅，遶[卄/積]左旋，麥主忿之，復加打棒。",
        "from": "T04n0203_006:0480a07_2",
        "context_with_next_sentence": true
    },
    {
        "source_sentence": "時摩訶羅，復問之言：「我有何罪，橫加打棒？」",
        "from": "T04n0203_006:0480a08_3",
        "context_with_next_sentence": true
    },
    {
        "source_sentence": "麥主答言：「汝遶麥[卄/積]，何不右旋呪言多入？",
        "from": "T04n0203_006:0480a09_4",
        "context_with_next_sentence": true
    },
    {
        "source_sentence": "違我法故，是以打汝。」",
        "from": "T04n0203_006:0480a10_5",
        "context_with_next_sentence": true
    },
    {
        "source_sentence": "即示其道。",
        "from": "T04n0203_006:0480a11_6",
        "context_with_next_sentence": true
    },
    {
        "source_sentence": "小復前行，逢有葬埋，遶他塚壙，如向麥[卄/積]，呪願之言：「多入多入。」",
        "from": "T04n0203_006:0480a11_7",
        "context_with_next_sentence": true
    },
    {
        "source_sentence": "喪主忿之，復捉撾打，而語之言：「汝見死者，應當愍之，言自今已後，更莫如是，云何返言多入多入？」",
        "from": "T04n0203_006:0480a12_8",
        "context_with_next_sentence": true
    },
    {
        "source_sentence": "摩訶羅言：「自今已後，當如汝語。」",
        "from": "T04n0203_006:0480a15_9",
        "context_with_next_sentence": true
    },
    {
        "source_sentence": "又復前行，見他嫁娶，如送塟者之所教言：「自今已後，莫復如是。」",
        "from": "T04n0203_006:0480a16_10",
        "context_with_next_sentence": true
    },
    {
        "source_sentence": "時嫁娶者，瞋其如是，復加笞打，乃至頭破。",
        "from": "T04n0203_006:0480a17_11",
        "context_with_next_sentence": true
    },
    {
        "source_sentence": "遂復前進，被打狂走，值他捕鴈，驚怖慞惶，觸他羅網，由是之故，驚散他鴈，獵師瞋恚，復捉榜打。",
        "from": "T04n0203_006:0480a18_12",
        "context_with_next_sentence": true
    },
    {
        "source_sentence": "時摩訶羅，被打困熟，語獵師言：「我從直道行，數被躓頓，精神失錯，行步躁疾，觸君羅網，願見寬放，令我前進。」",
        "from": "T04n0203_006:0480a21_13",
        "context_with_next_sentence": true
    },
    {
        "source_sentence": "獵師答言：「汝極麤踈，侜[仁-二+張]乃爾，何不安徐匍匐而行？」",
        "from": "T04n0203_006:0480a23_14",
        "context_with_next_sentence": true
    },
    {
        "source_sentence": "即前著道，如獵師語，匍匐而行。",
        "from": "T04n0203_006:0480a24_15",
        "context_with_next_sentence": true
    },
    {
        "source_sentence": "復於道中，遇浣衣者，見其肘行，謂欲偷衣，即時徵捉，復加打棒。",
        "from": "T04n0203_006:0480a25_16",
        "context_with_next_sentence": true
    },
    {
        "source_sentence": "時摩訶羅，既遭困急，具陳上事，得蒙放捨。",
        "from": "T04n0203_006:0480a27_17",
        "context_with_next_sentence": true
    },
    {
        "source_sentence": "至於祇桓，語諸比丘：「我於先日，誦舍利弗呪願，得大苦惱。」",
        "from": "T04n0203_006:0480a28_18",
        "context_with_next_sentence": true
    },
    {
        "source_sentence": "自說被打膚體毀破，幾失身命。",
        "from": "T04n0203_006:0480a29_19",
        "context_with_next_sentence": true
    },
    {
        "source_sentence": "諸比丘將摩訶羅，詣於佛邊，具說其人被打因由。",
        "from": "T04n0203_006:0480b01_20",
        "context_with_next_sentence": true
    },
    {
        "source_sentence": "佛言：「此摩訶羅，不但今日有是因緣。",
        "from": "T04n0203_006:0480b02_21",
        "context_with_next_sentence": true
    },
    {
        "source_sentence": "乃至昔時，有國王女，遭遇疾患，太史占之，須詣塚間為其解除。",
        "from": "T04n0203_006:0480b03_22",
        "context_with_next_sentence": true
    },
    {
        "source_sentence": "時國王女，即將導從，往詣塚間。",
        "from": "T04n0203_006:0480b05_0",
        "context_with_next_sentence": true
    },
    {
        "source_sentence": "于時道行，有二估客，見國王女，侍從嚴餝，心懷懼畏，走至塚間。",
        "from": "T04n0203_006:0480b05_1",
        "context_with_next_sentence": true
    },
    {
        "source_sentence": "其一人者，即為王女侍從之人，割截耳鼻；其一人者，得急驚怖死尸中伏，詐現死相。",
        "from": "T04n0203_006:0480b07_2",
        "context_with_next_sentence": true
    },
    {
        "source_sentence": "爾時王女，將欲解除，選新死人膚未爛者，坐上澡浴，以療所患。",
        "from": "T04n0203_006:0480b09_3",
        "context_with_next_sentence": true
    },
    {
        "source_sentence": "時遣人看，正值估客，以手觸之，其體尚暖，謂為新死，即以芥末塗身，在上洗浴，芥末辛氣，入估客鼻，雖欲自持，不能禁制，即便大啑欻然而起。",
        "from": "T04n0203_006:0480b10_4",
        "context_with_next_sentence": true
    },
    {
        "source_sentence": "時侍從者，謂起屍鬼，或能為我作諸災疫，閉門拒逆，王女得急急捉不放。",
        "from": "T04n0203_006:0480b14_5",
        "context_with_next_sentence": true
    },
    {
        "source_sentence": "于時估客，以實告言：『我實非鬼。』",
        "from": "T04n0203_006:0480b16_6",
        "context_with_next_sentence": true
    },
    {
        "source_sentence": "王女即時，與彼估客，俱往詣城，喚開城門，具陳情實。",
        "from": "T04n0203_006:0480b16_7",
        "context_with_next_sentence": true
    },
    {
        "source_sentence": "時女父國王，雖聞其言，猶懷不信，莊嚴兵仗，啟門就看，方知非鬼。",
        "from": "T04n0203_006:0480b18_8",
        "context_with_next_sentence": true
    },
    {
        "source_sentence": "時父王言：『女人之體形不再現。』",
        "from": "T04n0203_006:0480b19_9",
        "context_with_next_sentence": true
    },
    {
        "source_sentence": "即以其女，而用妻之。",
        "from": "T04n0203_006:0480b20_10",
        "context_with_next_sentence": true
    },
    {
        "source_sentence": "估客歡喜，慶遇無量。」",
        "from": "T04n0203_006:0480b20_11",
        "context_with_next_sentence": true
    },
    {
        "source_sentence": "佛言：「爾時估客得王女者，舍利弗是。",
        "from": "T04n0203_006:0480b21_12",
        "context_with_next_sentence": true
    },
    {
        "source_sentence": "割截耳鼻者，摩訶羅是。",
        "from": "T04n0203_006:0480b22_13",
        "context_with_next_sentence": true
    },
    {
        "source_sentence": "宿緣如此，非但今日。",
        "from": "T04n0203_006:0480b22_14",
        "context_with_next_sentence": true
    },
    {
        "source_sentence": "自今已後，諸比丘等！",
        "from": "T04n0203_006:0480b23_15",
        "context_with_next_sentence": true
    },
    {
        "source_sentence": "若欲說法呪願，當解時宜，應修習布施，持戒，忍辱，精進，禪定，智慧，憂悲喜樂，宜知是時及以非時，不得妄說。」",
        "from": "T04n0203_006:0480b23_16",
        "context_with_next_sentence": true
    },
    {
        "source_sentence": "雜寶藏經卷第六",
        "from": "T04n0203_006:0480b27_0",
        "context_with_next_sentence": false
    }
]