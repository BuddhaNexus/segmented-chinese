[
    {
        "source_sentence": "佛說木槵子經",
        "from": "T17n0786_001:0726a08_0",
        "context_with_next_sentence": true
    },
    {
        "source_sentence": "失譯人今附東晉錄",
        "from": "T17n0786_001:0726a10_0",
        "context_with_next_sentence": true
    },
    {
        "source_sentence": "聞如是：一時佛遊羅閱祇耆闍崛山中，與大比丘眾一千二百五十人俱，菩薩無數，名稱遠聞，天、人所敬。",
        "from": "T17n0786_001:0726a11_0",
        "context_with_next_sentence": true
    },
    {
        "source_sentence": "時難國王，名波流離，遣使來到佛所，頂禮佛足，白佛言：「世尊！",
        "from": "T17n0786_001:0726a13_1",
        "context_with_next_sentence": true
    },
    {
        "source_sentence": "我國邊小，頻歲寇賊，五穀勇貴，疾病流行，人民困苦，我恒不得安臥。",
        "from": "T17n0786_001:0726a14_2",
        "context_with_next_sentence": true
    },
    {
        "source_sentence": "如來法藏，多悉深廣；我有憂務，不得修行。",
        "from": "T17n0786_001:0726a16_3",
        "context_with_next_sentence": true
    },
    {
        "source_sentence": "唯願世尊特垂慈愍，賜我要法！",
        "from": "T17n0786_001:0726a17_4",
        "context_with_next_sentence": true
    },
    {
        "source_sentence": "使我日夜易得修行，未來世中遠離眾苦。」",
        "from": "T17n0786_001:0726a18_5",
        "context_with_next_sentence": true
    },
    {
        "source_sentence": "佛告王言：「若欲滅煩惱障、報障者，當貫木槵子一百八，以常自隨。",
        "from": "T17n0786_001:0726a20_0",
        "context_with_next_sentence": true
    },
    {
        "source_sentence": "若行、若坐、若臥，恒當至心，無分散意，稱佛陀、達摩、僧伽名，乃過一木槵子，如是漸次度木槵子，若十、若二十、若百、若千，乃至百千萬。",
        "from": "T17n0786_001:0726a21_1",
        "context_with_next_sentence": true
    },
    {
        "source_sentence": "若能滿二十萬遍，身心不亂，無諸諂曲者，捨命得生第三焰天，衣食自然，常安樂行。",
        "from": "T17n0786_001:0726a24_2",
        "context_with_next_sentence": true
    },
    {
        "source_sentence": "若復能滿一百萬遍者，當得斷除百八結業，始名背生死流，趣向泥洹，永斷煩惱根，獲無上果。」",
        "from": "T17n0786_001:0726a26_3",
        "context_with_next_sentence": true
    },
    {
        "source_sentence": "信還啟王，王大歡喜，遙向世尊，頭面禮佛云：「大善！",
        "from": "T17n0786_001:0726a28_4",
        "context_with_next_sentence": true
    },
    {
        "source_sentence": "我當奉行。」",
        "from": "T17n0786_001:0726a29_5",
        "context_with_next_sentence": true
    },
    {
        "source_sentence": "即勅吏民，營辦木槵子，以為千具，六親國戚，皆與一具。",
        "from": "T17n0786_001:0726b01_6",
        "context_with_next_sentence": true
    },
    {
        "source_sentence": "王常誦念，雖親軍旅，亦不廢置。",
        "from": "T17n0786_001:0726b02_7",
        "context_with_next_sentence": true
    },
    {
        "source_sentence": "又作是念：「世尊大慈，普應一切。",
        "from": "T17n0786_001:0726b03_8",
        "context_with_next_sentence": true
    },
    {
        "source_sentence": "若我此善，得免長淪苦海，如來當現我身，為我說法。」",
        "from": "T17n0786_001:0726b03_9",
        "context_with_next_sentence": true
    },
    {
        "source_sentence": "願樂迫心，三日不食。",
        "from": "T17n0786_001:0726b05_10",
        "context_with_next_sentence": true
    },
    {
        "source_sentence": "佛即應形，與諸眷屬，來其宮內，而告王曰：「莎斗比丘，誦三寶名，經歷十歲，得成斯陀含果；漸次習行，今在普香世界，作辟支佛。」",
        "from": "T17n0786_001:0726b05_11",
        "context_with_next_sentence": true
    },
    {
        "source_sentence": "王聞是已，倍復修行。",
        "from": "T17n0786_001:0726b08_12",
        "context_with_next_sentence": true
    },
    {
        "source_sentence": "佛告阿難：「何況能誦三寶名，經歷萬數；但能聞此人名，生一念隨喜者，未來生處，常聞十善。」",
        "from": "T17n0786_001:0726b09_13",
        "context_with_next_sentence": true
    },
    {
        "source_sentence": "說是法時，大眾歡喜，皆願奉行！",
        "from": "T17n0786_001:0726b11_14",
        "context_with_next_sentence": true
    },
    {
        "source_sentence": "佛說木槵子經",
        "from": "T17n0786_001:0726b12_0",
        "context_with_next_sentence": false
    }
]