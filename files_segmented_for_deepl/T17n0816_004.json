[
    {
        "source_sentence": "佛說道神足無極變化經卷第四",
        "from": "T17n0816_004:0813a11_0",
        "context_with_next_sentence": true
    },
    {
        "source_sentence": "西晉安息三藏安法欽譯",
        "from": "T17n0816_004:0813a13_0",
        "context_with_next_sentence": true
    },
    {
        "source_sentence": "「復次目連！",
        "from": "T17n0816_004:0813a14_0",
        "context_with_next_sentence": true
    },
    {
        "source_sentence": "於是三千大千剎土東南方，去是剎八萬四千四天下國土，名三幔陀質(晉言：遍等)，其佛名質多拘冲怛薩阿竭、阿羅訶、三耶三佛(晉言：幻華如來、無所著、等正覺)，現在說法。",
        "from": "T17n0816_004:0813a14_1",
        "context_with_next_sentence": true
    },
    {
        "source_sentence": "彼四天下世界盡甚好，東西南北十八街巷珍寶滿地，柔軟譬如天衣，地生柔軟之草，高四寸，其地所有，各各異種眾色，如是皆悉遍。",
        "from": "T17n0816_004:0813a17_2",
        "context_with_next_sentence": true
    },
    {
        "source_sentence": "行步若下足蹈地，草皆柔軟可意，足舉則生如故，其地皆平如掌。",
        "from": "T17n0816_004:0813a20_3",
        "context_with_next_sentence": true
    },
    {
        "source_sentence": "目連！",
        "from": "T17n0816_004:0813a22_4",
        "context_with_next_sentence": true
    },
    {
        "source_sentence": "是遍等世界皆如此。",
        "from": "T17n0816_004:0813a22_5",
        "context_with_next_sentence": true
    },
    {
        "source_sentence": "有城名颰陀欝沈(晉言：善尊)。",
        "from": "T17n0816_004:0813a22_6",
        "context_with_next_sentence": true
    },
    {
        "source_sentence": "其城中人，安隱豐饒熾盛大樂，東西長三十二俞旬，南北廣十二俞旬，如是目連！",
        "from": "T17n0816_004:0813a23_7",
        "context_with_next_sentence": true
    },
    {
        "source_sentence": "彼善尊城人皆共居其中。",
        "from": "T17n0816_004:0813a25_8",
        "context_with_next_sentence": true
    },
    {
        "source_sentence": "其國人民繁裔，多於鴦迦、摩竭、拘留諸人民數。",
        "from": "T17n0816_004:0813a25_9",
        "context_with_next_sentence": true
    },
    {
        "source_sentence": "如是目連！",
        "from": "T17n0816_004:0813a26_10",
        "context_with_next_sentence": true
    },
    {
        "source_sentence": "其幻華如來世尊於善尊城中遊行止頓其中，一會說法為師子吼，令三十那術人皆得阿羅漢；復有三十那術人得阿那含；復有三十那術人得斯陀含；復有三十那術人得須陀洹；復有三十那術人發辟支佛行；復倍不可計數發阿耨多羅三耶三菩提心；復異不可計數人皆悉作功德。",
        "from": "T17n0816_004:0813a27_11",
        "context_with_next_sentence": true
    },
    {
        "source_sentence": "目連！",
        "from": "T17n0816_004:0813b04_12",
        "context_with_next_sentence": true
    },
    {
        "source_sentence": "是彼四天下世界，有樹名末頭三被(晉言：此樹)譬如蜜，其華果實常有不乏，其華果實味譬如百味飲食。",
        "from": "T17n0816_004:0813b04_13",
        "context_with_next_sentence": true
    },
    {
        "source_sentence": "彼若男子、母人，欲得一華一果，得以食之安隱飽滿，七日不飢不羸，色貌不減，身體康強輕便有氣力，食是已訖如服甘露，亦無小便、亦不大行、亦無涕唾。",
        "from": "T17n0816_004:0813b07_14",
        "context_with_next_sentence": true
    },
    {
        "source_sentence": "彼無田種殖者，無舉賈償債者，其國中皆共食是華果，彼國初不知有貧富，俱等無異。",
        "from": "T17n0816_004:0813b10_15",
        "context_with_next_sentence": true
    },
    {
        "source_sentence": "彼世界如來，目連！",
        "from": "T17n0816_004:0813b12_16",
        "context_with_next_sentence": true
    },
    {
        "source_sentence": "有九十六億那術百千弟子眾，其菩薩眾復倍於弟子。",
        "from": "T17n0816_004:0813b13_17",
        "context_with_next_sentence": true
    },
    {
        "source_sentence": "有園名三曼陀拘冲(晉言：法園)，有雜果。",
        "from": "T17n0816_004:0813b14_18",
        "context_with_next_sentence": true
    },
    {
        "source_sentence": "諸弟子眾食飲，常在是園中坐。",
        "from": "T17n0816_004:0813b15_19",
        "context_with_next_sentence": true
    },
    {
        "source_sentence": "其弟子眾、菩薩眾皆坐樹下，若欲食時樹自然動，搖華果落，墮皆在鉢中。",
        "from": "T17n0816_004:0813b15_20",
        "context_with_next_sentence": true
    },
    {
        "source_sentence": "食飲飽訖，樹不動搖，華果不墮，還如本故。",
        "from": "T17n0816_004:0813b17_21",
        "context_with_next_sentence": true
    },
    {
        "source_sentence": "如是目連！",
        "from": "T17n0816_004:0813b18_22",
        "context_with_next_sentence": true
    },
    {
        "source_sentence": "彼世界所有事物，過倍於是不可計。",
        "from": "T17n0816_004:0813b18_23",
        "context_with_next_sentence": true
    },
    {
        "source_sentence": "目連！",
        "from": "T17n0816_004:0813b19_24",
        "context_with_next_sentence": true
    },
    {
        "source_sentence": "彼世界如來則我身是！",
        "from": "T17n0816_004:0813b19_25",
        "context_with_next_sentence": true
    },
    {
        "source_sentence": "我於彼世界以法而教導。",
        "from": "T17n0816_004:0813b20_26",
        "context_with_next_sentence": true
    },
    {
        "source_sentence": "如是目連！",
        "from": "T17n0816_004:0813b20_27",
        "context_with_next_sentence": true
    },
    {
        "source_sentence": "名為如來道神足無極之變化也，一切諸弟子、緣一覺所不及知。",
        "from": "T17n0816_004:0813b20_28",
        "context_with_next_sentence": true
    },
    {
        "source_sentence": "「復次目連！",
        "from": "T17n0816_004:0813b23_0",
        "context_with_next_sentence": true
    },
    {
        "source_sentence": "於是三千大千剎土西南方，去是四天下世界七萬四天下世界，其世界名比實颰填(晉言：容受)。",
        "from": "T17n0816_004:0813b23_1",
        "context_with_next_sentence": true
    },
    {
        "source_sentence": "有八萬國王，一一天下有八萬城，城外有八萬聚落。",
        "from": "T17n0816_004:0813b25_2",
        "context_with_next_sentence": true
    },
    {
        "source_sentence": "八萬王所治處八萬城，八萬四千小城。",
        "from": "T17n0816_004:0813b26_3",
        "context_with_next_sentence": true
    },
    {
        "source_sentence": "一一處城聚落處城小城拘利百千，皆滿其中，彼諸王皆奉行法，非法之事皆悉除盡。",
        "from": "T17n0816_004:0813b27_4",
        "context_with_next_sentence": true
    },
    {
        "source_sentence": "是諸王各有八萬四千夫人、婇女。",
        "from": "T17n0816_004:0813b29_5",
        "context_with_next_sentence": true
    },
    {
        "source_sentence": "爾時婇女端正，世之最上。",
        "from": "T17n0816_004:0813c01_6",
        "context_with_next_sentence": true
    },
    {
        "source_sentence": "一一諸王各有五百太子，一一諸王各有萬二千女。",
        "from": "T17n0816_004:0813c01_7",
        "context_with_next_sentence": true
    },
    {
        "source_sentence": "是萬二千女皆端正，於世最上。",
        "from": "T17n0816_004:0813c02_8",
        "context_with_next_sentence": true
    },
    {
        "source_sentence": "是諸王法無鞭杖亦無兵器，是諸王各各自治在其國。",
        "from": "T17n0816_004:0813c03_9",
        "context_with_next_sentence": true
    },
    {
        "source_sentence": "目連！",
        "from": "T17n0816_004:0813c04_10",
        "context_with_next_sentence": true
    },
    {
        "source_sentence": "彼容受世界佛號波勿多羅陀那賴比怛薩阿竭、阿羅訶、三耶三佛(晉言：寶放光明如來、無所着、等正覺)，現在說法。",
        "from": "T17n0816_004:0813c04_11",
        "context_with_next_sentence": true
    },
    {
        "source_sentence": "彼如來，目連！",
        "from": "T17n0816_004:0813c07_0",
        "context_with_next_sentence": true
    },
    {
        "source_sentence": "得阿耨多羅三耶三菩時，於彼四天下踊在虛空中，去地七刃結加趺坐，一加趺坐放大光明。",
        "from": "T17n0816_004:0813c07_1",
        "context_with_next_sentence": true
    },
    {
        "source_sentence": "彼時四天下世界皆悉相見，雨於天華，諸音樂器不鼓自鳴，一一樂器出百千音聲，地為六反震動，諸伎樂音譬如梵音聲，不可計百千所作功德所致。",
        "from": "T17n0816_004:0813c09_2",
        "context_with_next_sentence": true
    },
    {
        "source_sentence": "轉於法輪，一切諸欲垢皆悉盡，無餘泥洹，持菩薩所知為眾說法。",
        "from": "T17n0816_004:0813c13_0",
        "context_with_next_sentence": true
    },
    {
        "source_sentence": "「彼如來說法，以是四天下世界，八萬諸王及夫人、婇女、諸子、諸女見佛變化已，乃皆發阿耨多羅三耶三菩心。",
        "from": "T17n0816_004:0813c14_1",
        "context_with_next_sentence": true
    },
    {
        "source_sentence": "彼國中一切人民男子、女人、男兒、女兒，皆遠塵離垢，諸法法眼生。",
        "from": "T17n0816_004:0813c16_2",
        "context_with_next_sentence": true
    },
    {
        "source_sentence": "是諸王及夫人、婇女、諸兒、諸女，從佛求作沙門。",
        "from": "T17n0816_004:0813c18_3",
        "context_with_next_sentence": true
    },
    {
        "source_sentence": "是時如來皆悉聽為沙門。",
        "from": "T17n0816_004:0813c19_4",
        "context_with_next_sentence": true
    },
    {
        "source_sentence": "為沙門已，在在所處，在所處及城郭，縣邑、聚落，其所至到處，皆步行不乘車馬，臥起飲食常於寺舍，不復田作種殖，皆食自然，天人來下而悉供養。",
        "from": "T17n0816_004:0813c20_5",
        "context_with_next_sentence": true
    },
    {
        "source_sentence": "「是時如來再會說法時，一切諸弟子行者皆得斯陀含，菩薩行者皆得歡喜忍。",
        "from": "T17n0816_004:0813c23_6",
        "context_with_next_sentence": true
    },
    {
        "source_sentence": "三會說法時，一切人皆得阿那含，菩薩行者皆逮得五通。",
        "from": "T17n0816_004:0813c25_7",
        "context_with_next_sentence": true
    },
    {
        "source_sentence": "四會說法時，一切皆得阿羅漢，菩薩行者皆得不起法忍，夫人、婇女、男女皆得不起法忍。",
        "from": "T17n0816_004:0813c26_8",
        "context_with_next_sentence": true
    },
    {
        "source_sentence": "爾時夫人、婇女及諸女皆轉女人身悉得男子，不復見女像。",
        "from": "T17n0816_004:0813c28_9",
        "context_with_next_sentence": true
    },
    {
        "source_sentence": "時彼如來皆授決為阿耨多羅三耶三菩。",
        "from": "T17n0816_004:0813c29_10",
        "context_with_next_sentence": true
    },
    {
        "source_sentence": "「於目連意云何？",
        "from": "T17n0816_004:0814a01_11",
        "context_with_next_sentence": true
    },
    {
        "source_sentence": "乃知彼土寶放光明如來、無所著、等正覺不？」",
        "from": "T17n0816_004:0814a02_12",
        "context_with_next_sentence": true
    },
    {
        "source_sentence": "目連言：「不及。",
        "from": "T17n0816_004:0814a03_13",
        "context_with_next_sentence": true
    },
    {
        "source_sentence": "天中天！」",
        "from": "T17n0816_004:0814a03_14",
        "context_with_next_sentence": true
    },
    {
        "source_sentence": "佛言：「則我身是！",
        "from": "T17n0816_004:0814a03_15",
        "context_with_next_sentence": true
    },
    {
        "source_sentence": "名為如來道神足無極之變化也。",
        "from": "T17n0816_004:0814a03_16",
        "context_with_next_sentence": true
    },
    {
        "source_sentence": "是故目連！",
        "from": "T17n0816_004:0814a04_17",
        "context_with_next_sentence": true
    },
    {
        "source_sentence": "一切弟子、緣一覺所不能及知也。",
        "from": "T17n0816_004:0814a04_18",
        "context_with_next_sentence": true
    },
    {
        "source_sentence": "「復次目連！",
        "from": "T17n0816_004:0814a06_0",
        "context_with_next_sentence": true
    },
    {
        "source_sentence": "於是三千大千剎土西北方，去是五萬五千四天下世界，其世界名揵沓提(晉言：香氣)，世界純以污勒迦挱羅栴檀，其栴檀大如一錢者，價當是世。",
        "from": "T17n0816_004:0814a06_1",
        "context_with_next_sentence": true
    },
    {
        "source_sentence": "彼世界有樹三曼陀揵陀(晉言：其香普熏)。",
        "from": "T17n0816_004:0814a09_2",
        "context_with_next_sentence": true
    },
    {
        "source_sentence": "彼世界一一樹其香四百里，其土皆生蓮華大如車輪，一華者有不可計百千葉、無央數色，其華柔軟如天綩綖。",
        "from": "T17n0816_004:0814a10_3",
        "context_with_next_sentence": true
    },
    {
        "source_sentence": "華生高二丈華，其香遍四天下，香甚香。",
        "from": "T17n0816_004:0814a12_4",
        "context_with_next_sentence": true
    },
    {
        "source_sentence": "彼世界四天下栴檀為交露，經行處亦皆栴檀，波曇華來在兩邊。",
        "from": "T17n0816_004:0814a13_5",
        "context_with_next_sentence": true
    },
    {
        "source_sentence": "彼世界無城郭、縣邑、聚落，但有交露帳覆蓋其上。",
        "from": "T17n0816_004:0814a15_6",
        "context_with_next_sentence": true
    },
    {
        "source_sentence": "其世界人民食飲，譬如第五尼曼羅天上。",
        "from": "T17n0816_004:0814a16_7",
        "context_with_next_sentence": true
    },
    {
        "source_sentence": "復次彼放香普熏世界，佛號揵陀勿賴比(晉言：香氣放光明)如來、無所著、等正覺，現在說法。",
        "from": "T17n0816_004:0814a17_8",
        "context_with_next_sentence": true
    },
    {
        "source_sentence": "彼如來世界純是菩薩行，無有弟子、緣一覺行者，其彼世界四天下悉遍滿皆得神足，其菩薩皆得不可思議忍。",
        "from": "T17n0816_004:0814a18_9",
        "context_with_next_sentence": true
    },
    {
        "source_sentence": "彼菩薩輩中，有菩薩名薩惒曇無惟屈羅遊(晉言：一切法無極積聚)，得不可思議願事，已得三忍，神通為達，其所報答皆悉過上，供養甚多不可計諸佛。",
        "from": "T17n0816_004:0814a21_10",
        "context_with_next_sentence": true
    },
    {
        "source_sentence": "「復次目連！",
        "from": "T17n0816_004:0814a24_11",
        "context_with_next_sentence": true
    },
    {
        "source_sentence": "彼一切法無極積聚菩薩自念：『今欲問佛，儻肯說者而欲問之。』",
        "from": "T17n0816_004:0814a24_12",
        "context_with_next_sentence": true
    },
    {
        "source_sentence": "作是念已便從坐起，放身一一毛之光明照四百里，放身光明遍境界，若干百千種華無央數色色甚鮮好，是華在於虛空去地七刃，心念欲持是供養。",
        "from": "T17n0816_004:0814a26_13",
        "context_with_next_sentence": true
    },
    {
        "source_sentence": "應時虛空中聞柔軟音樂之聲，譬如天樂，是音樂聲皆出八種法印之聲，一一法印之聲，出八萬四千拘利經卷，出七萬二千偈。",
        "from": "T17n0816_004:0814a29_14",
        "context_with_next_sentence": true
    },
    {
        "source_sentence": "是時菩薩，便踊在虛空中結加趺坐，會九十六拘利那術百千人，皆住阿惟越致地，皆得無所從生法忍，當為阿耨多羅三耶三菩。",
        "from": "T17n0816_004:0814b03_15",
        "context_with_next_sentence": true
    },
    {
        "source_sentence": "如是像色貌菩薩，目連！",
        "from": "T17n0816_004:0814b06_16",
        "context_with_next_sentence": true
    },
    {
        "source_sentence": "滿彼世界。",
        "from": "T17n0816_004:0814b07_17",
        "context_with_next_sentence": true
    },
    {
        "source_sentence": "一切人無有盲者，亦無瘂者；亦無跛者亦無聾者、無貧者、無醜惡者。",
        "from": "T17n0816_004:0814b07_18",
        "context_with_next_sentence": true
    },
    {
        "source_sentence": "彼一切人民皆是菩薩，有三十二大人相，其世界無有他餘異雜行，彼國中亦無飲食者，但以禪歡喜為飲食。",
        "from": "T17n0816_004:0814b09_19",
        "context_with_next_sentence": true
    },
    {
        "source_sentence": "其國中無有羗、虜、夷、狄雜類之人；亦無三惡道；亦無邊地；亦不於彼間沒而致他方國土生，若有沒滅者便逮得如來。」",
        "from": "T17n0816_004:0814b11_20",
        "context_with_next_sentence": true
    },
    {
        "source_sentence": "佛言：「如是目連！",
        "from": "T17n0816_004:0814b14_21",
        "context_with_next_sentence": true
    },
    {
        "source_sentence": "彼世界如來則我身是！",
        "from": "T17n0816_004:0814b14_22",
        "context_with_next_sentence": true
    },
    {
        "source_sentence": "我於彼土以法而教導，是名道神足無極之變化也，一切弟子、緣一覺所不能及知。",
        "from": "T17n0816_004:0814b15_23",
        "context_with_next_sentence": true
    },
    {
        "source_sentence": "「復次目連！",
        "from": "T17n0816_004:0814b18_0",
        "context_with_next_sentence": true
    },
    {
        "source_sentence": "於是三千大千剎土東北，去是四萬二千四天下世界，其世界名榆末陀那(晉言：應時)。",
        "from": "T17n0816_004:0814b18_1",
        "context_with_next_sentence": true
    },
    {
        "source_sentence": "彼世界人民婬欲甚多，貪婬、瞋恚、愚癡、慳貪、閙憒強額，諸根習邪，無信、嫉妬、犯惡、多疑、弊惡、急性、嬾惰、懈怠，憙忘憨無所畏，有吾我人壽命，無黠智，譬如野禽畜獸不知慚羞，無有禮節心意癡狂。",
        "from": "T17n0816_004:0814b20_2",
        "context_with_next_sentence": true
    },
    {
        "source_sentence": "彼世界醜惡面目無色無所省錄，其處土地但有污泥及諸不淨，生活勤苦衣食不充，憙鬪更相罵詈。",
        "from": "T17n0816_004:0814b24_3",
        "context_with_next_sentence": true
    },
    {
        "source_sentence": "六月一雨，一歲再雨，五穀不豐。",
        "from": "T17n0816_004:0814b26_4",
        "context_with_next_sentence": true
    },
    {
        "source_sentence": "惡行所致，其世界地堅如鐵石[山/族]嶽不平，譬如蒺蔾蹈傷人脚，毒惡止上及地但生荊棘。",
        "from": "T17n0816_004:0814b27_5",
        "context_with_next_sentence": true
    },
    {
        "source_sentence": "彼世界所出水，人民飲之，濁惡醎苦臭穢不淨，衣被皆用草蒭，貧窮困厄更相看視轉相作使。",
        "from": "T17n0816_004:0814b29_6",
        "context_with_next_sentence": true
    },
    {
        "source_sentence": "彼世界國王急性常喜瞋恚，其中人民役使作務甚大，勤苦治生田作，穀粟、錢財王皆奪取，鞭杖暴瘧無不被殃。",
        "from": "T17n0816_004:0814c02_7",
        "context_with_next_sentence": true
    },
    {
        "source_sentence": "如是目連！",
        "from": "T17n0816_004:0814c05_8",
        "context_with_next_sentence": true
    },
    {
        "source_sentence": "其國界中現世受殃甚劇乃爾！",
        "from": "T17n0816_004:0814c05_9",
        "context_with_next_sentence": true
    },
    {
        "source_sentence": "如是比類彼復倍過此。",
        "from": "T17n0816_004:0814c06_10",
        "context_with_next_sentence": true
    },
    {
        "source_sentence": "其世界中人命盡，皆墮地獄、餓鬼、畜生三惡道中。",
        "from": "T17n0816_004:0814c06_11",
        "context_with_next_sentence": true
    },
    {
        "source_sentence": "「復次目連！",
        "from": "T17n0816_004:0814c07_12",
        "context_with_next_sentence": true
    },
    {
        "source_sentence": "彼四天下世界，如來名振波迦論真陀摩那迦樓(晉言：傷悲憐念)如來、無所著、等正覺，而為說法。",
        "from": "T17n0816_004:0814c08_13",
        "context_with_next_sentence": true
    },
    {
        "source_sentence": "彼佛如來，目連！",
        "from": "T17n0816_004:0814c10_14",
        "context_with_next_sentence": true
    },
    {
        "source_sentence": "現十八大變化而為說法，七百歲說法竟，七百歲無有一人解法者。",
        "from": "T17n0816_004:0814c10_15",
        "context_with_next_sentence": true
    },
    {
        "source_sentence": "是時世尊亦不厭惓，說法如故，常持大悲而為解說。",
        "from": "T17n0816_004:0814c11_16",
        "context_with_next_sentence": true
    },
    {
        "source_sentence": "如是目連！",
        "from": "T17n0816_004:0814c13_17",
        "context_with_next_sentence": true
    },
    {
        "source_sentence": "彼佛世尊若至聚落、郡國、縣邑，若散居恒遊，行無一處，所到其國人民罵詈，輕易挽滅唾言持怒作等，其世尊悉忍誘恤養護，欲使度脫得至泥洹。",
        "from": "T17n0816_004:0814c13_18",
        "context_with_next_sentence": true
    },
    {
        "source_sentence": "目連！",
        "from": "T17n0816_004:0814c16_19",
        "context_with_next_sentence": true
    },
    {
        "source_sentence": "是時如來於爾所歲中說法常養護之，說法時有八萬四千那術人皆得阿羅漢；復八萬四千那術人得阿那含；復八萬四千那術人得斯陀含；復八萬四千那術人得須陀洹。",
        "from": "T17n0816_004:0814c16_20",
        "context_with_next_sentence": true
    },
    {
        "source_sentence": "諸大眾一日之中皆除鬚髮，作沙門悉受大戒，是時學者不學者，於三月中前所諸惡，從佛受誨皆得離之，一時俱般泥洹。",
        "from": "T17n0816_004:0814c20_21",
        "context_with_next_sentence": true
    },
    {
        "source_sentence": "彼佛恒常在，復養護緣一覺及菩薩行者，其所作罪惡故而生彼國，彼受苦痛乃爾！",
        "from": "T17n0816_004:0814c23_22",
        "context_with_next_sentence": true
    },
    {
        "source_sentence": "一時皆得畢離。」",
        "from": "T17n0816_004:0814c25_23",
        "context_with_next_sentence": true
    },
    {
        "source_sentence": "於是目連復白佛言：「惟，世尊！",
        "from": "T17n0816_004:0814c25_24",
        "context_with_next_sentence": true
    },
    {
        "source_sentence": "是輩菩薩作何等罪，生於彼國土？」",
        "from": "T17n0816_004:0814c26_25",
        "context_with_next_sentence": true
    },
    {
        "source_sentence": "佛告目連：「菩薩有四事法往生彼國。",
        "from": "T17n0816_004:0814c27_26",
        "context_with_next_sentence": true
    },
    {
        "source_sentence": "何等為四？",
        "from": "T17n0816_004:0814c28_27",
        "context_with_next_sentence": true
    },
    {
        "source_sentence": "一者、倚菩薩名而求供養，不學菩薩事。",
        "from": "T17n0816_004:0814c28_28",
        "context_with_next_sentence": true
    },
    {
        "source_sentence": "二者、目連！",
        "from": "T17n0816_004:0814c29_29",
        "context_with_next_sentence": true
    },
    {
        "source_sentence": "於菩薩事不能行而懈怠，雖見亦復不能持。",
        "from": "T17n0816_004:0814c29_30",
        "context_with_next_sentence": true
    },
    {
        "source_sentence": "三者、目連！",
        "from": "T17n0816_004:0815a01_31",
        "context_with_next_sentence": true
    },
    {
        "source_sentence": "菩薩見餘菩薩得供養，便妬嫉之言：『何以供養？』",
        "from": "T17n0816_004:0815a01_32",
        "context_with_next_sentence": true
    },
    {
        "source_sentence": "是斷截他人功德而輕易之。",
        "from": "T17n0816_004:0815a02_33",
        "context_with_next_sentence": true
    },
    {
        "source_sentence": "四者、目連！",
        "from": "T17n0816_004:0815a03_34",
        "context_with_next_sentence": true
    },
    {
        "source_sentence": "菩薩不能護身、口、意，以是故得是。",
        "from": "T17n0816_004:0815a03_35",
        "context_with_next_sentence": true
    },
    {
        "source_sentence": "用是事，目連！",
        "from": "T17n0816_004:0815a04_36",
        "context_with_next_sentence": true
    },
    {
        "source_sentence": "得生彼國。」",
        "from": "T17n0816_004:0815a04_37",
        "context_with_next_sentence": true
    },
    {
        "source_sentence": "佛言：「目連！",
        "from": "T17n0816_004:0815a05_38",
        "context_with_next_sentence": true
    },
    {
        "source_sentence": "彼佛則我身是！",
        "from": "T17n0816_004:0815a05_39",
        "context_with_next_sentence": true
    },
    {
        "source_sentence": "我於彼國以法教導人，名為如來權道神足無極之變化也，弟子、緣一覺所不能及知。",
        "from": "T17n0816_004:0815a05_40",
        "context_with_next_sentence": true
    },
    {
        "source_sentence": "其如是。",
        "from": "T17n0816_004:0815a07_41",
        "context_with_next_sentence": true
    },
    {
        "source_sentence": "目連！",
        "from": "T17n0816_004:0815a07_42",
        "context_with_next_sentence": true
    },
    {
        "source_sentence": "如來於是三千大千世界作佛事如是。",
        "from": "T17n0816_004:0815a07_43",
        "context_with_next_sentence": true
    },
    {
        "source_sentence": "目連！",
        "from": "T17n0816_004:0815a08_44",
        "context_with_next_sentence": true
    },
    {
        "source_sentence": "如汝輩不盡悉現。",
        "from": "T17n0816_004:0815a08_45",
        "context_with_next_sentence": true
    },
    {
        "source_sentence": "所以者何？",
        "from": "T17n0816_004:0815a09_46",
        "context_with_next_sentence": true
    },
    {
        "source_sentence": "弟子不能及持，以是故不能悉現。",
        "from": "T17n0816_004:0815a09_47",
        "context_with_next_sentence": true
    },
    {
        "source_sentence": "「復次目連！",
        "from": "T17n0816_004:0815a11_0",
        "context_with_next_sentence": true
    },
    {
        "source_sentence": "於是三千大千世界百拘利四天下世界，彼如來隨一切意而為說法。",
        "from": "T17n0816_004:0815a11_1",
        "context_with_next_sentence": true
    },
    {
        "source_sentence": "復次有四天下世界，如梵天形像被服而為說法，彼世界如來不出家除鬚髮。",
        "from": "T17n0816_004:0815a12_2",
        "context_with_next_sentence": true
    },
    {
        "source_sentence": "復次有如釋提桓因形體被服而為說法；或如日天王形體被服而為說法；或復如遮迦越王形體被服而為說法。",
        "from": "T17n0816_004:0815a14_3",
        "context_with_next_sentence": true
    },
    {
        "source_sentence": "如是比，目連！",
        "from": "T17n0816_004:0815a17_4",
        "context_with_next_sentence": true
    },
    {
        "source_sentence": "於是三千大千世界中，如一切人之所願而為說法，如是比無央數。",
        "from": "T17n0816_004:0815a17_5",
        "context_with_next_sentence": true
    },
    {
        "source_sentence": "復有異無央數，不可計數佛剎土，所為一切弟子、緣一覺所不能及知。",
        "from": "T17n0816_004:0815a19_0",
        "context_with_next_sentence": true
    },
    {
        "source_sentence": "譬如目連！",
        "from": "T17n0816_004:0815a20_1",
        "context_with_next_sentence": true
    },
    {
        "source_sentence": "月宮殿、日宮殿，日月天各坐其殿，亦復不出亦復不入，坐照見天下。",
        "from": "T17n0816_004:0815a20_2",
        "context_with_next_sentence": true
    },
    {
        "source_sentence": "如是目連！",
        "from": "T17n0816_004:0815a22_3",
        "context_with_next_sentence": true
    },
    {
        "source_sentence": "佛世尊亦不從是起，亦不到彼坐，悉見不可計佛剎悉皆示現，隨一切人上中下之所願，皆養護之而為說法。」",
        "from": "T17n0816_004:0815a22_4",
        "context_with_next_sentence": true
    },
    {
        "source_sentence": "是賢者大目揵連白佛言：「何所審是佛世尊者？",
        "from": "T17n0816_004:0815a25_5",
        "context_with_next_sentence": true
    },
    {
        "source_sentence": "若忉利天、若閻浮利、若天宮、若三千世界？",
        "from": "T17n0816_004:0815a26_6",
        "context_with_next_sentence": true
    },
    {
        "source_sentence": "此彼四天下世界，復異世界說法，乃爾所世界，何所審是佛者？",
        "from": "T17n0816_004:0815a27_7",
        "context_with_next_sentence": true
    },
    {
        "source_sentence": "我曹當云何知無極大嚫之議、大界之服？",
        "from": "T17n0816_004:0815a28_8",
        "context_with_next_sentence": true
    },
    {
        "source_sentence": "云何得知？",
        "from": "T17n0816_004:0815a29_9",
        "context_with_next_sentence": true
    },
    {
        "source_sentence": "目連所問如是。",
        "from": "T17n0816_004:0815a29_10",
        "context_with_next_sentence": true
    },
    {
        "source_sentence": "世尊！」",
        "from": "T17n0816_004:0815b01_11",
        "context_with_next_sentence": true
    },
    {
        "source_sentence": "佛告大目揵連言：「如汝所問，能受持不？",
        "from": "T17n0816_004:0815b01_12",
        "context_with_next_sentence": true
    },
    {
        "source_sentence": "今為汝說之。",
        "from": "T17n0816_004:0815b02_13",
        "context_with_next_sentence": true
    },
    {
        "source_sentence": "目連！",
        "from": "T17n0816_004:0815b02_14",
        "context_with_next_sentence": true
    },
    {
        "source_sentence": "譬如幻師化作人，若男子若女人，何所審是男女者？」",
        "from": "T17n0816_004:0815b02_15",
        "context_with_next_sentence": true
    },
    {
        "source_sentence": "目連白佛言：「無有審是者。",
        "from": "T17n0816_004:0815b03_16",
        "context_with_next_sentence": true
    },
    {
        "source_sentence": "何以故？",
        "from": "T17n0816_004:0815b04_17",
        "context_with_next_sentence": true
    },
    {
        "source_sentence": "是幻呪術力之所成，於是無有持。」",
        "from": "T17n0816_004:0815b04_18",
        "context_with_next_sentence": true
    },
    {
        "source_sentence": "佛語目連：「是幻誰之所化？",
        "from": "T17n0816_004:0815b05_19",
        "context_with_next_sentence": true
    },
    {
        "source_sentence": "是幻能所作耶？」",
        "from": "T17n0816_004:0815b05_20",
        "context_with_next_sentence": true
    },
    {
        "source_sentence": "目連白佛言：「可作。",
        "from": "T17n0816_004:0815b06_21",
        "context_with_next_sentence": true
    },
    {
        "source_sentence": "世尊！」",
        "from": "T17n0816_004:0815b06_22",
        "context_with_next_sentence": true
    },
    {
        "source_sentence": "佛語目連：「如是一切諸法如幻化而無持，在所作為。",
        "from": "T17n0816_004:0815b06_23",
        "context_with_next_sentence": true
    },
    {
        "source_sentence": "如是目連！",
        "from": "T17n0816_004:0815b07_24",
        "context_with_next_sentence": true
    },
    {
        "source_sentence": "幻師所化術力所成化幻，多有所作為，是幻皆等無有持。",
        "from": "T17n0816_004:0815b08_25",
        "context_with_next_sentence": true
    },
    {
        "source_sentence": "如是目連！",
        "from": "T17n0816_004:0815b09_26",
        "context_with_next_sentence": true
    },
    {
        "source_sentence": "如來以智慧，一切諸剎而等示現，如是皆悉無持，為一切所作而常等，如是為佛事，以是故為大無極達嚫。",
        "from": "T17n0816_004:0815b09_27",
        "context_with_next_sentence": true
    },
    {
        "source_sentence": "如是等所為之大報，如，目連！",
        "from": "T17n0816_004:0815b12_28",
        "context_with_next_sentence": true
    },
    {
        "source_sentence": "諸佛世尊皆一等無若干。",
        "from": "T17n0816_004:0815b12_29",
        "context_with_next_sentence": true
    },
    {
        "source_sentence": "如是比，目連！",
        "from": "T17n0816_004:0815b13_30",
        "context_with_next_sentence": true
    },
    {
        "source_sentence": "諸法常等住；如諸法等住，成道亦爾！",
        "from": "T17n0816_004:0815b13_31",
        "context_with_next_sentence": true
    },
    {
        "source_sentence": "法界而無持亦不若干。",
        "from": "T17n0816_004:0815b14_32",
        "context_with_next_sentence": true
    },
    {
        "source_sentence": "目連！",
        "from": "T17n0816_004:0815b15_0",
        "context_with_next_sentence": true
    },
    {
        "source_sentence": "汝熟思惟，如來於廣遠諦尋跡求佛，能化作恒邊沙如來三十二相一等無異，亦能令說法六十眾事所說同聲，是諸如來悉皆知一切人心之所行；是諸如來皆悉知一切人當得解脫者，如解脫印印六情根而為說法，令稍稍得滿智；是諸如來為一切現說法，以一切聞之皆奉行，等知諸苦皆盡；是諸如來有三事變化說法為四面等說法；是諸如來悉現諸佛事。",
        "from": "T17n0816_004:0815b15_1",
        "context_with_next_sentence": true
    },
    {
        "source_sentence": "於目連意云何？",
        "from": "T17n0816_004:0815b23_2",
        "context_with_next_sentence": true
    },
    {
        "source_sentence": "乃爾所諸佛何所審是最持者？",
        "from": "T17n0816_004:0815b23_3",
        "context_with_next_sentence": true
    },
    {
        "source_sentence": "如來幻幻，如來何者為持？」",
        "from": "T17n0816_004:0815b24_4",
        "context_with_next_sentence": true
    },
    {
        "source_sentence": "目連白佛言：「於是中如來無有能得知持者。",
        "from": "T17n0816_004:0815b25_5",
        "context_with_next_sentence": true
    },
    {
        "source_sentence": "何以故？",
        "from": "T17n0816_004:0815b26_6",
        "context_with_next_sentence": true
    },
    {
        "source_sentence": "如怛薩。",
        "from": "T17n0816_004:0815b26_7",
        "context_with_next_sentence": true
    },
    {
        "source_sentence": "如怛薩所作而無增減，於怛薩無若干作，若色、若像、若報答、若慧、若神足、若說法、若脫一切人。",
        "from": "T17n0816_004:0815b26_8",
        "context_with_next_sentence": true
    },
    {
        "source_sentence": "如是如來！",
        "from": "T17n0816_004:0815b28_9",
        "context_with_next_sentence": true
    },
    {
        "source_sentence": "於是眾事不能若干說。",
        "from": "T17n0816_004:0815b28_10",
        "context_with_next_sentence": true
    },
    {
        "source_sentence": "如是目連！",
        "from": "T17n0816_004:0815b29_11",
        "context_with_next_sentence": true
    },
    {
        "source_sentence": "所作如是！",
        "from": "T17n0816_004:0815b29_12",
        "context_with_next_sentence": true
    },
    {
        "source_sentence": "作如是見，如化幻分諸法亦爾！",
        "from": "T17n0816_004:0815b29_13",
        "context_with_next_sentence": true
    },
    {
        "source_sentence": "是故諸法無有持無若干。」",
        "from": "T17n0816_004:0815c01_14",
        "context_with_next_sentence": true
    },
    {
        "source_sentence": "「如此，目連！",
        "from": "T17n0816_004:0815c02_15",
        "context_with_next_sentence": true
    },
    {
        "source_sentence": "化幻分，知諸法亦爾！",
        "from": "T17n0816_004:0815c02_16",
        "context_with_next_sentence": true
    },
    {
        "source_sentence": "凡人於此不能作若干，乃況諸佛世尊！",
        "from": "T17n0816_004:0815c03_0",
        "context_with_next_sentence": true
    },
    {
        "source_sentence": "何以故？",
        "from": "T17n0816_004:0815c03_1",
        "context_with_next_sentence": true
    },
    {
        "source_sentence": "目連！",
        "from": "T17n0816_004:0815c04_2",
        "context_with_next_sentence": true
    },
    {
        "source_sentence": "一切諸法習於空故，念厭，不用欲不欲、若有若無，即住其中，能所作如所得，於法界亦不起亦不滅。",
        "from": "T17n0816_004:0815c04_3",
        "context_with_next_sentence": true
    },
    {
        "source_sentence": "目連！",
        "from": "T17n0816_004:0815c06_4",
        "context_with_next_sentence": true
    },
    {
        "source_sentence": "如法界，如來皆見、皆知、皆覺。",
        "from": "T17n0816_004:0815c06_5",
        "context_with_next_sentence": true
    },
    {
        "source_sentence": "如是目連！",
        "from": "T17n0816_004:0815c07_6",
        "context_with_next_sentence": true
    },
    {
        "source_sentence": "如令閻浮利地人滿其中，如來示現，示現變化，若作如來、若作比丘僧！",
        "from": "T17n0816_004:0815c07_7",
        "context_with_next_sentence": true
    },
    {
        "source_sentence": "其人展轉不自知為如來、若比丘僧。",
        "from": "T17n0816_004:0815c09_0",
        "context_with_next_sentence": true
    },
    {
        "source_sentence": "置是閻浮利中人。",
        "from": "T17n0816_004:0815c09_1",
        "context_with_next_sentence": true
    },
    {
        "source_sentence": "目連！",
        "from": "T17n0816_004:0815c10_2",
        "context_with_next_sentence": true
    },
    {
        "source_sentence": "滿是四天下若天、若人及蜎蜚蠕動之類，諸可所生者。",
        "from": "T17n0816_004:0815c10_3",
        "context_with_next_sentence": true
    },
    {
        "source_sentence": "目連！",
        "from": "T17n0816_004:0815c11_4",
        "context_with_next_sentence": true
    },
    {
        "source_sentence": "爾所人皆住佛前，乃爾久遠前世是一切皆住於佛前，皆現如來、若比丘，展轉不相知。",
        "from": "T17n0816_004:0815c11_5",
        "context_with_next_sentence": true
    },
    {
        "source_sentence": "復置是四天下。",
        "from": "T17n0816_004:0815c13_6",
        "context_with_next_sentence": true
    },
    {
        "source_sentence": "目連！",
        "from": "T17n0816_004:0815c14_0",
        "context_with_next_sentence": true
    },
    {
        "source_sentence": "於是三千大千剎土中，一切蜎蜚蠕動之類滿其中，皆令得人身，得人身已皆令一等。",
        "from": "T17n0816_004:0815c14_1",
        "context_with_next_sentence": true
    },
    {
        "source_sentence": "如是，目連！",
        "from": "T17n0816_004:0815c16_2",
        "context_with_next_sentence": true
    },
    {
        "source_sentence": "得人身，得人身已皆一種類，皆現如來、比丘僧，展轉不相知。",
        "from": "T17n0816_004:0815c16_3",
        "context_with_next_sentence": true
    },
    {
        "source_sentence": "「目連！",
        "from": "T17n0816_004:0815c17_4",
        "context_with_next_sentence": true
    },
    {
        "source_sentence": "復置是三千大千剎土人民。",
        "from": "T17n0816_004:0815c17_5",
        "context_with_next_sentence": true
    },
    {
        "source_sentence": "如是目連！",
        "from": "T17n0816_004:0815c18_6",
        "context_with_next_sentence": true
    },
    {
        "source_sentence": "東方恒邊沙剎土，東方、南方、西方、北方、四維、上方下方，如是十方一切諸世界，是為甚多不可計界，都普一切皆令得作人身。",
        "from": "T17n0816_004:0815c18_7",
        "context_with_next_sentence": true
    },
    {
        "source_sentence": "得作人身已，如是人輩，目連！",
        "from": "T17n0816_004:0815c21_8",
        "context_with_next_sentence": true
    },
    {
        "source_sentence": "如來一種類，一一皆使如如來，皆復作比丘僧！",
        "from": "T17n0816_004:0815c22_9",
        "context_with_next_sentence": true
    },
    {
        "source_sentence": "如是輩展轉復不能自知。",
        "from": "T17n0816_004:0815c23_10",
        "context_with_next_sentence": true
    },
    {
        "source_sentence": "「復置，目連！",
        "from": "T17n0816_004:0815c23_11",
        "context_with_next_sentence": true
    },
    {
        "source_sentence": "十方十恒邊沙佛剎中，目連！",
        "from": "T17n0816_004:0815c24_0",
        "context_with_next_sentence": true
    },
    {
        "source_sentence": "如如來今坐，於是持佛眼，視諸佛剎中，持佛所知，譬如是數於百千劫說不能究竟。",
        "from": "T17n0816_004:0815c24_1",
        "context_with_next_sentence": true
    },
    {
        "source_sentence": "如是不可計佛剎，於是間坐見，乃爾所佛剎如怛薩阿竭慧譬喻所說，令一切皆如辟支佛，索不能知、不能數、不能稱、不能視。",
        "from": "T17n0816_004:0815c26_2",
        "context_with_next_sentence": true
    },
    {
        "source_sentence": "辟支佛常皆不能知，何況弟子？",
        "from": "T17n0816_004:0815c29_3",
        "context_with_next_sentence": true
    },
    {
        "source_sentence": "以是故，如來皆見知，如是百、如是千、如是百千、如是拘利百千、如是恒迦羅、如是頻颰、如是阿壽、如是阿僧祇、如是不可計數、如是恒邊沙、如是三千大千不可計數國，皆悉遍滿中。",
        "from": "T17n0816_004:0816a01_4",
        "context_with_next_sentence": true
    },
    {
        "source_sentence": "如是目連！」",
        "from": "T17n0816_004:0816a05_5",
        "context_with_next_sentence": true
    },
    {
        "source_sentence": "佛言：「如是數無所罣礙，眼所見直一而視，而不睥睨視，亦不延頸視，持佛眼一而視，遍悉見十方不可計無央數難思議無邊無際剎土中。",
        "from": "T17n0816_004:0816a05_6",
        "context_with_next_sentence": true
    },
    {
        "source_sentence": "如是比論佛剎土，其中人民及蜎蜚蠕動之類，如是。",
        "from": "T17n0816_004:0816a08_7",
        "context_with_next_sentence": true
    },
    {
        "source_sentence": "如是比一切薩惒薩之界，多於地土之分。",
        "from": "T17n0816_004:0816a09_8",
        "context_with_next_sentence": true
    },
    {
        "source_sentence": "如是薩惒薩前世初未曾有行，皆令得人身已，皆使作遮迦越王。",
        "from": "T17n0816_004:0816a10_9",
        "context_with_next_sentence": true
    },
    {
        "source_sentence": "一一遮迦越王，各各坐有官屬。",
        "from": "T17n0816_004:0816a12_10",
        "context_with_next_sentence": true
    },
    {
        "source_sentence": "一遮迦越王者，其官屬都盧皆如爾所，遮迦越王展轉如是！",
        "from": "T17n0816_004:0816a13_11",
        "context_with_next_sentence": true
    },
    {
        "source_sentence": "如是目連！",
        "from": "T17n0816_004:0816a14_12",
        "context_with_next_sentence": true
    },
    {
        "source_sentence": "都盧爾所遮迦越王官屬，為一遮迦越王官屬。",
        "from": "T17n0816_004:0816a14_13",
        "context_with_next_sentence": true
    },
    {
        "source_sentence": "如此數如是比，皆為如來，其像色貌皆一種類。",
        "from": "T17n0816_004:0816a15_14",
        "context_with_next_sentence": true
    },
    {
        "source_sentence": "如是因緣一切皆住前，一一遮迦越王及其官屬在前，皆各自見有如來、諸比丘僧，諸遮迦越王各自呼：『獨有如來！』",
        "from": "T17n0816_004:0816a16_15",
        "context_with_next_sentence": true
    },
    {
        "source_sentence": "謂其餘皆無，各各皆悉各各自見一如來，謂餘為無，各各皆悉爾！",
        "from": "T17n0816_004:0816a19_16",
        "context_with_next_sentence": true
    },
    {
        "source_sentence": "如是諸遮迦越王及其官屬，身一一諸毛皆各一如來；一如來皆各有比丘僧。",
        "from": "T17n0816_004:0816a21_0",
        "context_with_next_sentence": true
    },
    {
        "source_sentence": "如是，非是如來道神足無極之變化？",
        "from": "T17n0816_004:0816a22_1",
        "context_with_next_sentence": true
    },
    {
        "source_sentence": "其聞是者，不敢微意言非是如來無極示現之變化也。",
        "from": "T17n0816_004:0816a23_2",
        "context_with_next_sentence": true
    },
    {
        "source_sentence": "若有起念，是真為如來無極示現變化之所為。",
        "from": "T17n0816_004:0816a24_3",
        "context_with_next_sentence": true
    },
    {
        "source_sentence": "如是為不可計慧所為事。",
        "from": "T17n0816_004:0816a25_4",
        "context_with_next_sentence": true
    },
    {
        "source_sentence": "「目連！",
        "from": "T17n0816_004:0816a26_5",
        "context_with_next_sentence": true
    },
    {
        "source_sentence": "如是於目連意云何？",
        "from": "T17n0816_004:0816a26_6",
        "context_with_next_sentence": true
    },
    {
        "source_sentence": "如我令乃爾所人，皆立之於遮迦越王處如是品福分。",
        "from": "T17n0816_004:0816a27_0",
        "context_with_next_sentence": true
    },
    {
        "source_sentence": "如是品福分，皆使得作遮迦越王，七寶皆具，如是福分寧多不？」",
        "from": "T17n0816_004:0816a28_1",
        "context_with_next_sentence": true
    },
    {
        "source_sentence": "目連白佛言：「甚多甚多。",
        "from": "T17n0816_004:0816a29_2",
        "context_with_next_sentence": true
    },
    {
        "source_sentence": "天中天！",
        "from": "T17n0816_004:0816b01_3",
        "context_with_next_sentence": true
    },
    {
        "source_sentence": "使一人得者，其福無能計量，乃爾所人不可計、不可限，其多安過之安。」",
        "from": "T17n0816_004:0816b01_4",
        "context_with_next_sentence": true
    },
    {
        "source_sentence": "佛言：「目連！",
        "from": "T17n0816_004:0816b02_5",
        "context_with_next_sentence": true
    },
    {
        "source_sentence": "如是所說當受持，熟思惟之！",
        "from": "T17n0816_004:0816b03_6",
        "context_with_next_sentence": true
    },
    {
        "source_sentence": "如是諸薩惒薩作遮迦越王所福分，如是福分甚多，不如如來一毛之福，出過是上無央數。」",
        "from": "T17n0816_004:0816b03_7",
        "context_with_next_sentence": true
    },
    {
        "source_sentence": "於是目連白佛言：「如是為是如來之德，是為如來、為大神足、為大分、為大能。",
        "from": "T17n0816_004:0816b06_0",
        "context_with_next_sentence": true
    },
    {
        "source_sentence": "如是世界我悔無所及。",
        "from": "T17n0816_004:0816b07_1",
        "context_with_next_sentence": true
    },
    {
        "source_sentence": "何以故？",
        "from": "T17n0816_004:0816b08_2",
        "context_with_next_sentence": true
    },
    {
        "source_sentence": "於諸法神通達而自損。」",
        "from": "T17n0816_004:0816b08_3",
        "context_with_next_sentence": true
    },
    {
        "source_sentence": "目連復白佛言：「彼諸一切，聞是如來道神足無極之大變化，皆逮得大德，其有聞已，發一心念其中事，欲求解脫、欲學逮滿、欲得是道神足無極之變化者，為發阿耨多羅三耶三菩心。",
        "from": "T17n0816_004:0816b08_4",
        "context_with_next_sentence": true
    },
    {
        "source_sentence": "世尊！",
        "from": "T17n0816_004:0816b13_5",
        "context_with_next_sentence": true
    },
    {
        "source_sentence": "如此輩人當頭面禮之。",
        "from": "T17n0816_004:0816b13_6",
        "context_with_next_sentence": true
    },
    {
        "source_sentence": "所以者何？",
        "from": "T17n0816_004:0816b13_7",
        "context_with_next_sentence": true
    },
    {
        "source_sentence": "如是人得不久，是輩終不復畏墮三惡道，亦不復疑，如是如是議；亦不願天、龍、鬼神揵沓惒；亦不願作梵天。",
        "from": "T17n0816_004:0816b14_8",
        "context_with_next_sentence": true
    },
    {
        "source_sentence": "如是世尊！」",
        "from": "T17n0816_004:0816b16_9",
        "context_with_next_sentence": true
    },
    {
        "source_sentence": "目連於是聞道神足無極變化，起住叉手發聲言：「南無佛世尊！",
        "from": "T17n0816_004:0816b16_10",
        "context_with_next_sentence": true
    },
    {
        "source_sentence": "當為聞是輩人作禮，令是人疾逮所願。",
        "from": "T17n0816_004:0816b18_11",
        "context_with_next_sentence": true
    },
    {
        "source_sentence": "欲發者、已發者，皆令是輩人逮得無極如佛無極，令心於是不復轉、不猶豫、不復疑信。」",
        "from": "T17n0816_004:0816b19_12",
        "context_with_next_sentence": true
    },
    {
        "source_sentence": "爾時諸天、龍、閱叉、揵沓惒、釋梵護持世者，供養於佛，以及於法言皆悉願樂。",
        "from": "T17n0816_004:0816b21_13",
        "context_with_next_sentence": true
    },
    {
        "source_sentence": "是時百千種諸音樂器不鼓而自鳴，天優鉢羅、波曇、拘文、芬陀利華，滿於忉利天上。",
        "from": "T17n0816_004:0816b22_14",
        "context_with_next_sentence": true
    },
    {
        "source_sentence": "聞是法言品所說時，七萬二千那術諸天，從本來作功德，皆發阿耨多羅三耶三菩心，皆說是言：「我曹於後當來世，當在諸天及世間人前作大師子吼，如今日佛世尊師子之吼。」",
        "from": "T17n0816_004:0816b24_15",
        "context_with_next_sentence": true
    },
    {
        "source_sentence": "爾時月天子、月星天子前白佛言：「世尊！",
        "from": "T17n0816_004:0816b29_0",
        "context_with_next_sentence": true
    },
    {
        "source_sentence": "是族姓子、族姓女，於是法言品所說，若受、若持、若念、若說，於大眾中普廣說之，當得幾所福祐功德？」",
        "from": "T17n0816_004:0816b29_1",
        "context_with_next_sentence": true
    },
    {
        "source_sentence": "佛語天子：「於是三寶，若族姓子、族姓女，不斷不忘求逮以於是法言，若自持、為他人說。",
        "from": "T17n0816_004:0816c03_2",
        "context_with_next_sentence": true
    },
    {
        "source_sentence": "何以故？",
        "from": "T17n0816_004:0816c05_3",
        "context_with_next_sentence": true
    },
    {
        "source_sentence": "如天子聞是法，亦不於弟子心有所求；亦不於辟支佛心有所求，心常在阿耨多羅三耶三菩。",
        "from": "T17n0816_004:0816c05_4",
        "context_with_next_sentence": true
    },
    {
        "source_sentence": "何以故？",
        "from": "T17n0816_004:0816c07_5",
        "context_with_next_sentence": true
    },
    {
        "source_sentence": "持淨解脫。",
        "from": "T17n0816_004:0816c07_6",
        "context_with_next_sentence": true
    },
    {
        "source_sentence": "天子！",
        "from": "T17n0816_004:0816c07_7",
        "context_with_next_sentence": true
    },
    {
        "source_sentence": "得利諸根，於是法言為逮為起道起歡喜心，於解脫而不疑。",
        "from": "T17n0816_004:0816c07_8",
        "context_with_next_sentence": true
    },
    {
        "source_sentence": "天子！",
        "from": "T17n0816_004:0816c09_9",
        "context_with_next_sentence": true
    },
    {
        "source_sentence": "當持是法言而廣說之，不斷三寶而得住。",
        "from": "T17n0816_004:0816c09_10",
        "context_with_next_sentence": true
    },
    {
        "source_sentence": "於是法言若持、若諷誦、若為人說，於天子意云何？",
        "from": "T17n0816_004:0816c10_11",
        "context_with_next_sentence": true
    },
    {
        "source_sentence": "不斷三寶而常住。",
        "from": "T17n0816_004:0816c11_12",
        "context_with_next_sentence": true
    },
    {
        "source_sentence": "若有於是法若持、若說，於天子云何？",
        "from": "T17n0816_004:0816c11_13",
        "context_with_next_sentence": true
    },
    {
        "source_sentence": "不斷於三寶而住。",
        "from": "T17n0816_004:0816c12_14",
        "context_with_next_sentence": true
    },
    {
        "source_sentence": "供養於千佛衣被、飲食、床臥具、病瘦醫藥所當得於百千劫中，寧有能計是人所得功德者？」",
        "from": "T17n0816_004:0816c13_15",
        "context_with_next_sentence": true
    },
    {
        "source_sentence": "「不，無有能知者。",
        "from": "T17n0816_004:0816c15_16",
        "context_with_next_sentence": true
    },
    {
        "source_sentence": "世尊！」",
        "from": "T17n0816_004:0816c15_17",
        "context_with_next_sentence": true
    },
    {
        "source_sentence": "佛言：「如是天子！",
        "from": "T17n0816_004:0816c15_18",
        "context_with_next_sentence": true
    },
    {
        "source_sentence": "於是所說法言，有智黠者知是福不可計無有限量。",
        "from": "T17n0816_004:0816c16_19",
        "context_with_next_sentence": true
    },
    {
        "source_sentence": "若有於是法言若持、於眾中說，其福過是，無能計者。」",
        "from": "T17n0816_004:0816c17_20",
        "context_with_next_sentence": true
    },
    {
        "source_sentence": "於是彌勒白佛言：「世尊！",
        "from": "T17n0816_004:0816c18_21",
        "context_with_next_sentence": true
    },
    {
        "source_sentence": "是法言名為何等？",
        "from": "T17n0816_004:0816c19_0",
        "context_with_next_sentence": true
    },
    {
        "source_sentence": "當云何持奉行？」",
        "from": "T17n0816_004:0816c19_1",
        "context_with_next_sentence": true
    },
    {
        "source_sentence": "佛語彌勒：「卿彌勒！",
        "from": "T17n0816_004:0816c19_2",
        "context_with_next_sentence": true
    },
    {
        "source_sentence": "是法言名為『於忉利天所說』持，一名為『道神足無極變化』持。",
        "from": "T17n0816_004:0816c20_3",
        "context_with_next_sentence": true
    },
    {
        "source_sentence": "是屬累以相寄。",
        "from": "T17n0816_004:0816c21_4",
        "context_with_next_sentence": true
    },
    {
        "source_sentence": "卿彌勒當審諦持，於大會中審諦具足說之。",
        "from": "T17n0816_004:0816c21_5",
        "context_with_next_sentence": true
    },
    {
        "source_sentence": "彌勒！",
        "from": "T17n0816_004:0816c22_6",
        "context_with_next_sentence": true
    },
    {
        "source_sentence": "如是像經，於閻浮利天下甚難得聞。",
        "from": "T17n0816_004:0816c23_0",
        "context_with_next_sentence": true
    },
    {
        "source_sentence": "如是彌勒！",
        "from": "T17n0816_004:0816c23_1",
        "context_with_next_sentence": true
    },
    {
        "source_sentence": "如我所說。」",
        "from": "T17n0816_004:0816c24_2",
        "context_with_next_sentence": true
    },
    {
        "source_sentence": "佛說已，皆歡喜，月天子、月星天子、彌勒菩薩、賢者大目揵連，諸天、龍、閱叉、揵陀羅、阿須倫、阿須倫民，莫不樂聞歡喜，前為佛作禮。",
        "from": "T17n0816_004:0816c24_3",
        "context_with_next_sentence": true
    },
    {
        "source_sentence": "佛說道神足無極變化經卷第四",
        "from": "T17n0816_004:0816c28_0",
        "context_with_next_sentence": false
    }
]