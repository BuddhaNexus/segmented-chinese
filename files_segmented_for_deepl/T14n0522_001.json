[
    {
        "source_sentence": "普達王經",
        "from": "T14n0522_001:0794c03_0",
        "context_with_next_sentence": true
    },
    {
        "source_sentence": "失譯人今附西晉錄",
        "from": "T14n0522_001:0794c05_0",
        "context_with_next_sentence": true
    },
    {
        "source_sentence": "聞如是：一時，眾祐遊於聞物國祇氏之樹給孤獨聚，與千二百五十比丘俱。",
        "from": "T14n0522_001:0794c06_0",
        "context_with_next_sentence": true
    },
    {
        "source_sentence": "時有夫延國王，號名普達，典領諸國，四方貢獻。",
        "from": "T14n0522_001:0794c07_1",
        "context_with_next_sentence": true
    },
    {
        "source_sentence": "王身奉佛尊法，未甞偏抂，常有慈心，愍傷愚民不知三尊，每當齋戒，輒登高觀燒香，還頭面著地，稽首為禮。",
        "from": "T14n0522_001:0794c08_2",
        "context_with_next_sentence": true
    },
    {
        "source_sentence": "國中臣民怪王如此，自共議言：「王處萬民之尊，遠近敬伏，發言人從，有何請欲，毀辱威儀，頭面著地？」",
        "from": "T14n0522_001:0794c11_3",
        "context_with_next_sentence": true
    },
    {
        "source_sentence": "群臣數數共議，欲諫不敢。",
        "from": "T14n0522_001:0794c13_4",
        "context_with_next_sentence": true
    },
    {
        "source_sentence": "王勅臣下，使嚴當行，王即與吏民數千人，始出宮未遠，忽見一道人，王便下車却蓋，住其群從，頭面著地，為道人作禮，尋從而還，施設飯食，遂不成行。",
        "from": "T14n0522_001:0794c14_5",
        "context_with_next_sentence": true
    },
    {
        "source_sentence": "群臣於是乃諫言：「大王至尊！",
        "from": "T14n0522_001:0794c17_6",
        "context_with_next_sentence": true
    },
    {
        "source_sentence": "何宜於道路為此乞匃道人，頭面著地？",
        "from": "T14n0522_001:0794c18_7",
        "context_with_next_sentence": true
    },
    {
        "source_sentence": "天下尊貴唯有頭面，加為國主，不與他同。」",
        "from": "T14n0522_001:0794c19_8",
        "context_with_next_sentence": true
    },
    {
        "source_sentence": "王便勅臣下，令求死人頭及牛、馬、猪、羊頭。",
        "from": "T14n0522_001:0794c20_9",
        "context_with_next_sentence": true
    },
    {
        "source_sentence": "臣下即遍行求索，歷日乃得，還白王言：「前被教求死人頭及六畜頭，今悉已得。」",
        "from": "T14n0522_001:0794c21_10",
        "context_with_next_sentence": true
    },
    {
        "source_sentence": "王言：「於市賣之。」",
        "from": "T14n0522_001:0794c23_11",
        "context_with_next_sentence": true
    },
    {
        "source_sentence": "臣下即使人賣之，牛、馬、猪、羊頭皆已售，但當有人頭未售。",
        "from": "T14n0522_001:0794c23_12",
        "context_with_next_sentence": true
    },
    {
        "source_sentence": "王言：「賤貴賣之，趣使其售，如其不售，便以匃人。」",
        "from": "T14n0522_001:0794c24_13",
        "context_with_next_sentence": true
    },
    {
        "source_sentence": "如是歷日，賣既不售，匃人又無取者，頭皆膖脹臭處不可近。",
        "from": "T14n0522_001:0794c26_14",
        "context_with_next_sentence": true
    },
    {
        "source_sentence": "王便大怒，語臣下言：「卿曹前諫言：『人頭最貴，不可毀辱頭面著地禮道人。』",
        "from": "T14n0522_001:0794c27_15",
        "context_with_next_sentence": true
    },
    {
        "source_sentence": "今使賣六畜頭皆售，人頭何故匃人無取者？」",
        "from": "T14n0522_001:0794c29_16",
        "context_with_next_sentence": true
    },
    {
        "source_sentence": "王即勅臣下，嚴駕當出，到城外曠澤中有所問，群臣人民莫不振悚，未知王趣。",
        "from": "T14n0522_001:0795a01_17",
        "context_with_next_sentence": true
    },
    {
        "source_sentence": "王即導從出到城外，告群臣言：「卿寧識吾先君時，有小兒常執持蓋者不？」",
        "from": "T14n0522_001:0795a03_18",
        "context_with_next_sentence": true
    },
    {
        "source_sentence": "臣下對曰：「實識有之。」",
        "from": "T14n0522_001:0795a04_19",
        "context_with_next_sentence": true
    },
    {
        "source_sentence": "王言：「今此兒何所在？」",
        "from": "T14n0522_001:0795a05_20",
        "context_with_next_sentence": true
    },
    {
        "source_sentence": "對曰：「亡已久遠，乃歷十七年。」",
        "from": "T14n0522_001:0795a05_21",
        "context_with_next_sentence": true
    },
    {
        "source_sentence": "王言：「此兒為人善惡何如？」",
        "from": "T14n0522_001:0795a06_22",
        "context_with_next_sentence": true
    },
    {
        "source_sentence": "對言：「臣等常覩，其承事先王，齋戒恭肅，誠信自守，非法不言。」",
        "from": "T14n0522_001:0795a07_0",
        "context_with_next_sentence": true
    },
    {
        "source_sentence": "王告諸臣：「今若見此兒在時所著衣服，寧識之不？」",
        "from": "T14n0522_001:0795a08_1",
        "context_with_next_sentence": true
    },
    {
        "source_sentence": "諸臣對曰：「雖自久遠，臣故識之。」",
        "from": "T14n0522_001:0795a09_2",
        "context_with_next_sentence": true
    },
    {
        "source_sentence": "王顧使邊從，急還內藏，覓取前亡兒衣來，須臾衣至。",
        "from": "T14n0522_001:0795a10_3",
        "context_with_next_sentence": true
    },
    {
        "source_sentence": "王曰：「此寧是不？」",
        "from": "T14n0522_001:0795a11_4",
        "context_with_next_sentence": true
    },
    {
        "source_sentence": "臣下對曰：「實是其衣。」",
        "from": "T14n0522_001:0795a12_0",
        "context_with_next_sentence": true
    },
    {
        "source_sentence": "王曰：「今儻見兒身，為識之不？」",
        "from": "T14n0522_001:0795a12_1",
        "context_with_next_sentence": true
    },
    {
        "source_sentence": "臣下皆默然，良久對曰：「臣自懼蔽闇，卒覩不別。」",
        "from": "T14n0522_001:0795a13_2",
        "context_with_next_sentence": true
    },
    {
        "source_sentence": "王始欲說其本變，前所見道人來到，王大歡喜，起頭面著地，為道人作禮，臣下莫不歡喜。",
        "from": "T14n0522_001:0795a14_3",
        "context_with_next_sentence": true
    },
    {
        "source_sentence": "道人就座，王叉手白言：「吾前卒於道路見道人，旋從而還，並為臣民所見譏怪，諫言：『人頭面最為尊貴，加為國君萬姓之主，四方歸向。",
        "from": "T14n0522_001:0795a16_4",
        "context_with_next_sentence": true
    },
    {
        "source_sentence": "何所請欲，為乞匃道人，頭面作禮？』",
        "from": "T14n0522_001:0795a19_5",
        "context_with_next_sentence": true
    },
    {
        "source_sentence": "吾時勅令，六畜頭及與人頭，俱於市賣之，六畜頭皆售，有人頭無買者，匃人又不取，而是曹所珍貴，今故嚴出亦欲示其本末，有幸之，願道人屈威，願為此國臣民，開導愚癡，令知真法，導現橋梁。」",
        "from": "T14n0522_001:0795a20_6",
        "context_with_next_sentence": true
    },
    {
        "source_sentence": "道人即為臣下說王本變：「欲知王者，本是先王時執蓋小兒，常隨先王齋戒一日，奉行正法，清淨守意，不犯諸惡。",
        "from": "T14n0522_001:0795a24_7",
        "context_with_next_sentence": true
    },
    {
        "source_sentence": "其後過世，魂神還生，為王作子，今致尊貴，皆由宿行齋戒所致。」",
        "from": "T14n0522_001:0795a27_8",
        "context_with_next_sentence": true
    },
    {
        "source_sentence": "臣下大小，莫不僉然曰：「吾等幸遇得覩道人，願遂哀愍愚朦，乞為弟子。」",
        "from": "T14n0522_001:0795a28_9",
        "context_with_next_sentence": true
    },
    {
        "source_sentence": "道人告諸臣民：「吾有大師，當從受問。」",
        "from": "T14n0522_001:0795b01_10",
        "context_with_next_sentence": true
    },
    {
        "source_sentence": "諸臣報言：「願聞大師何所施行？",
        "from": "T14n0522_001:0795b02_11",
        "context_with_next_sentence": true
    },
    {
        "source_sentence": "皆盡年命，儻一親奉，受其法言。」",
        "from": "T14n0522_001:0795b03_12",
        "context_with_next_sentence": true
    },
    {
        "source_sentence": "道人告言：「我師號曰佛，身能飛行，頂有圓光，分身散體，變化萬端，奇相三十二，姿好八十章，典領天地萬有二千，獨步三界莫與齊倫，門徒清潔號為沙門，其所教授度脫不唐。」",
        "from": "T14n0522_001:0795b03_13",
        "context_with_next_sentence": true
    },
    {
        "source_sentence": "臣下即啟道人：「佛寧可得見不？」",
        "from": "T14n0522_001:0795b08_0",
        "context_with_next_sentence": true
    },
    {
        "source_sentence": "道人報言：「甚善！",
        "from": "T14n0522_001:0795b08_1",
        "context_with_next_sentence": true
    },
    {
        "source_sentence": "當往啟尊。」",
        "from": "T14n0522_001:0795b09_2",
        "context_with_next_sentence": true
    },
    {
        "source_sentence": "臣下問道人言：「佛今所在，去是幾何？」",
        "from": "T14n0522_001:0795b09_3",
        "context_with_next_sentence": true
    },
    {
        "source_sentence": "道人報言：「乃六千餘里。」",
        "from": "T14n0522_001:0795b10_4",
        "context_with_next_sentence": true
    },
    {
        "source_sentence": "語言須臾頃，道人便飛到舍衛國，具以啟佛：「彼國人民甚可愍傷，今皆誠心願欲見佛。",
        "from": "T14n0522_001:0795b10_5",
        "context_with_next_sentence": true
    },
    {
        "source_sentence": "唯垂大慈，開示真道。」",
        "from": "T14n0522_001:0795b12_6",
        "context_with_next_sentence": true
    },
    {
        "source_sentence": "佛則默然，呼告阿難：「勅諸比丘，明日當到夫延國。」",
        "from": "T14n0522_001:0795b13_7",
        "context_with_next_sentence": true
    },
    {
        "source_sentence": "阿難宣佛教，還白佛言：「明日行儀式云何？」",
        "from": "T14n0522_001:0795b14_8",
        "context_with_next_sentence": true
    },
    {
        "source_sentence": "佛言：「臨至當現威神到。」",
        "from": "T14n0522_001:0795b15_9",
        "context_with_next_sentence": true
    },
    {
        "source_sentence": "時，佛即與諸比丘俱，未到數十里，王及群臣皆隨道人，持華香出城迎佛，覩佛威靈，喜懼交并，五體投地，稽首為禮迎佛上殿就座。",
        "from": "T14n0522_001:0795b15_10",
        "context_with_next_sentence": true
    },
    {
        "source_sentence": "王前長跪叉手，白佛言：「勞屈世尊并及眾僧，遠來到此。」",
        "from": "T14n0522_001:0795b19_0",
        "context_with_next_sentence": true
    },
    {
        "source_sentence": "王及臣下恐懼不辦，佛知其意，即語阿難：「爾告王，莫憂不辦，佛所至到，豈有所乏？」",
        "from": "T14n0522_001:0795b20_1",
        "context_with_next_sentence": true
    },
    {
        "source_sentence": "王盡心供設，手自斟酌，飯食已行澡水。",
        "from": "T14n0522_001:0795b22_2",
        "context_with_next_sentence": true
    },
    {
        "source_sentence": "呪願畢訖，佛笑口中五色光出，阿難正衣服，為佛作禮，白佛言：「佛不妄笑，將有所說。」",
        "from": "T14n0522_001:0795b23_3",
        "context_with_next_sentence": true
    },
    {
        "source_sentence": "佛言：「欲知普達王及道人本末不？」",
        "from": "T14n0522_001:0795b25_0",
        "context_with_next_sentence": true
    },
    {
        "source_sentence": "阿難言：「願聞其事。」",
        "from": "T14n0522_001:0795b25_1",
        "context_with_next_sentence": true
    },
    {
        "source_sentence": "佛言：「乃昔摩訶文佛時，王為大姓家子，其父供養三尊，父命子傳香。",
        "from": "T14n0522_001:0795b26_2",
        "context_with_next_sentence": true
    },
    {
        "source_sentence": "時有一侍使，意中輕之，不與其香，罪福響應故獲其殃，雖暫為驅使，奉法不忘，今得為王，典領人民，當知是趣其所施設，慎勿不平。",
        "from": "T14n0522_001:0795b27_3",
        "context_with_next_sentence": true
    },
    {
        "source_sentence": "道人本是侍使，時不得香，雖不得香，其意無恨，即誓言：『若我得道，當度此人。』",
        "from": "T14n0522_001:0795c01_4",
        "context_with_next_sentence": true
    },
    {
        "source_sentence": "福願果合，今來度王并及人民。」",
        "from": "T14n0522_001:0795c03_5",
        "context_with_next_sentence": true
    },
    {
        "source_sentence": "王聞佛說其本末意解，即得須陀洹，國中人民聞經，皆受五戒十善，以為常法。",
        "from": "T14n0522_001:0795c04_6",
        "context_with_next_sentence": true
    },
    {
        "source_sentence": "是時，四輩弟子聞經歡喜，前為佛作禮而去。",
        "from": "T14n0522_001:0795c06_0",
        "context_with_next_sentence": true
    },
    {
        "source_sentence": "普達王經",
        "from": "T14n0522_001:0795c08_0",
        "context_with_next_sentence": false
    }
]