[
    {
        "source_sentence": "佛母般若波羅蜜多圓集要義釋",
        "from": "T25n1517_004:0910a04_0",
        "context_with_next_sentence": true
    },
    {
        "source_sentence": "論卷第四",
        "from": "T25n1517_004:0910a05_0",
        "context_with_next_sentence": true
    },
    {
        "source_sentence": "三寶尊菩薩造",
        "from": "T25n1517_004:0910a07_0",
        "context_with_next_sentence": true
    },
    {
        "source_sentence": "大域龍菩薩造本論",
        "from": "T25n1517_004:0910a08_0",
        "context_with_next_sentence": true
    },
    {
        "source_sentence": "西天譯經三藏朝奉大夫試光",
        "from": "T25n1517_004:0910a09_0",
        "context_with_next_sentence": true
    },
    {
        "source_sentence": "祿卿傳法大師賜紫沙門臣",
        "from": "T25n1517_004:0910a10_0",
        "context_with_next_sentence": true
    },
    {
        "source_sentence": "施護等奉　詔譯",
        "from": "T25n1517_004:0910a11_0",
        "context_with_next_sentence": true
    },
    {
        "source_sentence": "復次此中顯示世尊所說正理。",
        "from": "T25n1517_004:0910a12_0",
        "context_with_next_sentence": true
    },
    {
        "source_sentence": "如彼頌言：「如理言淨性，　　亦然不可得；　性無性違等，　　種種性定見。」",
        "from": "T25n1517_004:0910a12_1",
        "context_with_next_sentence": true
    },
    {
        "source_sentence": "此云「如理言」等者，謂隨染分別，以智對治諸有散亂。",
        "from": "T25n1517_004:0910a15_0",
        "context_with_next_sentence": true
    },
    {
        "source_sentence": "是故如理之言，世尊於般若波羅蜜多中正說。",
        "from": "T25n1517_004:0910a16_1",
        "context_with_next_sentence": true
    },
    {
        "source_sentence": "頌言「淨性」者，謂即如理自性清淨光明，而能對治彼不清淨諸有散亂。",
        "from": "T25n1517_004:0910a17_2",
        "context_with_next_sentence": true
    },
    {
        "source_sentence": "頌言「亦然」者即聚集義，此一性等性所有聚集量不可得。",
        "from": "T25n1517_004:0910a18_3",
        "context_with_next_sentence": true
    },
    {
        "source_sentence": "如理之言即如量義，體即無二之智，彼能對治，此為決定。",
        "from": "T25n1517_004:0910a20_4",
        "context_with_next_sentence": true
    },
    {
        "source_sentence": "問：此復何等量不可得？",
        "from": "T25n1517_004:0910a21_5",
        "context_with_next_sentence": true
    },
    {
        "source_sentence": "答：此說比量不可得故。",
        "from": "T25n1517_004:0910a21_6",
        "context_with_next_sentence": true
    },
    {
        "source_sentence": "所有自受，非他相所增，如樂等自受。",
        "from": "T25n1517_004:0910a22_7",
        "context_with_next_sentence": true
    },
    {
        "source_sentence": "若言論安立，即如實智自性所得，相違他相有增自受不成對治量故。",
        "from": "T25n1517_004:0910a23_8",
        "context_with_next_sentence": true
    },
    {
        "source_sentence": "此中非彼所知青等相一多性異，有分別故。",
        "from": "T25n1517_004:0910a24_9",
        "context_with_next_sentence": true
    },
    {
        "source_sentence": "是故決定觀察自受成就，所行悲愍，即非外門所照現性，不為他相有增動亂。",
        "from": "T25n1517_004:0910a25_10",
        "context_with_next_sentence": true
    },
    {
        "source_sentence": "何以故？",
        "from": "T25n1517_004:0910a27_11",
        "context_with_next_sentence": true
    },
    {
        "source_sentence": "所有青等諸相，勝義諦中無實性故。",
        "from": "T25n1517_004:0910a27_12",
        "context_with_next_sentence": true
    },
    {
        "source_sentence": "此唯有智如實了知，此無過失。",
        "from": "T25n1517_004:0910a28_13",
        "context_with_next_sentence": true
    },
    {
        "source_sentence": "若於外事如其自受，以如是義有所安立，即不如義，此有過失，而非決定見邊成就。",
        "from": "T25n1517_004:0910a29_14",
        "context_with_next_sentence": true
    },
    {
        "source_sentence": "何以故？",
        "from": "T25n1517_004:0910b02_15",
        "context_with_next_sentence": true
    },
    {
        "source_sentence": "以樂等受於外諸處無有性故，亦非異處有所伺察。",
        "from": "T25n1517_004:0910b02_16",
        "context_with_next_sentence": true
    },
    {
        "source_sentence": "此中樂等受，即樂等自性受，非樂等相受。",
        "from": "T25n1517_004:0910b03_17",
        "context_with_next_sentence": true
    },
    {
        "source_sentence": "此等所說即離能取所取二相之智，此非別異所有。",
        "from": "T25n1517_004:0910b04_18",
        "context_with_next_sentence": true
    },
    {
        "source_sentence": "問：若今無彼能取、所取識者，云何於後有彼識性？",
        "from": "T25n1517_004:0910b05_19",
        "context_with_next_sentence": true
    },
    {
        "source_sentence": "答：此中但離能取、所取相，彼後識相雖有，而非語言表示。",
        "from": "T25n1517_004:0910b06_20",
        "context_with_next_sentence": true
    },
    {
        "source_sentence": "彼有之性真實表示，如理和合，是故此說彼一切識。",
        "from": "T25n1517_004:0910b08_21",
        "context_with_next_sentence": true
    },
    {
        "source_sentence": "若比量智，而非此中和合所成。",
        "from": "T25n1517_004:0910b09_22",
        "context_with_next_sentence": true
    },
    {
        "source_sentence": "何以故？",
        "from": "T25n1517_004:0910b09_23",
        "context_with_next_sentence": true
    },
    {
        "source_sentence": "以彼無二之相，非有二相領受所行。",
        "from": "T25n1517_004:0910b10_24",
        "context_with_next_sentence": true
    },
    {
        "source_sentence": "若有二相彼量不成，以彼二相而為對礙，如執兔角豈非過失。",
        "from": "T25n1517_004:0910b10_25",
        "context_with_next_sentence": true
    },
    {
        "source_sentence": "何以故？",
        "from": "T25n1517_004:0910b12_26",
        "context_with_next_sentence": true
    },
    {
        "source_sentence": "非能取聲中說有智相，以彼決定無有性故。",
        "from": "T25n1517_004:0910b12_27",
        "context_with_next_sentence": true
    },
    {
        "source_sentence": "然以彼識於外青等諸相而有對礙，彼一多伺察有堪任性，非真實意，而亦非識離勝義諦有所取故。",
        "from": "T25n1517_004:0910b13_28",
        "context_with_next_sentence": true
    },
    {
        "source_sentence": "彼無性等樂取決定所有智相體性，此為能取、此為所取；此說無彼能取之相，以體及業互相樂取決定性故，非智相自受中說能取聲，亦無智相互相樂取決定自理。",
        "from": "T25n1517_004:0910b15_29",
        "context_with_next_sentence": true
    },
    {
        "source_sentence": "如是如所生性故，彼如是智相自受中而正安立，如其所說離能取、所取之性。",
        "from": "T25n1517_004:0910b19_30",
        "context_with_next_sentence": true
    },
    {
        "source_sentence": "此說為無二，即智相自受現量成就，非一切真實顯示和合。",
        "from": "T25n1517_004:0910b21_31",
        "context_with_next_sentence": true
    },
    {
        "source_sentence": "若復執彼決定無分位性，即無二智相中有所動亂，種子隨生，不隨智相無二對現所生。",
        "from": "T25n1517_004:0910b22_32",
        "context_with_next_sentence": true
    },
    {
        "source_sentence": "若執決定無二之相，此中還成執著分別，非此智相同法之中而得成就，是故所有一切義中而成毀謗。",
        "from": "T25n1517_004:0910b24_33",
        "context_with_next_sentence": true
    },
    {
        "source_sentence": "當知世俗及勝義性，決定如是無所有義。",
        "from": "T25n1517_004:0910b27_34",
        "context_with_next_sentence": true
    },
    {
        "source_sentence": "此中顯明義者，如佛所說智即是明，世俗即無明。",
        "from": "T25n1517_004:0910b28_0",
        "context_with_next_sentence": true
    },
    {
        "source_sentence": "若明若無明，智如實知別異種類，亦無所生。",
        "from": "T25n1517_004:0910b29_1",
        "context_with_next_sentence": true
    },
    {
        "source_sentence": "是故彼等如實不顛倒相，即智明相而為對治。",
        "from": "T25n1517_004:0910c01_2",
        "context_with_next_sentence": true
    },
    {
        "source_sentence": "當知決定，若彼勝義諦中決定無自性者，如虛空雲彼非對治，以彼所有如理對治真實所行得相應故，如熱自性冷物對治。",
        "from": "T25n1517_004:0910c02_3",
        "context_with_next_sentence": true
    },
    {
        "source_sentence": "此不實義表示，無明亦然。",
        "from": "T25n1517_004:0910c05_0",
        "context_with_next_sentence": true
    },
    {
        "source_sentence": "以如實義說者，此無二智自性因中有其多種，若此中決定彼世俗相計有性者，此不可說，於所行中即有二相，智實無二。",
        "from": "T25n1517_004:0910c05_1",
        "context_with_next_sentence": true
    },
    {
        "source_sentence": "問：若如前言智即是明、世俗即無明者，如是所說豈非此中自語相違邪？",
        "from": "T25n1517_004:0910c08_2",
        "context_with_next_sentence": true
    },
    {
        "source_sentence": "以明自性異世俗有性故。",
        "from": "T25n1517_004:0910c10_0",
        "context_with_next_sentence": true
    },
    {
        "source_sentence": "答：明之無二相即是勝義性，此如是說正理成就。",
        "from": "T25n1517_004:0910c10_1",
        "context_with_next_sentence": true
    },
    {
        "source_sentence": "若世俗所欲領受，古師仙人於此語中亦有異義，如餘處說此不復引。",
        "from": "T25n1517_004:0910c11_2",
        "context_with_next_sentence": true
    },
    {
        "source_sentence": "此中如後正理，頌言「性無性違等」。",
        "from": "T25n1517_004:0910c13_3",
        "context_with_next_sentence": true
    },
    {
        "source_sentence": "所言「等」者即攝集義。",
        "from": "T25n1517_004:0910c14_4",
        "context_with_next_sentence": true
    },
    {
        "source_sentence": "非唯如前所說正理，離分別智對治散亂。",
        "from": "T25n1517_004:0910c14_5",
        "context_with_next_sentence": true
    },
    {
        "source_sentence": "此有性無性相違，當知彼亦決定對治，謂如所有種種性等，無性自性離分別智即是對治。",
        "from": "T25n1517_004:0910c15_6",
        "context_with_next_sentence": true
    },
    {
        "source_sentence": "當知此中若性若相，由智力能顯示正義。",
        "from": "T25n1517_004:0910c17_7",
        "context_with_next_sentence": true
    },
    {
        "source_sentence": "彼復云何？",
        "from": "T25n1517_004:0910c18_8",
        "context_with_next_sentence": true
    },
    {
        "source_sentence": "勝義諦中無有諸色，一性等生。",
        "from": "T25n1517_004:0910c18_9",
        "context_with_next_sentence": true
    },
    {
        "source_sentence": "若復無所有，即種種性定見。",
        "from": "T25n1517_004:0910c19_10",
        "context_with_next_sentence": true
    },
    {
        "source_sentence": "所言定者是決定義，即一性決定，以明力故作如是說。",
        "from": "T25n1517_004:0910c20_11",
        "context_with_next_sentence": true
    },
    {
        "source_sentence": "云何此中作如是說？",
        "from": "T25n1517_004:0910c21_12",
        "context_with_next_sentence": true
    },
    {
        "source_sentence": "所以頌言：「說此色唯名，　　真實無自性；　彼自性分別，　　容受即當止。」",
        "from": "T25n1517_004:0910c21_13",
        "context_with_next_sentence": true
    },
    {
        "source_sentence": "此言「唯名」等者，謂即此般若波羅蜜多中，世尊所說此色唯名。",
        "from": "T25n1517_004:0910c24_0",
        "context_with_next_sentence": true
    },
    {
        "source_sentence": "「唯名」者，此即唯想，是故真實勝義諦中有所安立。",
        "from": "T25n1517_004:0910c25_1",
        "context_with_next_sentence": true
    },
    {
        "source_sentence": "然色蘊相無自性空，謂由如是因故，即自性分別，於此容受。",
        "from": "T25n1517_004:0910c26_2",
        "context_with_next_sentence": true
    },
    {
        "source_sentence": "所分別者，謂堅強性等境果自性，是故有此分別增相，乃起如是自性分別。",
        "from": "T25n1517_004:0910c27_3",
        "context_with_next_sentence": true
    },
    {
        "source_sentence": "如是所有自性分別容受多種，故此皆止，止謂止遣。",
        "from": "T25n1517_004:0910c29_4",
        "context_with_next_sentence": true
    },
    {
        "source_sentence": "如是等說皆止自性分別散亂。",
        "from": "T25n1517_004:0911a01_5",
        "context_with_next_sentence": true
    },
    {
        "source_sentence": "此般若波羅蜜多本母中，復為前義遣除過失，故說頌言：「色及色自性，　　空如先所說，　彼自性俱相，　　分別此止遣。」",
        "from": "T25n1517_004:0911a02_6",
        "context_with_next_sentence": true
    },
    {
        "source_sentence": "此言「如先說」等者，「說」謂言說，謂即如先所有彼說。",
        "from": "T25n1517_004:0911a06_0",
        "context_with_next_sentence": true
    },
    {
        "source_sentence": "何所說邪？",
        "from": "T25n1517_004:0911a07_1",
        "context_with_next_sentence": true
    },
    {
        "source_sentence": "故上頌言「色及色自性」，此中空故。",
        "from": "T25n1517_004:0911a07_2",
        "context_with_next_sentence": true
    },
    {
        "source_sentence": "彼如是說，遣彼自性俱相分別。",
        "from": "T25n1517_004:0911a08_3",
        "context_with_next_sentence": true
    },
    {
        "source_sentence": "上言「色」者，即是色之自共二相。",
        "from": "T25n1517_004:0911a08_4",
        "context_with_next_sentence": true
    },
    {
        "source_sentence": "此自共相及色自性是等皆空，於大種等俱相之中起分別增相，彼自性俱相分別對治。",
        "from": "T25n1517_004:0911a09_5",
        "context_with_next_sentence": true
    },
    {
        "source_sentence": "問：此與前第三止遣俱相分別行相云何？",
        "from": "T25n1517_004:0911a11_6",
        "context_with_next_sentence": true
    },
    {
        "source_sentence": "答：若前所說俱相分別散亂者，彼中色及色自性二俱有故；此中止遣俱相者，但為止其自共相故。",
        "from": "T25n1517_004:0911a12_7",
        "context_with_next_sentence": true
    },
    {
        "source_sentence": "行相云何？",
        "from": "T25n1517_004:0911a14_8",
        "context_with_next_sentence": true
    },
    {
        "source_sentence": "所謂此中堅強性等相差別而有，是謂此中俱相，故此止遣。",
        "from": "T25n1517_004:0911a14_9",
        "context_with_next_sentence": true
    },
    {
        "source_sentence": "此亦非唯止遣如是分別，餘諸分別散亂亦復止遣。",
        "from": "T25n1517_004:0911a16_10",
        "context_with_next_sentence": true
    },
    {
        "source_sentence": "復次頌言：「不生不滅等，　　所有諸法觀；　佛言若散異，　　彼差別分別。」",
        "from": "T25n1517_004:0911a17_11",
        "context_with_next_sentence": true
    },
    {
        "source_sentence": "此言「不生」等者，謂即如是世尊於般若波羅蜜多中作如是說，觀於諸法不生不滅，是故如是言，若有散異安處，此即差別分別；若見色等差別生滅之相，即此如是色之自性差別分別此中當離，是即止遣差別分別散亂。",
        "from": "T25n1517_004:0911a20_0",
        "context_with_next_sentence": true
    },
    {
        "source_sentence": "此如是說，亦復止遣後諸散亂，所以頌言：「虛假名言等，　　彼法若分別，　聲義二非合，　　彼非自性意。」",
        "from": "T25n1517_004:0911a25_0",
        "context_with_next_sentence": true
    },
    {
        "source_sentence": "此言「虛假」等者，即般若波羅蜜多本母教中和合表示，謂虛假名即想分別，說如後般若波羅蜜多本母教中和會別別如是法，此分別之聲，所有語言法句義等，彼分別俱相，是故聲義二種非自性和合，而非世尊最勝意樂亦非他意樂。",
        "from": "T25n1517_004:0911a28_0",
        "context_with_next_sentence": true
    },
    {
        "source_sentence": "若於分別工巧造作，彼復外義取著，即諸愚者安立動亂。",
        "from": "T25n1517_004:0911b04_1",
        "context_with_next_sentence": true
    },
    {
        "source_sentence": "如是所行，而非此中有少義可得，以外義執著非語義安立，開諸愚者動亂之門。",
        "from": "T25n1517_004:0911b05_2",
        "context_with_next_sentence": true
    },
    {
        "source_sentence": "此中止遣，是相所行隨轉，即於聲義無少可得，以彼如是如名分別不實有故。",
        "from": "T25n1517_004:0911b07_3",
        "context_with_next_sentence": true
    },
    {
        "source_sentence": "若於所說事相如名分別，即非意樂。",
        "from": "T25n1517_004:0911b09_4",
        "context_with_next_sentence": true
    },
    {
        "source_sentence": "由彼因故，此中一切如名如想分別和合不實，有彼所說事相，故非世尊最勝意樂。",
        "from": "T25n1517_004:0911b10_5",
        "context_with_next_sentence": true
    },
    {
        "source_sentence": "何以故？",
        "from": "T25n1517_004:0911b11_6",
        "context_with_next_sentence": true
    },
    {
        "source_sentence": "若如名於義分別，即於名義有所增廣，於外事中無實能說所說性故。",
        "from": "T25n1517_004:0911b12_7",
        "context_with_next_sentence": true
    },
    {
        "source_sentence": "如是止遣如名於義分別散亂。",
        "from": "T25n1517_004:0911b13_8",
        "context_with_next_sentence": true
    },
    {
        "source_sentence": "問：何等分別邪？",
        "from": "T25n1517_004:0911b14_9",
        "context_with_next_sentence": true
    },
    {
        "source_sentence": "答：謂名分別。",
        "from": "T25n1517_004:0911b14_10",
        "context_with_next_sentence": true
    },
    {
        "source_sentence": "彼名亦復無有說者，是故頌言：「般若波羅蜜，　　佛菩薩亦然；　此所說唯名，　　離實義分別。」",
        "from": "T25n1517_004:0911b15_11",
        "context_with_next_sentence": true
    },
    {
        "source_sentence": "此言「般若波羅蜜」等者，謂名離於義。",
        "from": "T25n1517_004:0911b18_0",
        "context_with_next_sentence": true
    },
    {
        "source_sentence": "如是名之實義自性分別，世尊說言，故此止遣。",
        "from": "T25n1517_004:0911b18_1",
        "context_with_next_sentence": true
    },
    {
        "source_sentence": "何所說邪？",
        "from": "T25n1517_004:0911b19_2",
        "context_with_next_sentence": true
    },
    {
        "source_sentence": "是故頌言「般若波羅蜜，佛菩薩亦然」。",
        "from": "T25n1517_004:0911b20_3",
        "context_with_next_sentence": true
    },
    {
        "source_sentence": "此既唯名，般若波羅蜜多中何處容說有實自性？",
        "from": "T25n1517_004:0911b21_0",
        "context_with_next_sentence": true
    },
    {
        "source_sentence": "謂由如來如是言故，說名之聲亦無自性。",
        "from": "T25n1517_004:0911b22_1",
        "context_with_next_sentence": true
    },
    {
        "source_sentence": "此中所有各別表示佛菩薩名，當知於無二智中非此止遣。",
        "from": "T25n1517_004:0911b23_2",
        "context_with_next_sentence": true
    },
    {
        "source_sentence": "此復何因？",
        "from": "T25n1517_004:0911b24_3",
        "context_with_next_sentence": true
    },
    {
        "source_sentence": "是故頌言：「所有聲義止，　　此非事止遣；　如是餘亦知，　　語中義決定。」",
        "from": "T25n1517_004:0911b24_4",
        "context_with_next_sentence": true
    },
    {
        "source_sentence": "此言「所有」等者，謂即所有聲、義二種，此說止遣。",
        "from": "T25n1517_004:0911b27_0",
        "context_with_next_sentence": true
    },
    {
        "source_sentence": "頌言「此非事止遣」者，謂無二智不止此中事相作用，然彼無言之性不可說故。",
        "from": "T25n1517_004:0911b28_1",
        "context_with_next_sentence": true
    },
    {
        "source_sentence": "問：今所說義是為正理，餘處云何？",
        "from": "T25n1517_004:0911b29_2",
        "context_with_next_sentence": true
    },
    {
        "source_sentence": "頌自答言「如是餘亦知」。",
        "from": "T25n1517_004:0911c01_3",
        "context_with_next_sentence": true
    },
    {
        "source_sentence": "「如是」者，謂即如是從初所說是義決定。",
        "from": "T25n1517_004:0911c02_4",
        "context_with_next_sentence": true
    },
    {
        "source_sentence": "「餘」謂所餘種類語中亦然了知，所謂了知此義決定。",
        "from": "T25n1517_004:0911c03_0",
        "context_with_next_sentence": true
    },
    {
        "source_sentence": "此中意者，謂於般若波羅蜜多中，如實宣說不顛倒義成就，真實了知一切名性正不可得，以此語義施設表示。",
        "from": "T25n1517_004:0911c04_1",
        "context_with_next_sentence": true
    },
    {
        "source_sentence": "復次頌言：「此無所得正，　　一切名實知；　如義性如是，　　不止遣彼聲。」",
        "from": "T25n1517_004:0911c06_2",
        "context_with_next_sentence": true
    },
    {
        "source_sentence": "此言「此無所得」等者，謂如義之性，彼無所有，不可得故，此說為正。",
        "from": "T25n1517_004:0911c09_0",
        "context_with_next_sentence": true
    },
    {
        "source_sentence": "此何所說邪？",
        "from": "T25n1517_004:0911c10_1",
        "context_with_next_sentence": true
    },
    {
        "source_sentence": "頌自指言「一切名」。",
        "from": "T25n1517_004:0911c10_2",
        "context_with_next_sentence": true
    },
    {
        "source_sentence": "問：何人能實知？",
        "from": "T25n1517_004:0911c11_3",
        "context_with_next_sentence": true
    },
    {
        "source_sentence": "答：即一切智。",
        "from": "T25n1517_004:0911c11_4",
        "context_with_next_sentence": true
    },
    {
        "source_sentence": "「實」者不顛倒義。",
        "from": "T25n1517_004:0911c11_5",
        "context_with_next_sentence": true
    },
    {
        "source_sentence": "「知」謂了知，即真實知故。",
        "from": "T25n1517_004:0911c12_6",
        "context_with_next_sentence": true
    },
    {
        "source_sentence": "頌言「不止遣彼聲」者，謂若聲、義二種，彼實義性說不可得，以是因故不止彼聲，謂以聞智所取之聲不可止故。",
        "from": "T25n1517_004:0911c12_7",
        "context_with_next_sentence": true
    },
    {
        "source_sentence": "如是當知，決定最勝意樂悲愍所行悉無障礙。",
        "from": "T25n1517_004:0911c15_8",
        "context_with_next_sentence": true
    },
    {
        "source_sentence": "如是止遣如義於名分別散亂。",
        "from": "T25n1517_004:0911c16_9",
        "context_with_next_sentence": true
    },
    {
        "source_sentence": "如是等義真實意樂說已如順。",
        "from": "T25n1517_004:0911c17_0",
        "context_with_next_sentence": true
    },
    {
        "source_sentence": "有論頌言：「所有所有一切名，　　彼彼諸法有所說，　而彼所說非實有，　　即一切法同法性。",
        "from": "T25n1517_004:0911c17_1",
        "context_with_next_sentence": true
    },
    {
        "source_sentence": "　所有彼名名性空，　　能名之名無所有，　而一切法本無名，　　立以強名而表示。",
        "from": "T25n1517_004:0911c20_0",
        "context_with_next_sentence": true
    },
    {
        "source_sentence": "　一切唯名此當知，　　一切想中假安立，　彼所聚名差別性，　　當知彼名無所有。」",
        "from": "T25n1517_004:0911c22_0",
        "context_with_next_sentence": true
    },
    {
        "source_sentence": "如尊者須菩提所問般若波羅蜜多中，決定止遣聲、義二邪？",
        "from": "T25n1517_004:0911c24_0",
        "context_with_next_sentence": true
    },
    {
        "source_sentence": "故頌釋言：「須菩提二離，　　聲聲義如是；　菩薩無有名，　　我見此有說。」",
        "from": "T25n1517_004:0911c25_1",
        "context_with_next_sentence": true
    },
    {
        "source_sentence": "此言「須菩提」等者，謂須菩提了知聲、義二種離其安立。",
        "from": "T25n1517_004:0911c28_0",
        "context_with_next_sentence": true
    },
    {
        "source_sentence": "此中意者，聲謂說者之聲，聲義謂所說之義。",
        "from": "T25n1517_004:0911c29_1",
        "context_with_next_sentence": true
    },
    {
        "source_sentence": "云何菩薩無有名？",
        "from": "T25n1517_004:0912a01_2",
        "context_with_next_sentence": true
    },
    {
        "source_sentence": "以菩薩名無所有、不可見故，須菩提於般若波羅蜜多中乃有所說。",
        "from": "T25n1517_004:0912a01_3",
        "context_with_next_sentence": true
    },
    {
        "source_sentence": "此中意者，決定二種分別性最勝意樂中，遠離虛假聲別異之性，此中決定語言向義表示。",
        "from": "T25n1517_004:0912a03_4",
        "context_with_next_sentence": true
    },
    {
        "source_sentence": "是故頌言：「般若波羅蜜，　　語無決定生，　伺察唯智者，　　此義微妙慧。」",
        "from": "T25n1517_004:0912a05_5",
        "context_with_next_sentence": true
    },
    {
        "source_sentence": "此言「般若波羅蜜」等者，無謂無所有，即般若波羅蜜多中彼和合語決定無所有，無所說、無戲論。",
        "from": "T25n1517_004:0912a08_0",
        "context_with_next_sentence": true
    },
    {
        "source_sentence": "如是應知一切語言中所說決定向義。",
        "from": "T25n1517_004:0912a10_1",
        "context_with_next_sentence": true
    },
    {
        "source_sentence": "云何是向義？",
        "from": "T25n1517_004:0912a11_2",
        "context_with_next_sentence": true
    },
    {
        "source_sentence": "謂即如前如所說義彼解釋門。",
        "from": "T25n1517_004:0912a11_3",
        "context_with_next_sentence": true
    },
    {
        "source_sentence": "頌言「伺察唯智者，此義微妙慧」者，「伺察」者，謂細伺審察。",
        "from": "T25n1517_004:0912a12_4",
        "context_with_next_sentence": true
    },
    {
        "source_sentence": "「此義」者，即三十二品諸有聲中總說決定。",
        "from": "T25n1517_004:0912a13_5",
        "context_with_next_sentence": true
    },
    {
        "source_sentence": "頌言「智者」，即智者之智，能知語義。",
        "from": "T25n1517_004:0912a14_6",
        "context_with_next_sentence": true
    },
    {
        "source_sentence": "「微妙慧」者，即畢竟微妙清淨之智。",
        "from": "T25n1517_004:0912a15_0",
        "context_with_next_sentence": true
    },
    {
        "source_sentence": "行相云何？",
        "from": "T25n1517_004:0912a15_1",
        "context_with_next_sentence": true
    },
    {
        "source_sentence": "謂即此智於一切境界中無著無壞，而般若波羅蜜多於響聲中有所聞故。",
        "from": "T25n1517_004:0912a16_0",
        "context_with_next_sentence": true
    },
    {
        "source_sentence": "為表示此義，所以頌言：「若別義分別，　　相續義除遣；　般若波羅蜜，　　彼言說如響。」",
        "from": "T25n1517_004:0912a17_1",
        "context_with_next_sentence": true
    },
    {
        "source_sentence": "此言「相續義」者，謂若往若現相續造作之義。",
        "from": "T25n1517_004:0912a21_0",
        "context_with_next_sentence": true
    },
    {
        "source_sentence": "「除遣」者，棄捨義。",
        "from": "T25n1517_004:0912a22_0",
        "context_with_next_sentence": true
    },
    {
        "source_sentence": "謂於如是義棄捨執著。",
        "from": "T25n1517_004:0912a22_1",
        "context_with_next_sentence": true
    },
    {
        "source_sentence": "何以故？",
        "from": "T25n1517_004:0912a22_2",
        "context_with_next_sentence": true
    },
    {
        "source_sentence": "以般若波羅蜜多若見若聞，彼有所說皆如響聲，又如金光對現色相。",
        "from": "T25n1517_004:0912a23_3",
        "context_with_next_sentence": true
    },
    {
        "source_sentence": "以是義故，若往若現相續造作，有所分別有所執著，皆應棄捨。",
        "from": "T25n1517_004:0912a24_4",
        "context_with_next_sentence": true
    },
    {
        "source_sentence": "由此般若波羅蜜多中，一切所說皆如響聲，是義總略。",
        "from": "T25n1517_004:0912a26_5",
        "context_with_next_sentence": true
    },
    {
        "source_sentence": "復次為欲顯明斯義，如有頌云：「所有諸教勿厭捨，　　亦復不應生毀謗；　見如實已住真實，　　以彼真實而表說。」",
        "from": "T25n1517_004:0912a27_6",
        "context_with_next_sentence": true
    },
    {
        "source_sentence": "今此義中總略所成，表示頌言：「總略如是義，　　般若等依止；　如是義循環，　　復別義依止。」",
        "from": "T25n1517_004:0912b01_0",
        "context_with_next_sentence": true
    },
    {
        "source_sentence": "此言「總略如是等」者，所有十萬頌般若波羅蜜多總略一切如是等義，皆依止此般若波羅蜜多相續三十二品總略攝故。",
        "from": "T25n1517_004:0912b04_0",
        "context_with_next_sentence": true
    },
    {
        "source_sentence": "如是當知，後無增廣。",
        "from": "T25n1517_004:0912b06_1",
        "context_with_next_sentence": true
    },
    {
        "source_sentence": "頌言「如是義循環」者，謂於如是義一向重復循環研覈。",
        "from": "T25n1517_004:0912b07_2",
        "context_with_next_sentence": true
    },
    {
        "source_sentence": "問：研覈何等義邪？",
        "from": "T25n1517_004:0912b08_3",
        "context_with_next_sentence": true
    },
    {
        "source_sentence": "頌自答言「別義依止」。",
        "from": "T25n1517_004:0912b08_4",
        "context_with_next_sentence": true
    },
    {
        "source_sentence": "此中所說別義之言，即問難別義。",
        "from": "T25n1517_004:0912b09_5",
        "context_with_next_sentence": true
    },
    {
        "source_sentence": "問謂分別差別，問難有所依據。",
        "from": "T25n1517_004:0912b10_6",
        "context_with_next_sentence": true
    },
    {
        "source_sentence": "謂菩提分法佛功德蘊，於此法中如是重復循環研覈。",
        "from": "T25n1517_004:0912b10_7",
        "context_with_next_sentence": true
    },
    {
        "source_sentence": "若如是總略所說所成別義，有依據故，即三十二品各別自性收攝循環。",
        "from": "T25n1517_004:0912b12_8",
        "context_with_next_sentence": true
    },
    {
        "source_sentence": "今此所釋八千頌般若波羅蜜多，一切文義普盡所釋，所生福聚畢竟廣大悉用迴向。",
        "from": "T25n1517_004:0912b13_9",
        "context_with_next_sentence": true
    },
    {
        "source_sentence": "故頌說言：「般若波羅蜜，　　正攝八千頌；　彼所得福蘊，　　皆從般若生。」",
        "from": "T25n1517_004:0912b15_10",
        "context_with_next_sentence": true
    },
    {
        "source_sentence": "此言「般若波羅蜜，正攝八千頌」者，謂此八千頌般若波羅蜜多中所說自性。",
        "from": "T25n1517_004:0912b18_0",
        "context_with_next_sentence": true
    },
    {
        "source_sentence": "「八千」者，此之數量，普攝如是數量中義。",
        "from": "T25n1517_004:0912b19_1",
        "context_with_next_sentence": true
    },
    {
        "source_sentence": "總聚已釋。",
        "from": "T25n1517_004:0912b20_2",
        "context_with_next_sentence": true
    },
    {
        "source_sentence": "頌言「正」者，不顛倒義。",
        "from": "T25n1517_004:0912b20_3",
        "context_with_next_sentence": true
    },
    {
        "source_sentence": "彼正教中何所生邪？",
        "from": "T25n1517_004:0912b21_4",
        "context_with_next_sentence": true
    },
    {
        "source_sentence": "頌自答言「彼所得福蘊」。",
        "from": "T25n1517_004:0912b21_5",
        "context_with_next_sentence": true
    },
    {
        "source_sentence": "「得」者獲義。",
        "from": "T25n1517_004:0912b22_6",
        "context_with_next_sentence": true
    },
    {
        "source_sentence": "如是清淨所成福聚，皆從般若波羅蜜多出生。",
        "from": "T25n1517_004:0912b22_7",
        "context_with_next_sentence": true
    },
    {
        "source_sentence": "以般若波羅蜜多出生故，所得福聚甚深廣大。",
        "from": "T25n1517_004:0912b23_8",
        "context_with_next_sentence": true
    },
    {
        "source_sentence": "以是所得深廣福聚，普用迴向一切世間，悉令獲得般若波羅蜜多畢竟勝妙清淨之智，於是無虛妄勝第一義諸正句中如理伺察。",
        "from": "T25n1517_004:0912b24_9",
        "context_with_next_sentence": true
    },
    {
        "source_sentence": "我此所造解釋之文所生福聚，今此說意者，普令一切世間悉得清淨。",
        "from": "T25n1517_004:0912b27_10",
        "context_with_next_sentence": true
    },
    {
        "source_sentence": "頌曰：「釋迦師子諸苾芻，　　所有如是福高勝，　此所說意利世間，　　由勝福故住真實。」",
        "from": "T25n1517_004:0912b29_11",
        "context_with_next_sentence": true
    },
    {
        "source_sentence": "佛母般若波羅蜜多圓集要義釋論卷第四",
        "from": "T25n1517_004:0912c03_0",
        "context_with_next_sentence": false
    }
]