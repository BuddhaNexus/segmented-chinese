[
    {
        "source_sentence": "佛說大乘無量壽莊嚴經卷上",
        "from": "T12n0363_001:0318a03_0",
        "context_with_next_sentence": true
    },
    {
        "source_sentence": "西天譯經三藏朝散大夫試光祿卿",
        "from": "T12n0363_001:0318a05_0",
        "context_with_next_sentence": true
    },
    {
        "source_sentence": "明教大師臣法賢奉　詔譯",
        "from": "T12n0363_001:0318a06_0",
        "context_with_next_sentence": true
    },
    {
        "source_sentence": "如是我聞：一時佛在王舍城鷲峯山中，與大苾芻眾三萬二千人俱，皆得阿羅漢，具大神通。",
        "from": "T12n0363_001:0318a07_0",
        "context_with_next_sentence": true
    },
    {
        "source_sentence": "其名曰：尊者阿若憍陳如、尊者馬勝、尊者麼瑟比拏、尊者大名、尊者跋多婆、尊者稱天、尊者離垢、尊者妙臂、尊者布闌拏枳曩、尊者憍梵波提、尊者優樓頻螺迦葉、尊者那提迦葉、尊者舍利子、尊者大目乾連、尊者摩訶迦栴延、尊者摩訶俱絺羅、尊者劫賓那、尊者摩訶[利-禾+尊]那、尊者彌多羅尼子、尊者阿那律、尊者喜、尊者緊鼻哩拏、尊者須菩提、尊者哩嚩帝、尊者佉禰囉嚩儞枳曩、尊者摩賀囉倪、尊者波囉野尼枳曩、尊者嚩拘隷曩、尊者阿難陀、尊者羅睺羅、尊者善來，如是等三萬二千人俱。",
        "from": "T12n0363_001:0318a09_1",
        "context_with_next_sentence": true
    },
    {
        "source_sentence": "爾時，尊者阿難即從座起，偏袒右肩，右膝著地，合掌頂禮，白佛言：「世尊！",
        "from": "T12n0363_001:0318a21_0",
        "context_with_next_sentence": true
    },
    {
        "source_sentence": "如來、應、正等覺諸根清淨、面色圓滿、寶剎莊嚴，如是功德得未曾有。",
        "from": "T12n0363_001:0318a22_1",
        "context_with_next_sentence": true
    },
    {
        "source_sentence": "云何所行廣大妙行？",
        "from": "T12n0363_001:0318a24_2",
        "context_with_next_sentence": true
    },
    {
        "source_sentence": "及過去、未來諸佛所行？",
        "from": "T12n0363_001:0318a24_3",
        "context_with_next_sentence": true
    },
    {
        "source_sentence": "願為宣說。」",
        "from": "T12n0363_001:0318a25_4",
        "context_with_next_sentence": true
    },
    {
        "source_sentence": "佛告阿難：「善哉，善哉！",
        "from": "T12n0363_001:0318a25_5",
        "context_with_next_sentence": true
    },
    {
        "source_sentence": "汝為利益一切眾生，懷慈愍心，能問如來微妙之義。",
        "from": "T12n0363_001:0318a25_6",
        "context_with_next_sentence": true
    },
    {
        "source_sentence": "汝今諦聽！",
        "from": "T12n0363_001:0318a27_7",
        "context_with_next_sentence": true
    },
    {
        "source_sentence": "善思念之！",
        "from": "T12n0363_001:0318a27_8",
        "context_with_next_sentence": true
    },
    {
        "source_sentence": "如來、應供、正遍知今為汝說。」",
        "from": "T12n0363_001:0318a27_9",
        "context_with_next_sentence": true
    },
    {
        "source_sentence": "佛告阿難：「如過去無量無邊不可思議阿僧祇劫，爾時有佛世尊出現於世，名曰然燈如來、應、正等覺。",
        "from": "T12n0363_001:0318a29_0",
        "context_with_next_sentence": true
    },
    {
        "source_sentence": "彼然燈佛前，復有世尊出現世間，名鉢囉多波野輸如來。",
        "from": "T12n0363_001:0318b02_1",
        "context_with_next_sentence": true
    },
    {
        "source_sentence": "又彼佛前有佛出世，名發光如來。",
        "from": "T12n0363_001:0318b03_2",
        "context_with_next_sentence": true
    },
    {
        "source_sentence": "又彼佛前有佛出世，名贊那曩誐囉護如來。",
        "from": "T12n0363_001:0318b04_3",
        "context_with_next_sentence": true
    },
    {
        "source_sentence": "又彼佛前有佛出世，名須彌劫如來。",
        "from": "T12n0363_001:0318b05_4",
        "context_with_next_sentence": true
    },
    {
        "source_sentence": "又彼佛前有佛出世，名月面如來。",
        "from": "T12n0363_001:0318b06_5",
        "context_with_next_sentence": true
    },
    {
        "source_sentence": "又彼佛前有佛出世，名無垢面如來。",
        "from": "T12n0363_001:0318b07_0",
        "context_with_next_sentence": true
    },
    {
        "source_sentence": "又彼佛前有佛出世，名無著如來。",
        "from": "T12n0363_001:0318b07_1",
        "context_with_next_sentence": true
    },
    {
        "source_sentence": "又彼佛前有佛出世，名龍主如來。",
        "from": "T12n0363_001:0318b08_2",
        "context_with_next_sentence": true
    },
    {
        "source_sentence": "又彼佛前有佛出世，名日面如來。",
        "from": "T12n0363_001:0318b09_3",
        "context_with_next_sentence": true
    },
    {
        "source_sentence": "又彼佛前有佛出世，名山響音王如來。",
        "from": "T12n0363_001:0318b10_4",
        "context_with_next_sentence": true
    },
    {
        "source_sentence": "又彼佛前有佛出世，名須彌峯如來。",
        "from": "T12n0363_001:0318b11_5",
        "context_with_next_sentence": true
    },
    {
        "source_sentence": "又彼佛前有佛出世，名金藏如來。",
        "from": "T12n0363_001:0318b11_6",
        "context_with_next_sentence": true
    },
    {
        "source_sentence": "又彼佛前有佛出世，名火光如來。",
        "from": "T12n0363_001:0318b12_7",
        "context_with_next_sentence": true
    },
    {
        "source_sentence": "又彼佛前有佛出世，名不動地如來。",
        "from": "T12n0363_001:0318b13_8",
        "context_with_next_sentence": true
    },
    {
        "source_sentence": "又彼佛前有佛出世，名瑠璃光如來。",
        "from": "T12n0363_001:0318b14_9",
        "context_with_next_sentence": true
    },
    {
        "source_sentence": "又彼佛前有佛出世，名月王如來。",
        "from": "T12n0363_001:0318b15_10",
        "context_with_next_sentence": true
    },
    {
        "source_sentence": "又彼佛前有佛出世，名日音如來。",
        "from": "T12n0363_001:0318b15_11",
        "context_with_next_sentence": true
    },
    {
        "source_sentence": "又彼佛前有佛出世，名散華莊嚴如來。",
        "from": "T12n0363_001:0318b16_12",
        "context_with_next_sentence": true
    },
    {
        "source_sentence": "又彼佛前有佛出世，名吉祥峯如來。",
        "from": "T12n0363_001:0318b17_13",
        "context_with_next_sentence": true
    },
    {
        "source_sentence": "又彼佛前有佛出世，名持海慧自在通王如來。",
        "from": "T12n0363_001:0318b18_14",
        "context_with_next_sentence": true
    },
    {
        "source_sentence": "又彼佛前有佛出世，名施光如來。",
        "from": "T12n0363_001:0318b19_15",
        "context_with_next_sentence": true
    },
    {
        "source_sentence": "又彼佛前有佛出世，名大香象光如來。",
        "from": "T12n0363_001:0318b20_16",
        "context_with_next_sentence": true
    },
    {
        "source_sentence": "又彼佛前有佛出世，名離一切垢如來。",
        "from": "T12n0363_001:0318b21_17",
        "context_with_next_sentence": true
    },
    {
        "source_sentence": "又彼佛前有佛出世，名勇猛峯如來。",
        "from": "T12n0363_001:0318b22_18",
        "context_with_next_sentence": true
    },
    {
        "source_sentence": "又彼佛前有佛出世，名寶光如來。",
        "from": "T12n0363_001:0318b22_19",
        "context_with_next_sentence": true
    },
    {
        "source_sentence": "又彼佛前有佛出世，名持多德得通如來。",
        "from": "T12n0363_001:0318b23_20",
        "context_with_next_sentence": true
    },
    {
        "source_sentence": "又彼佛前有佛出世，名過日月光如來。",
        "from": "T12n0363_001:0318b24_21",
        "context_with_next_sentence": true
    },
    {
        "source_sentence": "又彼佛前有佛出世，名最上瑠璃光如來。",
        "from": "T12n0363_001:0318b25_22",
        "context_with_next_sentence": true
    },
    {
        "source_sentence": "又彼佛前有佛出世，名慧花開心行出生如來。",
        "from": "T12n0363_001:0318b26_23",
        "context_with_next_sentence": true
    },
    {
        "source_sentence": "又彼佛前有佛出世，名大華林通王如來。",
        "from": "T12n0363_001:0318b27_24",
        "context_with_next_sentence": true
    },
    {
        "source_sentence": "又彼佛前有佛出世，名一月光如來。",
        "from": "T12n0363_001:0318b28_25",
        "context_with_next_sentence": true
    },
    {
        "source_sentence": "又彼佛前有佛出世，名破無明黑暗如來。",
        "from": "T12n0363_001:0318b29_26",
        "context_with_next_sentence": true
    },
    {
        "source_sentence": "又彼佛前有佛出世，名真珠珊瑚蓋如來。",
        "from": "T12n0363_001:0318c01_27",
        "context_with_next_sentence": true
    },
    {
        "source_sentence": "又彼佛前有佛出世，名三乘法自在王如來。",
        "from": "T12n0363_001:0318c02_28",
        "context_with_next_sentence": true
    },
    {
        "source_sentence": "又彼佛前有佛出世，名師子海峯自在王如來。",
        "from": "T12n0363_001:0318c03_29",
        "context_with_next_sentence": true
    },
    {
        "source_sentence": "又彼佛前有佛出世，名梵音聲自在王如來。",
        "from": "T12n0363_001:0318c04_30",
        "context_with_next_sentence": true
    },
    {
        "source_sentence": "又彼佛前有佛出世，名世自在王如來、應、正等覺、明行足、善逝、世間解、無上士、調御丈夫、天人師、佛、世尊。",
        "from": "T12n0363_001:0318c05_31",
        "context_with_next_sentence": true
    },
    {
        "source_sentence": "而於法中，有一苾芻，名曰作法，信解第一、明記第一、修行第一、精進第一、智慧第一、大乘第一。",
        "from": "T12n0363_001:0318c07_32",
        "context_with_next_sentence": true
    },
    {
        "source_sentence": "爾時，苾芻離自本處來詣佛前，頭面禮足，於一面立。",
        "from": "T12n0363_001:0318c09_33",
        "context_with_next_sentence": true
    },
    {
        "source_sentence": "即以伽他嘆佛，面色端嚴；復發廣大誓願，頌曰：「『如來微妙色端嚴，　　一切世間無有等；　　光明無量照十方，　　日、月、火珠皆暱曜。",
        "from": "T12n0363_001:0318c10_34",
        "context_with_next_sentence": true
    },
    {
        "source_sentence": "　　願我得佛清淨聲，　　法音普及無邊界，　　宣揚戒、定、精進門，　　通達甚深微妙法。",
        "from": "T12n0363_001:0318c15_0",
        "context_with_next_sentence": true
    },
    {
        "source_sentence": "　　智慧廣大深如海，　　內心清淨絕塵勞，　　超過無邊惡趣門，　　速到菩提究竟岸。",
        "from": "T12n0363_001:0318c17_0",
        "context_with_next_sentence": true
    },
    {
        "source_sentence": "　　亦如過去無量佛，　　威光普照眾生界，　　為彼群生大導師，　　度脫老死令安隱。",
        "from": "T12n0363_001:0318c19_0",
        "context_with_next_sentence": true
    },
    {
        "source_sentence": "　　常行布施及戒、忍，　　精進、定、慧六波羅，　　未度有情令得度，　　已度之者使成佛。",
        "from": "T12n0363_001:0318c21_0",
        "context_with_next_sentence": true
    },
    {
        "source_sentence": "　　我以一切伸供養，　　百千俱胝那由他，　　恒河沙數佛世尊，　　令我成就寂滅果。",
        "from": "T12n0363_001:0318c23_0",
        "context_with_next_sentence": true
    },
    {
        "source_sentence": "　　復有十方諸佛剎，　　恒放光明照一切，　　殊勝莊嚴無等倫，　　願我成就利群品。",
        "from": "T12n0363_001:0318c25_0",
        "context_with_next_sentence": true
    },
    {
        "source_sentence": "　　所有無邊世界中，　　輪迴諸趣眾生類，　　速生我剎受快樂，　　不久俱成無上道。",
        "from": "T12n0363_001:0318c27_0",
        "context_with_next_sentence": true
    },
    {
        "source_sentence": "　　願我精進恒決定，　　常運慈心拔有情，　　度盡阿鼻苦眾生，　　所發弘誓永不斷。』」",
        "from": "T12n0363_001:0318c29_0",
        "context_with_next_sentence": true
    },
    {
        "source_sentence": "爾時，世尊告阿難言：「彼作法苾芻說是偈已，白世自在王如來：『我今發阿耨多羅三藐三菩提心，樂求無上正等正覺。",
        "from": "T12n0363_001:0319a02_0",
        "context_with_next_sentence": true
    },
    {
        "source_sentence": "唯願世尊，說諸佛剎功德莊嚴。",
        "from": "T12n0363_001:0319a04_1",
        "context_with_next_sentence": true
    },
    {
        "source_sentence": "若我得聞，恒自修持嚴土之行。』",
        "from": "T12n0363_001:0319a05_2",
        "context_with_next_sentence": true
    },
    {
        "source_sentence": "爾時，世自在王如來告作法苾芻言：『汝自思惟，修何方便，而能成就佛剎莊嚴？』",
        "from": "T12n0363_001:0319a06_3",
        "context_with_next_sentence": true
    },
    {
        "source_sentence": "苾芻白言：『我智慧微淺，不能了知嚴剎之行。",
        "from": "T12n0363_001:0319a08_0",
        "context_with_next_sentence": true
    },
    {
        "source_sentence": "如來、應、正遍知，願為宣說諸佛剎土莊嚴之事。』",
        "from": "T12n0363_001:0319a09_0",
        "context_with_next_sentence": true
    },
    {
        "source_sentence": "時世自在王如來，即為宣說八十四百千俱胝那由佛剎功德莊嚴廣大圓滿之相，經於一劫方可究竟。」",
        "from": "T12n0363_001:0319a10_1",
        "context_with_next_sentence": true
    },
    {
        "source_sentence": "爾時阿難聞是事已，白佛言：「世尊！",
        "from": "T12n0363_001:0319a12_2",
        "context_with_next_sentence": true
    },
    {
        "source_sentence": "彼世自在王佛壽量長短，云何說土經於一劫？」",
        "from": "T12n0363_001:0319a13_3",
        "context_with_next_sentence": true
    },
    {
        "source_sentence": "佛告阿難：「彼佛壽命滿四十劫。",
        "from": "T12n0363_001:0319a14_4",
        "context_with_next_sentence": true
    },
    {
        "source_sentence": "阿難！",
        "from": "T12n0363_001:0319a15_0",
        "context_with_next_sentence": true
    },
    {
        "source_sentence": "彼作法苾芻，聞佛所說八十四百千俱胝那由他佛剎功德莊嚴之事，明了通達如一佛剎。",
        "from": "T12n0363_001:0319a15_1",
        "context_with_next_sentence": true
    },
    {
        "source_sentence": "即時會中頭面禮足，辭佛而退。",
        "from": "T12n0363_001:0319a17_2",
        "context_with_next_sentence": true
    },
    {
        "source_sentence": "往一靜處獨坐思惟，修習功德莊嚴佛剎，發大誓願經於五劫。",
        "from": "T12n0363_001:0319a17_3",
        "context_with_next_sentence": true
    },
    {
        "source_sentence": "爾時作法苾芻，復詣世自在王如來所；五體投地禮世尊足，禮已合掌，白佛言：『世尊！",
        "from": "T12n0363_001:0319a19_4",
        "context_with_next_sentence": true
    },
    {
        "source_sentence": "如是八十四百千俱胝那由他佛剎，功德莊嚴所行行願，我今成就。』",
        "from": "T12n0363_001:0319a21_5",
        "context_with_next_sentence": true
    },
    {
        "source_sentence": "時世自在王如來告苾芻言：『善哉，善哉！",
        "from": "T12n0363_001:0319a22_6",
        "context_with_next_sentence": true
    },
    {
        "source_sentence": "汝之行願思惟究竟，今正是時為眾解說。",
        "from": "T12n0363_001:0319a23_7",
        "context_with_next_sentence": true
    },
    {
        "source_sentence": "時諸菩薩，聞是法已得大善利，能於佛剎修習莊嚴。』",
        "from": "T12n0363_001:0319a24_8",
        "context_with_next_sentence": true
    },
    {
        "source_sentence": "「爾時，作法苾芻聞佛聖旨；偏袒右肩，右膝著地，合掌向佛即為宣說：『世尊！",
        "from": "T12n0363_001:0319a26_0",
        "context_with_next_sentence": true
    },
    {
        "source_sentence": "我發誓言：願如世尊證得阿耨多羅三藐三菩提；所居佛剎，具足無量不可思議功德莊嚴。",
        "from": "T12n0363_001:0319a27_1",
        "context_with_next_sentence": true
    },
    {
        "source_sentence": "所有一切眾生，及焰摩羅界，三惡道中地獄、餓鬼、畜生，皆生我剎受我法化，不久悉成阿耨多羅三藐三菩提，一切皆得身真金色。",
        "from": "T12n0363_001:0319a29_2",
        "context_with_next_sentence": true
    },
    {
        "source_sentence": "「『世尊！",
        "from": "T12n0363_001:0319b04_0",
        "context_with_next_sentence": true
    },
    {
        "source_sentence": "我得菩提成正覺已，十方世界所有眾生，令生我剎如諸佛土。",
        "from": "T12n0363_001:0319b04_1",
        "context_with_next_sentence": true
    },
    {
        "source_sentence": "人天之眾，遠離分別諸根寂靜；悉皆令得阿耨多羅三藐三菩提。",
        "from": "T12n0363_001:0319b05_2",
        "context_with_next_sentence": true
    },
    {
        "source_sentence": "「『世尊！",
        "from": "T12n0363_001:0319b07_3",
        "context_with_next_sentence": true
    },
    {
        "source_sentence": "我得菩提成正覺已，十方世界所有眾生，令生我剎得大神通，經一念中，周遍巡歷百千俱胝那由他佛剎，供養諸佛深植善本；悉皆令得阿耨多羅三藐三菩提。",
        "from": "T12n0363_001:0319b07_4",
        "context_with_next_sentence": true
    },
    {
        "source_sentence": "「『世尊！",
        "from": "T12n0363_001:0319b10_5",
        "context_with_next_sentence": true
    },
    {
        "source_sentence": "我得菩提成正覺已，所有眾生令生我剎，一切皆得宿命通，能善觀察百千俱胝那由他劫過去之事；悉皆令得阿耨多羅三藐三菩提。",
        "from": "T12n0363_001:0319b11_0",
        "context_with_next_sentence": true
    },
    {
        "source_sentence": "「『世尊！",
        "from": "T12n0363_001:0319b14_1",
        "context_with_next_sentence": true
    },
    {
        "source_sentence": "我得菩提成正覺已，所有眾生令生我剎，一切皆得清淨天眼，能見百千俱胝那由他世界麁細色相；悉皆令得阿耨多羅三藐三菩提。",
        "from": "T12n0363_001:0319b14_2",
        "context_with_next_sentence": true
    },
    {
        "source_sentence": "「『世尊！",
        "from": "T12n0363_001:0319b17_3",
        "context_with_next_sentence": true
    },
    {
        "source_sentence": "我得菩提成正覺已，所有眾生令生我剎，一切皆得他心通，善能了知百千俱胝那由他眾心心所法；悉皆令得阿耨多羅三藐三菩提。",
        "from": "T12n0363_001:0319b17_4",
        "context_with_next_sentence": true
    },
    {
        "source_sentence": "「『世尊！",
        "from": "T12n0363_001:0319b20_5",
        "context_with_next_sentence": true
    },
    {
        "source_sentence": "我得菩提成正覺已，所有眾生令生我剎，一切皆得住正信位，離顛倒想堅固修習；悉皆令得阿耨多羅三藐三菩提。",
        "from": "T12n0363_001:0319b20_6",
        "context_with_next_sentence": true
    },
    {
        "source_sentence": "「『世尊！",
        "from": "T12n0363_001:0319b23_7",
        "context_with_next_sentence": true
    },
    {
        "source_sentence": "我得菩提成正覺已，所有眾生令生我剎，所修正行善根無量，遍圓寂界而無間斷；悉皆令得阿耨多羅三藐三菩提。",
        "from": "T12n0363_001:0319b23_8",
        "context_with_next_sentence": true
    },
    {
        "source_sentence": "「『世尊！",
        "from": "T12n0363_001:0319b26_9",
        "context_with_next_sentence": true
    },
    {
        "source_sentence": "我得菩提成正覺已，所有眾生令生我剎，雖住聲聞緣覺之位，往百千俱胝那由他寶剎之內，遍作佛事；悉皆令得阿耨多羅三藐三菩提。",
        "from": "T12n0363_001:0319b26_10",
        "context_with_next_sentence": true
    },
    {
        "source_sentence": "「『世尊！",
        "from": "T12n0363_001:0319b29_11",
        "context_with_next_sentence": true
    },
    {
        "source_sentence": "我得菩提成正覺已，所有眾生令生我剎，一切皆得無邊光明，而能照曜百千俱胝那由他諸佛剎土；悉皆令得阿耨多羅三藐三菩提。",
        "from": "T12n0363_001:0319b29_12",
        "context_with_next_sentence": true
    },
    {
        "source_sentence": "「『世尊！",
        "from": "T12n0363_001:0319c03_13",
        "context_with_next_sentence": true
    },
    {
        "source_sentence": "我得菩提成正覺已，所有眾生令生我剎，命不中夭，壽百千俱胝那由他劫；悉皆令得阿耨多羅三藐三菩提。",
        "from": "T12n0363_001:0319c03_14",
        "context_with_next_sentence": true
    },
    {
        "source_sentence": "「『世尊！",
        "from": "T12n0363_001:0319c06_15",
        "context_with_next_sentence": true
    },
    {
        "source_sentence": "我得菩提成正覺已，所有眾生令生我剎，無不善名，聞無量無數諸佛剎土，無名、無號、無相、無形，無所稱讚，而無疑謗身心不動；悉皆令得阿耨多羅三藐三菩提。",
        "from": "T12n0363_001:0319c06_16",
        "context_with_next_sentence": true
    },
    {
        "source_sentence": "「『世尊！",
        "from": "T12n0363_001:0319c10_17",
        "context_with_next_sentence": true
    },
    {
        "source_sentence": "我得菩提成正覺已，所有眾生求生我剎，念吾名號發志誠心堅固不退，彼命終時，我令無數苾芻現前圍繞來迎彼人，經須臾間得生我剎；悉皆令得阿耨多羅三藐三菩提。",
        "from": "T12n0363_001:0319c10_18",
        "context_with_next_sentence": true
    },
    {
        "source_sentence": "「『世尊！",
        "from": "T12n0363_001:0319c14_19",
        "context_with_next_sentence": true
    },
    {
        "source_sentence": "我得菩提成正覺已，所有十方無量無邊，無數世界一切眾生，聞吾名號發菩提心，種諸善根隨意求生，諸佛剎土無不得生；悉皆令得阿耨多羅三藐三菩提。",
        "from": "T12n0363_001:0319c14_20",
        "context_with_next_sentence": true
    },
    {
        "source_sentence": "「『世尊！",
        "from": "T12n0363_001:0319c18_0",
        "context_with_next_sentence": true
    },
    {
        "source_sentence": "我得菩提成正覺已，所有眾生令生我剎，皆具三十二種大丈夫相；一生令得阿耨多羅三藐三菩提。",
        "from": "T12n0363_001:0319c18_1",
        "context_with_next_sentence": true
    },
    {
        "source_sentence": "「『世尊！",
        "from": "T12n0363_001:0319c20_2",
        "context_with_next_sentence": true
    },
    {
        "source_sentence": "我得菩提成正覺已，所有眾生令生我剎，若有大願未欲成佛為菩薩者，我以威力，令彼教化一切眾生，皆發信心，修菩提行、普賢行、寂滅行、淨梵行、最勝行，及一切善行；悉皆令得阿耨多羅三藐三菩提。",
        "from": "T12n0363_001:0319c20_3",
        "context_with_next_sentence": true
    },
    {
        "source_sentence": "「『世尊！",
        "from": "T12n0363_001:0319c25_4",
        "context_with_next_sentence": true
    },
    {
        "source_sentence": "我得菩提成正覺已，所有眾生令生我剎，於一切處承事供養無量百千俱胝那由他諸佛，種諸善根，隨意所求無不滿願；悉皆令得阿耨多羅三藐三菩提。",
        "from": "T12n0363_001:0319c25_5",
        "context_with_next_sentence": true
    },
    {
        "source_sentence": "「『世尊！",
        "from": "T12n0363_001:0319c28_6",
        "context_with_next_sentence": true
    },
    {
        "source_sentence": "我得菩提成正覺已，我剎土中所有菩薩，皆得成就一切智慧，善談諸法祕要之義；不久速成阿耨多羅三藐三菩提。",
        "from": "T12n0363_001:0319c29_7",
        "context_with_next_sentence": true
    },
    {
        "source_sentence": "「『世尊！",
        "from": "T12n0363_001:0320a02_8",
        "context_with_next_sentence": true
    },
    {
        "source_sentence": "我得菩提成正覺已，我居寶剎所有菩薩，發勇猛心運大神通，往無量無邊無數世界諸佛剎中，以真珠、瓔珞、寶蓋、幢幡、衣服、臥具、飲食、湯藥、香華、伎樂，供養承事迴求菩提；速得成就阿耨多羅三藐三菩提。",
        "from": "T12n0363_001:0320a02_9",
        "context_with_next_sentence": true
    },
    {
        "source_sentence": "「『世尊！",
        "from": "T12n0363_001:0320a07_10",
        "context_with_next_sentence": true
    },
    {
        "source_sentence": "我得菩提成正覺已，我居寶剎所有菩薩，發大道心，欲以真珠、瓔珞、寶蓋、幢幡、衣服、臥具、飲食、湯藥、香華、伎樂，承事供養他方世界無量無邊諸佛世尊，而不能往，我於爾時以宿願力，令彼他方諸佛世尊，各舒手臂至我剎中受是供養；令彼速成阿耨多羅三藐三菩提。",
        "from": "T12n0363_001:0320a07_11",
        "context_with_next_sentence": true
    },
    {
        "source_sentence": "「『世尊！",
        "from": "T12n0363_001:0320a13_12",
        "context_with_next_sentence": true
    },
    {
        "source_sentence": "我得菩提成正覺已，我居寶剎所有菩薩，隨自意樂不離此界，欲以真珠、瓔珞、寶蓋、幢幡、衣服、臥具、飲食、湯藥、香華、伎樂，供養他方無量諸佛。",
        "from": "T12n0363_001:0320a14_0",
        "context_with_next_sentence": true
    },
    {
        "source_sentence": "又復思惟：「如佛展臂至此受供，劬勞諸佛令我無益。」",
        "from": "T12n0363_001:0320a17_1",
        "context_with_next_sentence": true
    },
    {
        "source_sentence": "作是念時，我以神力，令此供具自至他方諸佛面前，一一供養。",
        "from": "T12n0363_001:0320a18_2",
        "context_with_next_sentence": true
    },
    {
        "source_sentence": "爾時菩薩，不久悉成阿耨多羅三藐三菩提。",
        "from": "T12n0363_001:0320a19_3",
        "context_with_next_sentence": true
    },
    {
        "source_sentence": "「『世尊！",
        "from": "T12n0363_001:0320a20_4",
        "context_with_next_sentence": true
    },
    {
        "source_sentence": "我得菩提成正覺已，我居寶剎所有菩薩，身長十六由旬，得那羅延力，身相端嚴光明照曜，善根具足；成就阿耨多羅三藐三菩提。",
        "from": "T12n0363_001:0320a21_5",
        "context_with_next_sentence": true
    },
    {
        "source_sentence": "「『世尊！",
        "from": "T12n0363_001:0320a24_0",
        "context_with_next_sentence": true
    },
    {
        "source_sentence": "我得菩提成正覺已，我居寶剎所有菩薩，為諸眾生通達法藏，安立無邊一切智慧，斷盡諸結；悉得證成阿耨多羅三藐三菩提。",
        "from": "T12n0363_001:0320a24_1",
        "context_with_next_sentence": true
    },
    {
        "source_sentence": "「『世尊！",
        "from": "T12n0363_001:0320a27_0",
        "context_with_next_sentence": true
    },
    {
        "source_sentence": "我得菩提成正覺已，我居寶剎所有菩薩，以百千俱胝那由他種種珍寶造作香爐，下從地際上至空界，常以無價栴檀之香，普薰供養十方諸佛；令得速成阿耨多羅三藐三菩提。",
        "from": "T12n0363_001:0320a27_1",
        "context_with_next_sentence": true
    },
    {
        "source_sentence": "「『世尊！",
        "from": "T12n0363_001:0320b02_2",
        "context_with_next_sentence": true
    },
    {
        "source_sentence": "我得菩提成正覺已，所居佛剎廣博嚴淨光瑩如鏡，悉能照見無量無邊一切佛剎，眾生覩者生希有心；不久速成阿耨多羅三藐三菩提。",
        "from": "T12n0363_001:0320b02_3",
        "context_with_next_sentence": true
    },
    {
        "source_sentence": "「『世尊！",
        "from": "T12n0363_001:0320b05_4",
        "context_with_next_sentence": true
    },
    {
        "source_sentence": "我得菩提成正覺已，我居寶剎所有菩薩，晝、夜六時恒受快樂，過於諸天，入平等總持門，身光普照無邊世界；不久得成阿耨多羅三藐三菩提。",
        "from": "T12n0363_001:0320b05_5",
        "context_with_next_sentence": true
    },
    {
        "source_sentence": "「『世尊！",
        "from": "T12n0363_001:0320b08_6",
        "context_with_next_sentence": true
    },
    {
        "source_sentence": "我得菩提成正覺已，所有十方無量無邊無數世界一切女人，若有厭離女身者，聞我名號發清淨心歸依頂禮，彼人命終即生我剎成男子身；悉皆令得阿耨多羅三藐三菩提。",
        "from": "T12n0363_001:0320b08_7",
        "context_with_next_sentence": true
    },
    {
        "source_sentence": "「『世尊！",
        "from": "T12n0363_001:0320b12_8",
        "context_with_next_sentence": true
    },
    {
        "source_sentence": "我得菩提成正覺已，所有十方無量無邊無數佛剎聲聞、緣覺，聞我名號修持淨戒，堅固不退速坐道場；成就阿耨多羅三藐三菩提。",
        "from": "T12n0363_001:0320b13_0",
        "context_with_next_sentence": true
    },
    {
        "source_sentence": "「『世尊！",
        "from": "T12n0363_001:0320b16_0",
        "context_with_next_sentence": true
    },
    {
        "source_sentence": "我得菩提成正覺已，所有十方無量無邊不可思議無等佛剎一切菩薩，聞我名號五體投地禮拜歸命，復得天上人間一切有情，尊重恭敬親近侍奉增益功德；成就阿耨多羅三藐三菩提。",
        "from": "T12n0363_001:0320b16_1",
        "context_with_next_sentence": true
    },
    {
        "source_sentence": "「『世尊！",
        "from": "T12n0363_001:0320b20_2",
        "context_with_next_sentence": true
    },
    {
        "source_sentence": "我得菩提成正覺已，所有眾生發淨信心，為諸沙門、婆羅門，染衣、洗衣、裁衣、縫衣、修作僧服，或自手作或使人作，作已迴向；是人所感，八十一生得最上衣隨身豐足，於最後身來生我剎；成就阿耨多羅三藐三菩提。』",
        "from": "T12n0363_001:0320b20_3",
        "context_with_next_sentence": true
    },
    {
        "source_sentence": "佛說大乘無量壽莊嚴經卷上",
        "from": "T12n0363_001:0320b26_0",
        "context_with_next_sentence": false
    }
]