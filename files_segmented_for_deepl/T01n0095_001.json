[
    {
        "source_sentence": ".[~.,.]",
        "from": "T01n0095_001:0918b20_0",
        "context_with_next_sentence": true
    },
    {
        "source_sentence": "佛說蟻喻經",
        "from": "T01n0095_001:0918b21_0",
        "context_with_next_sentence": true
    },
    {
        "source_sentence": "西天譯經三藏朝奉大夫試光祿卿",
        "from": "T01n0095_001:0918b23_0",
        "context_with_next_sentence": true
    },
    {
        "source_sentence": "傳法大師賜紫臣施護奉　詔譯",
        "from": "T01n0095_001:0918b24_0",
        "context_with_next_sentence": true
    },
    {
        "source_sentence": "爾時，世尊放大光明普照耀已，告苾芻眾言：「汝等當知！",
        "from": "T01n0095_001:0918b25_0",
        "context_with_next_sentence": true
    },
    {
        "source_sentence": "於一時中有諸蟻聚，夜中出煙，晝日火然。",
        "from": "T01n0095_001:0918b26_1",
        "context_with_next_sentence": true
    },
    {
        "source_sentence": "有一婆羅門，見是事已，乃作是言：『若有執持快利刀者，必能破散其聚。』",
        "from": "T01n0095_001:0918b27_2",
        "context_with_next_sentence": true
    },
    {
        "source_sentence": "如是言已，次復見一大龜，其婆羅門亦作是言：『若有執持快利刀者，必能破壞。』",
        "from": "T01n0095_001:0918b28_3",
        "context_with_next_sentence": true
    },
    {
        "source_sentence": "次見諸水母蟲，次見一水蛭蟲，次見諸阿西蘇那蟲，次見一大蛇，次見一挼陀鉢他蟲，次見一[昝-人+几]哥嚩吒蟲，其婆羅門見彼諸蟲已，皆如前言。",
        "from": "T01n0095_001:0918c01_4",
        "context_with_next_sentence": true
    },
    {
        "source_sentence": "最後見一大龍，婆羅門言：『如我所見，其事云何？",
        "from": "T01n0095_001:0918c04_5",
        "context_with_next_sentence": true
    },
    {
        "source_sentence": "唯佛世尊悉能了知。』",
        "from": "T01n0095_001:0918c05_6",
        "context_with_next_sentence": true
    },
    {
        "source_sentence": "即時往詣一苾芻所，具陳上事，復言：『苾芻！",
        "from": "T01n0095_001:0918c06_7",
        "context_with_next_sentence": true
    },
    {
        "source_sentence": "汝以此事為我問佛，使我疑心而得開曉，如佛所說我當憶持。",
        "from": "T01n0095_001:0918c07_8",
        "context_with_next_sentence": true
    },
    {
        "source_sentence": "何以故？",
        "from": "T01n0095_001:0918c08_9",
        "context_with_next_sentence": true
    },
    {
        "source_sentence": "苾芻！",
        "from": "T01n0095_001:0918c08_10",
        "context_with_next_sentence": true
    },
    {
        "source_sentence": "我不見彼天人世間沙門婆羅門眾中，有以此義能問佛者，是故不能使諸疑心而得開曉。』",
        "from": "T01n0095_001:0918c08_11",
        "context_with_next_sentence": true
    },
    {
        "source_sentence": "「時彼苾芻即如其言，來詣我所，到已禮足退住一面。",
        "from": "T01n0095_001:0918c10_12",
        "context_with_next_sentence": true
    },
    {
        "source_sentence": "具陳上事已復發問言：『如婆羅門所見蟻聚，其事云何？",
        "from": "T01n0095_001:0918c12_13",
        "context_with_next_sentence": true
    },
    {
        "source_sentence": "夜中出煙、晝日火然，此復云何？",
        "from": "T01n0095_001:0918c13_14",
        "context_with_next_sentence": true
    },
    {
        "source_sentence": "又見大龜、水母蟲、水蛭蟲、阿西蘇那蟲、大蛇、挼陀鉢他蟲、[昝-人+几]哥嚩吒蟲、大龍，此等所見皆是何相？",
        "from": "T01n0095_001:0918c14_15",
        "context_with_next_sentence": true
    },
    {
        "source_sentence": "即彼婆羅門復是何人？",
        "from": "T01n0095_001:0918c16_16",
        "context_with_next_sentence": true
    },
    {
        "source_sentence": "何故名為利刀破散？",
        "from": "T01n0095_001:0918c16_17",
        "context_with_next_sentence": true
    },
    {
        "source_sentence": "願佛為說。』",
        "from": "T01n0095_001:0918c17_18",
        "context_with_next_sentence": true
    },
    {
        "source_sentence": "「諸苾芻！",
        "from": "T01n0095_001:0918c17_19",
        "context_with_next_sentence": true
    },
    {
        "source_sentence": "我時謂彼苾芻言：『其蟻聚者，即是一切眾生五蘊聚身。",
        "from": "T01n0095_001:0918c17_20",
        "context_with_next_sentence": true
    },
    {
        "source_sentence": "夜中出煙者，即是眾生起諸尋伺。",
        "from": "T01n0095_001:0918c18_21",
        "context_with_next_sentence": true
    },
    {
        "source_sentence": "晝日火然者，即是眾生隨所尋伺起身語業。",
        "from": "T01n0095_001:0918c19_22",
        "context_with_next_sentence": true
    },
    {
        "source_sentence": "大龜者，即是五鄣染法。",
        "from": "T01n0095_001:0918c20_23",
        "context_with_next_sentence": true
    },
    {
        "source_sentence": "水母蟲者，即是忿恚。",
        "from": "T01n0095_001:0918c21_24",
        "context_with_next_sentence": true
    },
    {
        "source_sentence": "水蛭蟲者，即是慳嫉。",
        "from": "T01n0095_001:0918c21_25",
        "context_with_next_sentence": true
    },
    {
        "source_sentence": "阿西蘇那蟲者，即是五欲之法。",
        "from": "T01n0095_001:0918c22_26",
        "context_with_next_sentence": true
    },
    {
        "source_sentence": "蛇者，即是無明。",
        "from": "T01n0095_001:0918c22_27",
        "context_with_next_sentence": true
    },
    {
        "source_sentence": "挼陀鉢他蟲者，是疑惑。",
        "from": "T01n0095_001:0918c23_28",
        "context_with_next_sentence": true
    },
    {
        "source_sentence": "[昝-人+几]哥嚩吒蟲者，是我慢。",
        "from": "T01n0095_001:0918c23_29",
        "context_with_next_sentence": true
    },
    {
        "source_sentence": "龍者，即是諸阿羅漢。",
        "from": "T01n0095_001:0918c24_30",
        "context_with_next_sentence": true
    },
    {
        "source_sentence": "婆羅門者，即是如來、應供、正等正覺。",
        "from": "T01n0095_001:0918c24_31",
        "context_with_next_sentence": true
    },
    {
        "source_sentence": "快利者，即是有智之人。",
        "from": "T01n0095_001:0918c25_32",
        "context_with_next_sentence": true
    },
    {
        "source_sentence": "刀者，即是智慧。",
        "from": "T01n0095_001:0918c26_33",
        "context_with_next_sentence": true
    },
    {
        "source_sentence": "破散者，即是發起精進勝行。』",
        "from": "T01n0095_001:0918c26_34",
        "context_with_next_sentence": true
    },
    {
        "source_sentence": "「諸苾芻！",
        "from": "T01n0095_001:0918c27_35",
        "context_with_next_sentence": true
    },
    {
        "source_sentence": "於汝意云何？",
        "from": "T01n0095_001:0918c27_36",
        "context_with_next_sentence": true
    },
    {
        "source_sentence": "彼所見相以要言之，即是一切眾生五蘊聚身羯邏藍等，父母不淨之所出生，四大合成，虛假色相，麁惡劣弱，積集苦惱畢竟破壞。",
        "from": "T01n0095_001:0918c27_37",
        "context_with_next_sentence": true
    },
    {
        "source_sentence": "而諸眾生不能覺知，於晝夜中起諸尋伺，而身語業不善施作，五鄣煩惱之所覆蔽，耽著五欲，增長無明，生我慢心，於諸聖法疑惑不決，忿恚慳嫉，念念發起，不求解脫。",
        "from": "T01n0095_001:0919a01_38",
        "context_with_next_sentence": true
    },
    {
        "source_sentence": "是故如來、應供、正等正覺，欲令諸有智者發精進行，修習智慧，斷諸煩惱，趣證聖果。",
        "from": "T01n0095_001:0919a05_39",
        "context_with_next_sentence": true
    },
    {
        "source_sentence": "汝諸苾芻！",
        "from": "T01n0095_001:0919a07_40",
        "context_with_next_sentence": true
    },
    {
        "source_sentence": "已盡諸漏證阿羅漢果，故說如龍。",
        "from": "T01n0095_001:0919a07_41",
        "context_with_next_sentence": true
    },
    {
        "source_sentence": "「復次，諸苾芻！",
        "from": "T01n0095_001:0919a09_0",
        "context_with_next_sentence": true
    },
    {
        "source_sentence": "過去未來諸佛世尊，悲愍利樂一切眾生，欲令斷諸煩惱趣證聖果，為諸聲聞廣說是義。",
        "from": "T01n0095_001:0919a09_1",
        "context_with_next_sentence": true
    },
    {
        "source_sentence": "我於今日亦如諸佛，乃以此緣為汝宣說。",
        "from": "T01n0095_001:0919a11_2",
        "context_with_next_sentence": true
    },
    {
        "source_sentence": "汝諸苾芻！",
        "from": "T01n0095_001:0919a12_3",
        "context_with_next_sentence": true
    },
    {
        "source_sentence": "憶念是事，當於曠野空舍、山間樹下、巖穴菴室諸寂靜處，諦心思惟觀察是義，無令放逸生退轉心，亦復轉為他人開示教導，普令修習得大利樂。」",
        "from": "T01n0095_001:0919a12_4",
        "context_with_next_sentence": true
    },
    {
        "source_sentence": "爾時世尊為諸苾芻如是說已，而諸苾芻，皆悉信受。",
        "from": "T01n0095_001:0919a16_0",
        "context_with_next_sentence": true
    },
    {
        "source_sentence": "佛說蟻喻經",
        "from": "T01n0095_001:0919a18_0",
        "context_with_next_sentence": false
    }
]