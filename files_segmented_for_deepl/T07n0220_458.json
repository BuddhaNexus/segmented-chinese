[
    {
        "source_sentence": "大般若波羅蜜多經卷第四百五",
        "from": "T07n0220_458:0311b12_0",
        "context_with_next_sentence": true
    },
    {
        "source_sentence": "十八",
        "from": "T07n0220_458:0311b13_0",
        "context_with_next_sentence": true
    },
    {
        "source_sentence": "三藏法師玄奘奉　詔譯",
        "from": "T07n0220_458:0311b15_0",
        "context_with_next_sentence": true
    },
    {
        "source_sentence": "第二分實語品第六十五之二",
        "from": "T07n0220_458:0311b16_0",
        "context_with_next_sentence": true
    },
    {
        "source_sentence": "「慶喜當知！",
        "from": "T07n0220_458:0311b17_0",
        "context_with_next_sentence": true
    },
    {
        "source_sentence": "若善男子、善女人等，愛樂聽聞如是所說甚深般若波羅蜜多，聞已受持、讀誦、通利、精勤修學、如理思惟，為菩薩乘諸善男子、善女人等宣說、開示、教誡教授，當知彼人曾於過去，親從諸佛聞說如是甚深般若波羅蜜多，聞已受持、讀誦、通利、精勤修學、如理思惟，亦曾為他宣說開示教誡教授。",
        "from": "T07n0220_458:0311b17_1",
        "context_with_next_sentence": true
    },
    {
        "source_sentence": "「慶喜當知！",
        "from": "T07n0220_458:0311b24_0",
        "context_with_next_sentence": true
    },
    {
        "source_sentence": "是善男子、善女人等，曾於過去無量佛所種諸善根故，於今生能辦斯事。",
        "from": "T07n0220_458:0311b24_1",
        "context_with_next_sentence": true
    },
    {
        "source_sentence": "是善男子、善女人等應作是念：『我先不從聲聞、獨覺聞說如是甚深般若波羅蜜多，定從如來、應、正等覺聞說如是甚深般若波羅蜜多。",
        "from": "T07n0220_458:0311b26_0",
        "context_with_next_sentence": true
    },
    {
        "source_sentence": "我先不於聲聞、獨覺種諸善根，定於如來、應、正等覺種諸善根。",
        "from": "T07n0220_458:0311b29_1",
        "context_with_next_sentence": true
    },
    {
        "source_sentence": "由是因緣今得聞此甚深般若波羅蜜多，愛樂受持、讀誦、通利、精勤修學、如理思惟、廣為他說，能無厭倦。』",
        "from": "T07n0220_458:0311c01_2",
        "context_with_next_sentence": true
    },
    {
        "source_sentence": "「慶喜當知！",
        "from": "T07n0220_458:0311c03_3",
        "context_with_next_sentence": true
    },
    {
        "source_sentence": "若善男子、善女人等，愛樂聽聞甚深般若波羅蜜多，聞已受持、讀誦、通利、精勤修學、如理思惟，若義、若文、若法、若意、若毘奈耶皆能通達，是善男子、善女人等，則為現見一切如來、應、正等覺。",
        "from": "T07n0220_458:0311c04_4",
        "context_with_next_sentence": true
    },
    {
        "source_sentence": "「慶喜當知！",
        "from": "T07n0220_458:0311c08_5",
        "context_with_next_sentence": true
    },
    {
        "source_sentence": "若善男子、善女人等，聞說般若波羅蜜多甚深義趣，生淨信解，不毀不謗不可沮壞，是善男子、善女人等已曾供養無量諸佛，於諸佛所發弘誓願，殖多善根，亦為無量真善知識之所攝受。",
        "from": "T07n0220_458:0311c08_6",
        "context_with_next_sentence": true
    },
    {
        "source_sentence": "「慶喜當知！",
        "from": "T07n0220_458:0311c13_7",
        "context_with_next_sentence": true
    },
    {
        "source_sentence": "若善男子、善女人等，能於如來、應、正等覺勝福田所種諸善根，雖定當得或聲聞果、或獨覺果、或如來果，而證無上正等菩提，要於般若波羅蜜多甚深義趣善達無礙，修行布施波羅蜜多乃至般若波羅蜜多，安住內空乃至無性自性空，安住真如乃至不思議界，安住苦、集、滅、道聖諦，修行四念住乃至八聖道支，修行四靜慮、四無量、四無色定，修行八解脫乃至十遍處，修行空、無相、無願解脫門，修行極喜地乃至法雲地，修行一切陀羅尼門、三摩地門，修行五眼、六神通，修行如來十力乃至十八佛不共法，修行無忘失法、恒住捨性，修行一切智、道相智、一切相智，令得圓滿。",
        "from": "T07n0220_458:0311c13_8",
        "context_with_next_sentence": true
    },
    {
        "source_sentence": "「慶喜當知！",
        "from": "T07n0220_458:0311c26_9",
        "context_with_next_sentence": true
    },
    {
        "source_sentence": "若菩薩摩訶薩能於般若波羅蜜多甚深義趣善達無礙，修行布施、淨戒、安忍、精進、靜慮、般若波羅蜜多令得圓滿，如是乃至修行一切智、道相智、一切相智令得圓滿，是菩薩摩訶薩若住聲聞或獨覺地不證無上正等菩提，無有是處。",
        "from": "T07n0220_458:0311c26_10",
        "context_with_next_sentence": true
    },
    {
        "source_sentence": "是故菩薩摩訶薩眾欲證無上正等菩提，應於般若波羅蜜多甚深義趣善達無礙，修行布施、淨戒、安忍、精進、靜慮、般若波羅蜜多令速圓滿，如是乃至修行一切智、道相智、一切相智令速圓滿。",
        "from": "T07n0220_458:0312a03_11",
        "context_with_next_sentence": true
    },
    {
        "source_sentence": "是故，慶喜！",
        "from": "T07n0220_458:0312a07_12",
        "context_with_next_sentence": true
    },
    {
        "source_sentence": "我以般若波羅蜜多付囑於汝，應正受持、讀誦、通利、無令忘失。",
        "from": "T07n0220_458:0312a07_13",
        "context_with_next_sentence": true
    },
    {
        "source_sentence": "「慶喜當知！",
        "from": "T07n0220_458:0312a09_14",
        "context_with_next_sentence": true
    },
    {
        "source_sentence": "除此般若波羅蜜多甚深經典，受持所餘我所說法，設有忘失其罪尚輕，若於般若波羅蜜多甚深經典，不善受持，下至一句有所忘失，其罪甚重。",
        "from": "T07n0220_458:0312a09_15",
        "context_with_next_sentence": true
    },
    {
        "source_sentence": "慶喜當知！",
        "from": "T07n0220_458:0312a12_16",
        "context_with_next_sentence": true
    },
    {
        "source_sentence": "若於般若波羅蜜多甚深經典，下至一句能善受持不忘失者，獲福無量。",
        "from": "T07n0220_458:0312a13_17",
        "context_with_next_sentence": true
    },
    {
        "source_sentence": "若於般若波羅蜜多甚深經典不善受持，下至一句有忘失者，所獲重罪量同前福。",
        "from": "T07n0220_458:0312a14_18",
        "context_with_next_sentence": true
    },
    {
        "source_sentence": "是故，慶喜！",
        "from": "T07n0220_458:0312a16_19",
        "context_with_next_sentence": true
    },
    {
        "source_sentence": "我以般若波羅蜜多甚深經典慇懃付汝，當正受持、讀誦、通利、如理思惟、廣為他說、分別開示，令聽受者究竟解了文義意趣，復能為他如理演說。",
        "from": "T07n0220_458:0312a16_20",
        "context_with_next_sentence": true
    },
    {
        "source_sentence": "「慶喜當知！",
        "from": "T07n0220_458:0312a20_21",
        "context_with_next_sentence": true
    },
    {
        "source_sentence": "若善男子、善女人等，於此般若波羅蜜多甚深經典，受持、讀誦、究竟通利、如理思惟、廣為他說，則為受持攝取過去、未來、現在一切如來、應、正等覺所證無上正等菩提。",
        "from": "T07n0220_458:0312a20_22",
        "context_with_next_sentence": true
    },
    {
        "source_sentence": "「慶喜當知！",
        "from": "T07n0220_458:0312a24_23",
        "context_with_next_sentence": true
    },
    {
        "source_sentence": "若善男子、善女人等起殷淨心，現於我所欲以種種上妙花鬘、塗散等香、衣服、瓔珞、寶幢、幡蓋、伎樂、燈明，供養恭敬、尊重讚歎無厭倦者，當於般若波羅蜜多甚深經典，至心聽聞、受持、讀誦、究竟通利、如理思惟、廣為他說，或復書寫眾寶莊嚴，常以種種上妙花鬘、塗散等香、衣服、瓔珞、寶幢、幡蓋、伎樂、燈明，供養恭敬、尊重讚歎無得懈怠。",
        "from": "T07n0220_458:0312a24_24",
        "context_with_next_sentence": true
    },
    {
        "source_sentence": "「慶喜當知！",
        "from": "T07n0220_458:0312b03_25",
        "context_with_next_sentence": true
    },
    {
        "source_sentence": "若善男子、善女人等，供養恭敬、尊重讚歎甚深般若波羅蜜多，則為供養恭敬、尊重讚歎於我，亦為供養恭敬、尊重讚歎現在十方世界一切如來、應、正等覺現說法者，及為供養恭敬、尊重讚歎過去未來諸佛。",
        "from": "T07n0220_458:0312b03_26",
        "context_with_next_sentence": true
    },
    {
        "source_sentence": "「慶喜當知！",
        "from": "T07n0220_458:0312b08_0",
        "context_with_next_sentence": true
    },
    {
        "source_sentence": "若善男子、善女人等，聞說如是甚深般若波羅蜜多，起淨信心恭敬愛樂，即於過去、未來、現在一切如來、應、正等覺所證無上正等菩提，以淨信心恭敬愛樂。",
        "from": "T07n0220_458:0312b08_1",
        "context_with_next_sentence": true
    },
    {
        "source_sentence": "「慶喜！",
        "from": "T07n0220_458:0312b11_2",
        "context_with_next_sentence": true
    },
    {
        "source_sentence": "若汝恭敬愛樂於我、不捨於我，亦當勇勵倍加恭敬、愛樂、不捨甚深般若波羅蜜多，下至一句勿令忘失。",
        "from": "T07n0220_458:0312b11_3",
        "context_with_next_sentence": true
    },
    {
        "source_sentence": "「慶喜！",
        "from": "T07n0220_458:0312b14_4",
        "context_with_next_sentence": true
    },
    {
        "source_sentence": "我說如是甚深般若波羅蜜多付囑因緣，雖有無量，舉要而言，如我既是汝等大師，甚深般若波羅蜜多當知亦是汝等大師，汝等天、人敬重於我，亦當敬重甚深般若波羅蜜多。",
        "from": "T07n0220_458:0312b14_5",
        "context_with_next_sentence": true
    },
    {
        "source_sentence": "是故，慶喜！",
        "from": "T07n0220_458:0312b18_6",
        "context_with_next_sentence": true
    },
    {
        "source_sentence": "我以無量方便善巧付汝般若波羅蜜多甚深經典，汝當受持勿令忘失，我今以此甚深般若波羅蜜多，對諸天、人、阿素洛等無量大眾付囑於汝。",
        "from": "T07n0220_458:0312b18_7",
        "context_with_next_sentence": true
    },
    {
        "source_sentence": "「慶喜！",
        "from": "T07n0220_458:0312b21_8",
        "context_with_next_sentence": true
    },
    {
        "source_sentence": "我今誠言告汝，諸有淨信欲不捨佛、欲不捨法、欲不捨僧，復欲不捨過去、未來、現在諸佛所證無上正等菩提，必應不捨甚深般若波羅蜜多，如是名為我等諸佛教誡教授諸弟子法。",
        "from": "T07n0220_458:0312b22_9",
        "context_with_next_sentence": true
    },
    {
        "source_sentence": "「慶喜當知！",
        "from": "T07n0220_458:0312b26_10",
        "context_with_next_sentence": true
    },
    {
        "source_sentence": "若善男子、善女人等，愛樂聽聞甚深般若波羅蜜多，受持、讀誦、究竟通利、如理思惟，以無量門廣為他說，分別開示、施設安立，令其解了精勤修學，是善男子、善女人等速證無上正等菩提，能近圓滿一切智智。",
        "from": "T07n0220_458:0312b26_11",
        "context_with_next_sentence": true
    },
    {
        "source_sentence": "何以故？",
        "from": "T07n0220_458:0312c02_12",
        "context_with_next_sentence": true
    },
    {
        "source_sentence": "慶喜！",
        "from": "T07n0220_458:0312c02_13",
        "context_with_next_sentence": true
    },
    {
        "source_sentence": "一切如來、應、正等覺，所得無上正等菩提，皆依如是甚深般若波羅蜜多而得生故。",
        "from": "T07n0220_458:0312c02_14",
        "context_with_next_sentence": true
    },
    {
        "source_sentence": "「慶喜當知！",
        "from": "T07n0220_458:0312c04_15",
        "context_with_next_sentence": true
    },
    {
        "source_sentence": "過去未來現在諸佛，皆依如是甚深般若波羅蜜多出生無上正等菩提。",
        "from": "T07n0220_458:0312c04_16",
        "context_with_next_sentence": true
    },
    {
        "source_sentence": "是故，慶喜！",
        "from": "T07n0220_458:0312c06_17",
        "context_with_next_sentence": true
    },
    {
        "source_sentence": "若菩薩摩訶薩欲得無上正等菩提，當勤精進修學如是甚深般若波羅蜜多。",
        "from": "T07n0220_458:0312c06_18",
        "context_with_next_sentence": true
    },
    {
        "source_sentence": "何以故？",
        "from": "T07n0220_458:0312c08_19",
        "context_with_next_sentence": true
    },
    {
        "source_sentence": "慶喜！",
        "from": "T07n0220_458:0312c08_20",
        "context_with_next_sentence": true
    },
    {
        "source_sentence": "甚深般若波羅蜜多是諸菩薩摩訶薩母，生諸菩薩摩訶薩故。",
        "from": "T07n0220_458:0312c08_21",
        "context_with_next_sentence": true
    },
    {
        "source_sentence": "「慶喜當知！",
        "from": "T07n0220_458:0312c10_22",
        "context_with_next_sentence": true
    },
    {
        "source_sentence": "若菩薩摩訶薩精勤修學布施、淨戒、安忍、精進、靜慮、般若波羅蜜多，速證無上正等菩提。",
        "from": "T07n0220_458:0312c10_23",
        "context_with_next_sentence": true
    },
    {
        "source_sentence": "是故，慶喜！",
        "from": "T07n0220_458:0312c12_24",
        "context_with_next_sentence": true
    },
    {
        "source_sentence": "我以此六波羅蜜多更付囑汝，當正受持勿令忘失。",
        "from": "T07n0220_458:0312c12_25",
        "context_with_next_sentence": true
    },
    {
        "source_sentence": "所以者何？",
        "from": "T07n0220_458:0312c14_26",
        "context_with_next_sentence": true
    },
    {
        "source_sentence": "如是六種波羅蜜多，是諸如來、應、正等覺無盡法藏，一切佛法從此生故。",
        "from": "T07n0220_458:0312c14_27",
        "context_with_next_sentence": true
    },
    {
        "source_sentence": "「慶喜當知！",
        "from": "T07n0220_458:0312c16_0",
        "context_with_next_sentence": true
    },
    {
        "source_sentence": "現在過去未來諸佛所說法要，皆是六種波羅蜜多無盡法藏之所流出。",
        "from": "T07n0220_458:0312c16_1",
        "context_with_next_sentence": true
    },
    {
        "source_sentence": "慶喜當知！",
        "from": "T07n0220_458:0312c17_2",
        "context_with_next_sentence": true
    },
    {
        "source_sentence": "現在過去未來諸佛，皆依六種波羅蜜多無盡法藏精勤修學，證得無上正等菩提。",
        "from": "T07n0220_458:0312c18_3",
        "context_with_next_sentence": true
    },
    {
        "source_sentence": "慶喜當知！",
        "from": "T07n0220_458:0312c20_0",
        "context_with_next_sentence": true
    },
    {
        "source_sentence": "現在過去未來諸佛、聲聞、僧眾，皆依六種波羅蜜多無盡法藏精勤修學，於無餘依妙涅槃界而般涅槃。",
        "from": "T07n0220_458:0312c20_1",
        "context_with_next_sentence": true
    },
    {
        "source_sentence": "「復次，慶喜！",
        "from": "T07n0220_458:0312c23_0",
        "context_with_next_sentence": true
    },
    {
        "source_sentence": "假使汝等為聲聞乘補特伽羅說聲聞法，由此法故三千大千世界有情一切皆證阿羅漢果，猶未為我作佛弟子所應作事。",
        "from": "T07n0220_458:0312c23_1",
        "context_with_next_sentence": true
    },
    {
        "source_sentence": "汝等若能為菩薩乘補特伽羅宣說一句甚深般若波羅蜜多相應之法，即名為我作佛弟子所應作事，我於此事深生隨喜，勝於汝等教化三千大千世界一切有情皆令證得阿羅漢果。",
        "from": "T07n0220_458:0312c26_2",
        "context_with_next_sentence": true
    },
    {
        "source_sentence": "「復次，慶喜！",
        "from": "T07n0220_458:0313a01_3",
        "context_with_next_sentence": true
    },
    {
        "source_sentence": "假使三千大千世界一切有情，由他教力非前非後皆得人身，俱時證得阿羅漢果，是諸阿羅漢所有殊勝施性福業事、戒性福業事、修性福業事。",
        "from": "T07n0220_458:0313a01_4",
        "context_with_next_sentence": true
    },
    {
        "source_sentence": "於意云何？",
        "from": "T07n0220_458:0313a04_5",
        "context_with_next_sentence": true
    },
    {
        "source_sentence": "彼福業事寧為多不？」",
        "from": "T07n0220_458:0313a05_6",
        "context_with_next_sentence": true
    },
    {
        "source_sentence": "慶喜白言：「甚多！",
        "from": "T07n0220_458:0313a05_7",
        "context_with_next_sentence": true
    },
    {
        "source_sentence": "世尊！",
        "from": "T07n0220_458:0313a06_0",
        "context_with_next_sentence": true
    },
    {
        "source_sentence": "彼福業事無量無數。」",
        "from": "T07n0220_458:0313a06_1",
        "context_with_next_sentence": true
    },
    {
        "source_sentence": "佛告慶喜：「若有聲聞弟子能為菩薩摩訶薩宣說般若波羅蜜多相應之法，經一日夜所獲福聚甚多於彼。",
        "from": "T07n0220_458:0313a06_2",
        "context_with_next_sentence": true
    },
    {
        "source_sentence": "慶喜當知！",
        "from": "T07n0220_458:0313a09_0",
        "context_with_next_sentence": true
    },
    {
        "source_sentence": "置一日夜但經一日，復置一日但經半日，復置半日但經一時，復置一時但經食頃，復置食頃但經須臾，復置須臾但經俄爾，復置俄爾但瞬息間，是聲聞人能為菩薩摩訶薩眾，宣說般若波羅蜜多相應之法，所獲福聚甚多於前。",
        "from": "T07n0220_458:0313a09_1",
        "context_with_next_sentence": true
    },
    {
        "source_sentence": "何以故？",
        "from": "T07n0220_458:0313a14_2",
        "context_with_next_sentence": true
    },
    {
        "source_sentence": "此聲聞人所獲福聚，超過一切聲聞、獨覺諸功德故。",
        "from": "T07n0220_458:0313a14_3",
        "context_with_next_sentence": true
    },
    {
        "source_sentence": "「復次，慶喜！",
        "from": "T07n0220_458:0313a16_0",
        "context_with_next_sentence": true
    },
    {
        "source_sentence": "若菩薩摩訶薩為聲聞乘補特伽羅，宣說種種聲聞乘法，假使三千大千世界一切有情由此法故，悉皆證得阿羅漢果，皆具種種殊勝功德，於意云何？",
        "from": "T07n0220_458:0313a16_1",
        "context_with_next_sentence": true
    },
    {
        "source_sentence": "是菩薩摩訶薩由此因緣所獲福聚寧為多不？」",
        "from": "T07n0220_458:0313a19_2",
        "context_with_next_sentence": true
    },
    {
        "source_sentence": "慶喜白言：「甚多！",
        "from": "T07n0220_458:0313a20_3",
        "context_with_next_sentence": true
    },
    {
        "source_sentence": "世尊！",
        "from": "T07n0220_458:0313a21_4",
        "context_with_next_sentence": true
    },
    {
        "source_sentence": "是菩薩摩訶薩所獲福聚無量無邊。」",
        "from": "T07n0220_458:0313a21_5",
        "context_with_next_sentence": true
    },
    {
        "source_sentence": "佛告慶喜：「若菩薩摩訶薩為聲聞乘、或獨覺乘、或無上乘諸善男子、善女人等，宣說般若波羅蜜多相應之法，經一日夜所獲福聚甚多於前。",
        "from": "T07n0220_458:0313a22_6",
        "context_with_next_sentence": true
    },
    {
        "source_sentence": "慶喜當知！",
        "from": "T07n0220_458:0313a25_7",
        "context_with_next_sentence": true
    },
    {
        "source_sentence": "置一日夜但經一日，復置一日但經半日，復置半日但經一時，復置一時但經食頃，復置食頃但經須臾，復置須臾但經俄爾，復置俄爾但瞬息間，是菩薩摩訶薩能為三乘諸善男子、善女人等，宣說般若波羅蜜多相應之法，所獲福聚甚多於前無量無數。",
        "from": "T07n0220_458:0313a25_8",
        "context_with_next_sentence": true
    },
    {
        "source_sentence": "何以故？",
        "from": "T07n0220_458:0313b02_9",
        "context_with_next_sentence": true
    },
    {
        "source_sentence": "甚深般若波羅蜜多相應法施，超過一切聲聞、獨覺相應法施及彼二乘諸功德故。",
        "from": "T07n0220_458:0313b02_10",
        "context_with_next_sentence": true
    },
    {
        "source_sentence": "所以者何？",
        "from": "T07n0220_458:0313b04_11",
        "context_with_next_sentence": true
    },
    {
        "source_sentence": "是菩薩摩訶薩自求無上正等菩提，亦以大乘相應之法示現教導讚勵慶喜他諸有情，令於無上正等菩提得不退轉。",
        "from": "T07n0220_458:0313b04_12",
        "context_with_next_sentence": true
    },
    {
        "source_sentence": "「慶喜當知！",
        "from": "T07n0220_458:0313b07_13",
        "context_with_next_sentence": true
    },
    {
        "source_sentence": "是菩薩摩訶薩自修布施波羅蜜多乃至般若波羅蜜多，亦教他修布施波羅蜜多乃至般若波羅蜜多；自修四念住乃至八聖道支，亦教他修四念住乃至八聖道支；自住內空乃至無性自性空，亦教他住內空乃至無性自性空；自住真如乃至不思議界，亦教他住真如乃至不思議界；自住苦、集、滅、道聖諦，亦教他住苦、集、滅、道聖諦；自修四靜慮、四無量、四無色定，亦教他修四靜慮、四無量、四無色定；自修八解脫乃至十遍處，亦教他修八解脫乃至十遍處；自修空、無相、無願解脫門，亦教他修空、無相、無願解脫門；自修菩薩地，亦教他修菩薩地；自修一切陀羅尼門、三摩地門，亦教他修一切陀羅尼門、三摩地門；自修五眼、六神通，亦教他修五眼、六神通；自修如來十力乃至十八佛不共法，亦教他修如來十力乃至十八佛不共法；自修三十二大士相、八十隨好，亦教他修三十二大士相、八十隨好；自修無忘失法、恒住捨性，亦教他修無忘失法、恒住捨性；自修一切智、道相智、一切相智，亦教他修一切智、道相智、一切相智；自修一切菩薩摩訶薩行，亦教他修一切菩薩摩訶薩行；自修諸佛無上正等菩提，亦教他修諸佛無上正等菩提；自修一切智智，亦教他修一切智智。",
        "from": "T07n0220_458:0313b07_14",
        "context_with_next_sentence": true
    },
    {
        "source_sentence": "由是因緣善根增長，若於無上正等菩提有退轉者，無有是處。」",
        "from": "T07n0220_458:0313c03_15",
        "context_with_next_sentence": true
    },
    {
        "source_sentence": "爾時，如來四眾圍繞，讚說般若波羅蜜多付囑慶喜，令受持已，復於一切天、龍、藥叉廣說乃至人非人等大眾會前現神通力，令眾皆見不動如來，聲聞、菩薩前後圍繞，為如海眾宣說妙法，及見彼土嚴淨之相。",
        "from": "T07n0220_458:0313c06_0",
        "context_with_next_sentence": true
    },
    {
        "source_sentence": "其聲聞僧皆阿羅漢，諸漏已盡無復煩惱，得真自在心善解脫、慧善解脫，如調慧馬亦如大龍，已作所作已辦所辦，棄諸重擔逮得己利，盡諸有結正知解脫，至心自在第一究竟。",
        "from": "T07n0220_458:0313c10_1",
        "context_with_next_sentence": true
    },
    {
        "source_sentence": "其菩薩僧一切皆是眾望所識，得陀羅尼獲無礙辯，功德智慧猶如大海。",
        "from": "T07n0220_458:0313c14_2",
        "context_with_next_sentence": true
    },
    {
        "source_sentence": "於是，世尊攝神通力，令此眾會天、龍、藥叉廣說乃至人非人等，不復見彼不動如來、聲聞、菩薩及餘大眾，并彼佛土嚴淨之相。",
        "from": "T07n0220_458:0313c16_3",
        "context_with_next_sentence": true
    },
    {
        "source_sentence": "彼佛眾會及嚴淨土，皆非此土眼根所對。",
        "from": "T07n0220_458:0313c19_4",
        "context_with_next_sentence": true
    },
    {
        "source_sentence": "所以者何？",
        "from": "T07n0220_458:0313c20_5",
        "context_with_next_sentence": true
    },
    {
        "source_sentence": "佛攝神力，於彼遠境無見緣故。",
        "from": "T07n0220_458:0313c20_6",
        "context_with_next_sentence": true
    },
    {
        "source_sentence": "爾時，佛告具壽慶喜：「不動如來、應、正等覺國土眾會，汝更見不？」",
        "from": "T07n0220_458:0313c21_7",
        "context_with_next_sentence": true
    },
    {
        "source_sentence": "慶喜對曰：「我不復見，彼事非此眼所行故。」",
        "from": "T07n0220_458:0313c22_8",
        "context_with_next_sentence": true
    },
    {
        "source_sentence": "佛告慶喜：「如彼如來眾會國土，非此土眼所行境界，當知諸法亦復如是，非眼根等所行境界，法不行法、法不見法、法不知法、法不證法。",
        "from": "T07n0220_458:0313c23_9",
        "context_with_next_sentence": true
    },
    {
        "source_sentence": "「慶喜當知！",
        "from": "T07n0220_458:0313c26_10",
        "context_with_next_sentence": true
    },
    {
        "source_sentence": "一切法性無能行者，無能見者，無能知者，無能證者，無動、無作。",
        "from": "T07n0220_458:0313c27_11",
        "context_with_next_sentence": true
    },
    {
        "source_sentence": "所以者何？",
        "from": "T07n0220_458:0313c28_12",
        "context_with_next_sentence": true
    },
    {
        "source_sentence": "以一切法皆如虛空，無有作用，能取、所取性遠離故。",
        "from": "T07n0220_458:0313c29_0",
        "context_with_next_sentence": true
    },
    {
        "source_sentence": "以一切法不可思議，能、所思議性遠離故。",
        "from": "T07n0220_458:0314a01_1",
        "context_with_next_sentence": true
    },
    {
        "source_sentence": "以一切法皆如幻等，眾緣和合相似有故。",
        "from": "T07n0220_458:0314a02_2",
        "context_with_next_sentence": true
    },
    {
        "source_sentence": "以一切法無作、受者，妄現似有無堅實故。",
        "from": "T07n0220_458:0314a03_3",
        "context_with_next_sentence": true
    },
    {
        "source_sentence": "慶喜當知！",
        "from": "T07n0220_458:0314a04_4",
        "context_with_next_sentence": true
    },
    {
        "source_sentence": "若菩薩摩訶薩能如是行能如是見，能如是知，能如是證，是行般若波羅蜜多，亦不執着此諸法相。",
        "from": "T07n0220_458:0314a04_5",
        "context_with_next_sentence": true
    },
    {
        "source_sentence": "慶喜當知！",
        "from": "T07n0220_458:0314a06_6",
        "context_with_next_sentence": true
    },
    {
        "source_sentence": "若菩薩摩訶薩如是學時，是學般若波羅蜜多。",
        "from": "T07n0220_458:0314a06_7",
        "context_with_next_sentence": true
    },
    {
        "source_sentence": "「慶喜當知！",
        "from": "T07n0220_458:0314a08_0",
        "context_with_next_sentence": true
    },
    {
        "source_sentence": "若菩薩摩訶薩欲得一切波羅蜜多速疾圓滿，應學般若波羅蜜多。",
        "from": "T07n0220_458:0314a08_1",
        "context_with_next_sentence": true
    },
    {
        "source_sentence": "所以者何？",
        "from": "T07n0220_458:0314a09_2",
        "context_with_next_sentence": true
    },
    {
        "source_sentence": "如是學者，於諸學中為最為勝、為尊為高、為妙為微妙、為上為無上、無等無等等，利益安樂一切有情，無依怙者為作依怙，無歸依者為作歸依，無投趣者為作投趣，無舍宅者為作舍宅，無救護者為作救護，諸佛世尊開許稱讚，修學般若波羅蜜多。",
        "from": "T07n0220_458:0314a10_0",
        "context_with_next_sentence": true
    },
    {
        "source_sentence": "「慶喜當知！",
        "from": "T07n0220_458:0314a15_1",
        "context_with_next_sentence": true
    },
    {
        "source_sentence": "若諸菩薩摩訶薩眾及諸如來、應、正等覺住此學中，能以右手若右足指，舉取三千大千世界，擲置他方，或還本處，其中有情不知不覺、無損無怖。",
        "from": "T07n0220_458:0314a15_2",
        "context_with_next_sentence": true
    },
    {
        "source_sentence": "所以者何？",
        "from": "T07n0220_458:0314a19_3",
        "context_with_next_sentence": true
    },
    {
        "source_sentence": "甚深般若波羅蜜多功德威力不思議故。",
        "from": "T07n0220_458:0314a19_4",
        "context_with_next_sentence": true
    },
    {
        "source_sentence": "「慶喜當知！",
        "from": "T07n0220_458:0314a20_5",
        "context_with_next_sentence": true
    },
    {
        "source_sentence": "過去未來現在諸佛及諸菩薩摩訶薩眾，學此般若波羅蜜多，於諸無為及三世法，悉皆獲得無礙智見。",
        "from": "T07n0220_458:0314a20_6",
        "context_with_next_sentence": true
    },
    {
        "source_sentence": "是故，慶喜！",
        "from": "T07n0220_458:0314a23_7",
        "context_with_next_sentence": true
    },
    {
        "source_sentence": "我說學此甚深般若波羅蜜多，於諸學中為最為勝、為尊為高、為妙為微妙、為上為無上、無等無等等。",
        "from": "T07n0220_458:0314a23_8",
        "context_with_next_sentence": true
    },
    {
        "source_sentence": "「慶喜當知！",
        "from": "T07n0220_458:0314a25_9",
        "context_with_next_sentence": true
    },
    {
        "source_sentence": "諸有欲取甚深般若波羅蜜多量、邊際者，如愚癡者欲取虛空量及邊際。",
        "from": "T07n0220_458:0314a26_0",
        "context_with_next_sentence": true
    },
    {
        "source_sentence": "何以故？",
        "from": "T07n0220_458:0314a27_1",
        "context_with_next_sentence": true
    },
    {
        "source_sentence": "甚深般若波羅蜜多功德無量、無邊際故。",
        "from": "T07n0220_458:0314a27_2",
        "context_with_next_sentence": true
    },
    {
        "source_sentence": "「慶喜當知！",
        "from": "T07n0220_458:0314a28_3",
        "context_with_next_sentence": true
    },
    {
        "source_sentence": "我終不說甚深般若波羅蜜多功德勝利如名身等有量、邊際。",
        "from": "T07n0220_458:0314a29_0",
        "context_with_next_sentence": true
    },
    {
        "source_sentence": "所以者何？",
        "from": "T07n0220_458:0314b01_1",
        "context_with_next_sentence": true
    },
    {
        "source_sentence": "一切名身、句身、文身是有量法，甚深般若波羅蜜多功德勝利非有量法，非諸名身、句身、文身能量般若波羅蜜多功德勝利，亦非般若波羅蜜多功德勝利是彼所量。」",
        "from": "T07n0220_458:0314b01_2",
        "context_with_next_sentence": true
    },
    {
        "source_sentence": "爾時，慶喜白言：「世尊！",
        "from": "T07n0220_458:0314b05_3",
        "context_with_next_sentence": true
    },
    {
        "source_sentence": "何因緣故，甚深般若波羅蜜多說為無量？」",
        "from": "T07n0220_458:0314b05_4",
        "context_with_next_sentence": true
    },
    {
        "source_sentence": "佛告慶喜：「甚深般若波羅蜜多，性無盡故說為無量，性遠離故說為無量，性寂靜故說為無量，如實際故說為無量，如虛空故說為無量。",
        "from": "T07n0220_458:0314b06_5",
        "context_with_next_sentence": true
    },
    {
        "source_sentence": "慶喜當知！",
        "from": "T07n0220_458:0314b10_0",
        "context_with_next_sentence": true
    },
    {
        "source_sentence": "一切過去未來現在諸佛世尊皆學般若波羅蜜多，究竟圓滿證得無上正等菩提，為諸有情宣說開示，而此般若波羅蜜多常無有盡。",
        "from": "T07n0220_458:0314b10_1",
        "context_with_next_sentence": true
    },
    {
        "source_sentence": "所以者何？",
        "from": "T07n0220_458:0314b13_2",
        "context_with_next_sentence": true
    },
    {
        "source_sentence": "甚深般若波羅蜜多譬如虛空不可盡故。",
        "from": "T07n0220_458:0314b13_3",
        "context_with_next_sentence": true
    },
    {
        "source_sentence": "諸有欲盡甚深般若波羅蜜多，則為欲盡虛空邊際。",
        "from": "T07n0220_458:0314b14_4",
        "context_with_next_sentence": true
    },
    {
        "source_sentence": "「慶喜當知！",
        "from": "T07n0220_458:0314b15_5",
        "context_with_next_sentence": true
    },
    {
        "source_sentence": "甚深般若波羅蜜多乃至布施波羅蜜多非已盡、非今盡、非當盡，內空乃至無性自性空非已盡、非今盡、非當盡，真如乃至不思議界非已盡、非今盡、非當盡，苦、集、滅、道聖諦非已盡、非今盡、非當盡，四念住乃至八聖道支非已盡、非今盡、非當盡，四靜慮、四無量、四無色定非已盡、非今盡、非當盡，八解脫乃至十遍處非已盡、非今盡、非當盡，空、無相、無願解脫門非已盡、非今盡、非當盡，極喜地乃至法雲地非已盡、非今盡、非當盡，一切陀羅尼門、三摩地門非已盡、非今盡、非當盡，五眼、六神通非已盡、非今盡、非當盡，如來十力乃至十八佛不共法非已盡、非今盡、非當盡，三十二大士相、八十隨好非已盡、非今盡、非當盡，無忘失法、恒住捨性非已盡、非今盡、非當盡，一切智、道相智、一切相智非已盡、非今盡、非當盡，一切菩薩摩訶薩行非已盡、非今盡、非當盡，諸佛無上正等菩提非已盡、非今盡、非當盡，一切智智非已盡、非今盡、非當盡。",
        "from": "T07n0220_458:0314b16_6",
        "context_with_next_sentence": true
    },
    {
        "source_sentence": "所以者何？",
        "from": "T07n0220_458:0314c05_7",
        "context_with_next_sentence": true
    },
    {
        "source_sentence": "如是等法無生、無滅、亦無住異，如何可得施設有盡！」",
        "from": "T07n0220_458:0314c06_8",
        "context_with_next_sentence": true
    },
    {
        "source_sentence": "爾時，世尊從面門出廣長舌相遍覆面輪，現舌相已，還從口入。",
        "from": "T07n0220_458:0314c07_9",
        "context_with_next_sentence": true
    },
    {
        "source_sentence": "告慶喜曰：「於意云何？",
        "from": "T07n0220_458:0314c08_10",
        "context_with_next_sentence": true
    },
    {
        "source_sentence": "世間若有如是舌相，所發語言有虛妄不？」",
        "from": "T07n0220_458:0314c09_11",
        "context_with_next_sentence": true
    },
    {
        "source_sentence": "慶喜對曰：「不也！",
        "from": "T07n0220_458:0314c10_12",
        "context_with_next_sentence": true
    },
    {
        "source_sentence": "世尊！」",
        "from": "T07n0220_458:0314c10_13",
        "context_with_next_sentence": true
    },
    {
        "source_sentence": "佛告慶喜：「汝從今去，應為四眾廣說如是甚深般若波羅蜜多，分別開示、施設安立、令其易解。",
        "from": "T07n0220_458:0314c10_14",
        "context_with_next_sentence": true
    },
    {
        "source_sentence": "慶喜當知！",
        "from": "T07n0220_458:0314c13_15",
        "context_with_next_sentence": true
    },
    {
        "source_sentence": "如是般若波羅蜜多甚深經中，廣說一切菩提分法及諸法相，是故一切求聲聞乘補特伽羅、求獨覺乘補特伽羅、求無上乘補特伽羅，皆應依此甚深般若波羅蜜多所說法門，常勤修學勿生厭倦。",
        "from": "T07n0220_458:0314c13_16",
        "context_with_next_sentence": true
    },
    {
        "source_sentence": "若能如是常勤修學，速當證得自所求處。",
        "from": "T07n0220_458:0314c17_17",
        "context_with_next_sentence": true
    },
    {
        "source_sentence": "「復次，慶喜！",
        "from": "T07n0220_458:0314c18_18",
        "context_with_next_sentence": true
    },
    {
        "source_sentence": "甚深般若波羅蜜多是能悟入一切法相，是能悟入一切文字，是能悟入陀羅尼門，諸菩薩摩訶薩應於如是陀羅尼門常勤修學。",
        "from": "T07n0220_458:0314c19_19",
        "context_with_next_sentence": true
    },
    {
        "source_sentence": "若菩薩摩訶薩受持如是陀羅尼門，速能證得一切辯才諸無礙解。",
        "from": "T07n0220_458:0314c22_20",
        "context_with_next_sentence": true
    },
    {
        "source_sentence": "慶喜當知！",
        "from": "T07n0220_458:0314c23_21",
        "context_with_next_sentence": true
    },
    {
        "source_sentence": "如是般若波羅蜜多甚深經典，乃是過去未來現在諸佛世尊無盡法藏。",
        "from": "T07n0220_458:0314c23_22",
        "context_with_next_sentence": true
    },
    {
        "source_sentence": "是故我今分明告汝，若有於此甚深般若波羅蜜多受持、讀誦、究竟通利、如理思惟，則為受持一切過去未來現在諸佛無上正等菩提。",
        "from": "T07n0220_458:0314c25_23",
        "context_with_next_sentence": true
    },
    {
        "source_sentence": "慶喜當知！",
        "from": "T07n0220_458:0314c28_24",
        "context_with_next_sentence": true
    },
    {
        "source_sentence": "我說如是甚深般若波羅蜜多，是能遊趣菩提道者之堅固足，亦是一切無上佛法大陀羅尼，汝等若能受持如是甚深般若波羅蜜多陀羅尼者，則為總持一切佛法令不忘失，與諸有情盡未來際作大饒益。」",
        "from": "T07n0220_458:0314c28_25",
        "context_with_next_sentence": true
    },
    {
        "source_sentence": "第二分無盡品第六十六",
        "from": "T07n0220_458:0315a05_0",
        "context_with_next_sentence": true
    },
    {
        "source_sentence": "爾時，具壽善現作如是念：「如是般若波羅蜜多最為甚深，諸佛無上正等菩提亦最甚深，我當問佛二甚深義。」",
        "from": "T07n0220_458:0315a06_0",
        "context_with_next_sentence": true
    },
    {
        "source_sentence": "作是念已，即白佛言：「世尊！",
        "from": "T07n0220_458:0315a08_1",
        "context_with_next_sentence": true
    },
    {
        "source_sentence": "甚深般若波羅蜜多即佛無上正等菩提，諸佛無上正等菩提即深般若波羅蜜多，如是般若波羅蜜多及佛無上正等菩提，俱最甚深不可盡故，何緣此二說為無盡？」",
        "from": "T07n0220_458:0315a09_2",
        "context_with_next_sentence": true
    },
    {
        "source_sentence": "佛告善現：「甚深般若波羅蜜多及佛無上正等菩提，皆如虛空不可盡故，說為無盡。」",
        "from": "T07n0220_458:0315a12_3",
        "context_with_next_sentence": true
    },
    {
        "source_sentence": "具壽善現復白佛言：「云何菩薩摩訶薩應引發般若波羅蜜多？」",
        "from": "T07n0220_458:0315a14_4",
        "context_with_next_sentence": true
    },
    {
        "source_sentence": "佛言：「善現！",
        "from": "T07n0220_458:0315a16_5",
        "context_with_next_sentence": true
    },
    {
        "source_sentence": "諸菩薩摩訶薩應觀色無盡故，引發般若波羅蜜多；應觀受、想、行、識無盡故，引發般若波羅蜜多；應觀眼處乃至意處皆無盡故，引發般若波羅蜜多；應觀色處乃至法處皆無盡故，引發般若波羅蜜多；應觀眼界乃至意界皆無盡故，引發般若波羅蜜多；應觀色界乃至法界皆無盡故，引發般若波羅蜜多；應觀眼識界乃至意識界皆無盡故，引發般若波羅蜜多；應觀眼觸乃至意觸皆無盡故，引發般若波羅蜜多；應觀眼觸為緣所生諸受乃至意觸為緣所生諸受皆無盡故，引發般若波羅蜜多；應觀地界乃至識界皆無盡故，引發般若波羅蜜多；應觀因緣乃至增上緣皆無盡故，引發般若波羅蜜多；應觀無明乃至老死皆無盡故，引發般若波羅蜜多；應觀布施波羅蜜多乃至般若波羅蜜多皆無盡故，引發般若波羅蜜多；應觀內空乃至無性自性空皆無盡故，引發般若波羅蜜多；應觀真如乃至不思議界皆無盡故，引發般若波羅蜜多；應觀苦、集、滅、道聖諦皆無盡故，引發般若波羅蜜多；應觀四念住乃至八聖道支皆無盡故，引發般若波羅蜜多；應觀四靜慮、四無量、四無色定皆無盡故，引發般若波羅蜜多；應觀八解脫乃至十遍處皆無盡故，引發般若波羅蜜多；應觀空、無相、無願解脫門皆無盡故，引發般若波羅蜜多；應觀淨觀地乃至如來地皆無盡故，引發般若波羅蜜多；應觀極喜地乃至法雲地皆無盡故，引發般若波羅蜜多；應觀一切陀羅尼門、三摩地門皆無盡故，引發般若波羅蜜多；應觀五眼、六神通皆無盡故，引發般若波羅蜜多；應觀如來十力乃至十八佛不共法皆無盡故，引發般若波羅蜜多；應觀三十二大士相、八十隨好皆無盡故，引發般若波羅蜜多；應觀無忘失法、恒住捨性皆無盡故，引發般若波羅蜜多；應觀一切智、道相智、一切相智皆無盡故，引發般若波羅蜜多；應觀預流果乃至獨覺菩提皆無盡故，引發般若波羅蜜多；應觀一切菩薩摩訶薩行皆無盡故，引發般若波羅蜜多；應觀諸佛無上正等菩提皆無盡故，引發般若波羅蜜多；應觀一切智智亦無盡故，引發般若波羅蜜多。",
        "from": "T07n0220_458:0315a16_6",
        "context_with_next_sentence": true
    },
    {
        "source_sentence": "「復次，善現！",
        "from": "T07n0220_458:0315b28_7",
        "context_with_next_sentence": true
    },
    {
        "source_sentence": "諸菩薩摩訶薩應觀色如虛空無盡故，引發般若波羅蜜多；應觀受、想、行、識如虛空無盡故，引發般若波羅蜜多；如是乃至應觀一切智智如虛空無盡故，引發般若波羅蜜多。",
        "from": "T07n0220_458:0315b28_8",
        "context_with_next_sentence": true
    },
    {
        "source_sentence": "「復次，善現！",
        "from": "T07n0220_458:0315c03_9",
        "context_with_next_sentence": true
    },
    {
        "source_sentence": "諸菩薩摩訶薩應觀無明緣行如虛空無盡故，引發般若波羅蜜多；應觀行緣識如虛空無盡故，引發般若波羅蜜多；應觀識緣名色如虛空無盡故，引發般若波羅蜜多；應觀名色緣六處如虛空無盡故，引發般若波羅蜜多；應觀六處緣觸如虛空無盡故，引發般若波羅蜜多；應觀觸緣受如虛空無盡故，引發般若波羅蜜多；應觀受緣愛如虛空無盡故，引發般若波羅蜜多；應觀愛緣取如虛空無盡故，引發般若波羅蜜多；應觀取緣有如虛空無盡故，引發般若波羅蜜多；應觀有緣生如虛空無盡故，引發般若波羅蜜多；應觀生緣老死愁歎苦憂惱如虛空無盡故，引發般若波羅蜜多。",
        "from": "T07n0220_458:0315c03_10",
        "context_with_next_sentence": true
    },
    {
        "source_sentence": "「善現！",
        "from": "T07n0220_458:0315c17_11",
        "context_with_next_sentence": true
    },
    {
        "source_sentence": "諸菩薩摩訶薩應如是引發般若波羅蜜多。",
        "from": "T07n0220_458:0315c17_12",
        "context_with_next_sentence": true
    },
    {
        "source_sentence": "善現！",
        "from": "T07n0220_458:0315c18_13",
        "context_with_next_sentence": true
    },
    {
        "source_sentence": "諸菩薩摩訶薩如是觀察十二緣起，遠離二邊，是諸菩薩摩訶薩眾不共妙觀。",
        "from": "T07n0220_458:0315c18_14",
        "context_with_next_sentence": true
    },
    {
        "source_sentence": "善現！",
        "from": "T07n0220_458:0315c20_15",
        "context_with_next_sentence": true
    },
    {
        "source_sentence": "諸菩薩摩訶薩菩提樹下坐金剛座，如實觀察十二緣起，譬如虛空不可盡故，便能證得一切智智。",
        "from": "T07n0220_458:0315c20_16",
        "context_with_next_sentence": true
    },
    {
        "source_sentence": "善現！",
        "from": "T07n0220_458:0315c22_17",
        "context_with_next_sentence": true
    },
    {
        "source_sentence": "若菩薩摩訶薩以如虛空無盡行住引發般若波羅蜜多，如實觀察十二緣起，不墮聲聞及獨覺地，疾證無上正等菩提。",
        "from": "T07n0220_458:0315c22_18",
        "context_with_next_sentence": true
    },
    {
        "source_sentence": "「善現！",
        "from": "T07n0220_458:0315c25_19",
        "context_with_next_sentence": true
    },
    {
        "source_sentence": "住菩薩乘補特伽羅，若於無上正等菩提有退轉者，皆悉不依引發般若波羅蜜多善巧作意。",
        "from": "T07n0220_458:0315c25_20",
        "context_with_next_sentence": true
    },
    {
        "source_sentence": "由彼不了，云何菩薩摩訶薩修行般若波羅蜜多，能以如虛空無盡行住引發般若波羅蜜多，如實觀察十二緣起？",
        "from": "T07n0220_458:0315c27_21",
        "context_with_next_sentence": true
    },
    {
        "source_sentence": "善現！",
        "from": "T07n0220_458:0316a01_22",
        "context_with_next_sentence": true
    },
    {
        "source_sentence": "住菩薩乘諸善男子、善女人等，若於無上正等菩提而有退轉，皆由遠離引發般若波羅蜜多方便善巧。",
        "from": "T07n0220_458:0316a01_23",
        "context_with_next_sentence": true
    },
    {
        "source_sentence": "若菩薩摩訶薩能於無上正等菩提得不退轉，一切皆依引發般若波羅蜜多方便善巧。",
        "from": "T07n0220_458:0316a04_0",
        "context_with_next_sentence": true
    },
    {
        "source_sentence": "是菩薩摩訶薩由依如是方便善巧修行般若波羅蜜多，以如虛空無盡行住引發般若波羅蜜多，如實觀察十二緣起，是菩薩摩訶薩由此因緣，速能圓滿甚深般若波羅蜜多。",
        "from": "T07n0220_458:0316a06_0",
        "context_with_next_sentence": true
    },
    {
        "source_sentence": "「善現！",
        "from": "T07n0220_458:0316a10_0",
        "context_with_next_sentence": true
    },
    {
        "source_sentence": "諸菩薩摩訶薩如是觀察緣起法時，不見有法無因而生，不見有法無因而滅，不見有法性相常住、不生不滅，不見有法有我、有情廣說乃至知者、見者，不見有法若常若無常、若樂若苦、若我若無我、若淨若不淨、若寂靜若不寂靜、若遠離若不遠離。",
        "from": "T07n0220_458:0316a10_1",
        "context_with_next_sentence": true
    },
    {
        "source_sentence": "善現！",
        "from": "T07n0220_458:0316a15_2",
        "context_with_next_sentence": true
    },
    {
        "source_sentence": "諸菩薩摩訶薩應當如是觀察緣起，修行般若波羅蜜多。",
        "from": "T07n0220_458:0316a15_3",
        "context_with_next_sentence": true
    },
    {
        "source_sentence": "「善現！",
        "from": "T07n0220_458:0316a17_4",
        "context_with_next_sentence": true
    },
    {
        "source_sentence": "若時菩薩摩訶薩如實觀察緣起法門修行般若波羅蜜多，是時菩薩摩訶薩不見色若常若無常、若樂若苦、若我若無我、若淨若不淨、若寂靜若不寂靜、若遠離若不遠離，亦不見受、想、行、識若常若無常、若樂若苦、若我若無我、若淨若不淨、若寂靜若不寂靜、若遠離若不遠離，如是乃至亦不見一切智智若常若無常、若樂若苦、若我若無我、若淨若不淨、若寂靜若不寂靜、若遠離若不遠離。",
        "from": "T07n0220_458:0316a17_5",
        "context_with_next_sentence": true
    },
    {
        "source_sentence": "「善現！",
        "from": "T07n0220_458:0316a25_6",
        "context_with_next_sentence": true
    },
    {
        "source_sentence": "若時菩薩摩訶薩如是修行甚深般若波羅蜜多，是時菩薩摩訶薩雖行般若波羅蜜多，而不見有所行般若波羅蜜多，亦復不見有法能見所行般若波羅蜜多，亦不見有如是不見。",
        "from": "T07n0220_458:0316a25_7",
        "context_with_next_sentence": true
    },
    {
        "source_sentence": "雖行靜慮、精進、安忍、淨戒、布施波羅蜜多，而不見有所行靜慮乃至布施波羅蜜多，亦復不見有法能見所行靜慮乃至布施波羅蜜多，亦不見有如是不見。",
        "from": "T07n0220_458:0316a29_8",
        "context_with_next_sentence": true
    },
    {
        "source_sentence": "如是乃至雖修一切智智，而不見有所修一切智智，亦復不見有法能見所修一切智智，亦不見有如是不見，亦復不見有法能斷一切煩惱習氣相續。",
        "from": "T07n0220_458:0316b04_9",
        "context_with_next_sentence": true
    },
    {
        "source_sentence": "善現！",
        "from": "T07n0220_458:0316b07_10",
        "context_with_next_sentence": true
    },
    {
        "source_sentence": "諸菩薩摩訶薩於一切法以無所得而為方便，應行般若波羅蜜多。",
        "from": "T07n0220_458:0316b08_0",
        "context_with_next_sentence": true
    },
    {
        "source_sentence": "善現！",
        "from": "T07n0220_458:0316b09_1",
        "context_with_next_sentence": true
    },
    {
        "source_sentence": "若時菩薩摩訶薩於一切法，以無所得而為方便修行般若波羅蜜多，是時惡魔生大愁苦，煩冤荼毒如箭入心。",
        "from": "T07n0220_458:0316b09_2",
        "context_with_next_sentence": true
    },
    {
        "source_sentence": "譬如有人父母卒喪，身心楚痛，惡魔亦爾。」",
        "from": "T07n0220_458:0316b12_3",
        "context_with_next_sentence": true
    },
    {
        "source_sentence": "於是善現白言：「世尊！",
        "from": "T07n0220_458:0316b13_4",
        "context_with_next_sentence": true
    },
    {
        "source_sentence": "為一惡魔見諸菩薩摩訶薩眾於一切法，以無所得而為方便修行般若波羅蜜多，生大愁苦，煩冤荼毒如箭入心？",
        "from": "T07n0220_458:0316b13_5",
        "context_with_next_sentence": true
    },
    {
        "source_sentence": "為遍三千大千世界一切惡魔皆亦如是？」",
        "from": "T07n0220_458:0316b16_6",
        "context_with_next_sentence": true
    },
    {
        "source_sentence": "佛告善現：「遍滿三千大千世界一切惡魔皆亦如是，各於本座不能自安。",
        "from": "T07n0220_458:0316b17_7",
        "context_with_next_sentence": true
    },
    {
        "source_sentence": "善現！",
        "from": "T07n0220_458:0316b19_8",
        "context_with_next_sentence": true
    },
    {
        "source_sentence": "諸菩薩摩訶薩應常安住甚深般若波羅蜜多微妙行住，若菩薩摩訶薩能如是住，世間天、人、阿素洛等伺求其短終不能得，亦復不能惱亂障礙。",
        "from": "T07n0220_458:0316b19_9",
        "context_with_next_sentence": true
    },
    {
        "source_sentence": "是故，善現！",
        "from": "T07n0220_458:0316b22_10",
        "context_with_next_sentence": true
    },
    {
        "source_sentence": "若菩薩摩訶薩欲得無上正等菩提，當勤安住甚深般若波羅蜜多微妙行住。",
        "from": "T07n0220_458:0316b22_11",
        "context_with_next_sentence": true
    },
    {
        "source_sentence": "「善現！",
        "from": "T07n0220_458:0316b24_12",
        "context_with_next_sentence": true
    },
    {
        "source_sentence": "若菩薩摩訶薩能正安住甚深般若波羅蜜多微妙行住，則能修滿布施、淨戒、安忍、精進、靜慮、般若波羅蜜多，若菩薩摩訶薩能正修行甚深般若波羅蜜多，便能具足修滿一切波羅蜜多。」",
        "from": "T07n0220_458:0316b24_13",
        "context_with_next_sentence": true
    },
    {
        "source_sentence": "具壽善現白言：「世尊！",
        "from": "T07n0220_458:0316b29_14",
        "context_with_next_sentence": true
    },
    {
        "source_sentence": "云何菩薩摩訶薩能正修行甚深般若波羅蜜多，便能修滿布施、淨戒、安忍、精進、靜慮、般若波羅蜜多？」",
        "from": "T07n0220_458:0316b29_15",
        "context_with_next_sentence": true
    },
    {
        "source_sentence": "佛告善現：「若菩薩摩訶薩無倒修行甚深般若波羅蜜多時，以一切智智相應之心而行布施，復持如是布施功德，與諸有情同共迴向一切智智。",
        "from": "T07n0220_458:0316c02_16",
        "context_with_next_sentence": true
    },
    {
        "source_sentence": "善現！",
        "from": "T07n0220_458:0316c06_17",
        "context_with_next_sentence": true
    },
    {
        "source_sentence": "是為菩薩摩訶薩能正修行甚深般若波羅蜜多，修滿布施波羅蜜多。",
        "from": "T07n0220_458:0316c06_18",
        "context_with_next_sentence": true
    },
    {
        "source_sentence": "若菩薩摩訶薩無倒修行甚深般若波羅蜜多時，以一切智智相應之心而行淨戒、安忍、精進、靜慮、般若，復持如是淨戒、安忍、精進、靜慮、般若功德，與諸有情同共迴向一切智智。",
        "from": "T07n0220_458:0316c08_19",
        "context_with_next_sentence": true
    },
    {
        "source_sentence": "善現！",
        "from": "T07n0220_458:0316c12_20",
        "context_with_next_sentence": true
    },
    {
        "source_sentence": "是為菩薩摩訶薩能正修行甚深般若波羅蜜多，修滿淨戒、安忍、精進、靜慮、般若波羅蜜多。",
        "from": "T07n0220_458:0316c12_21",
        "context_with_next_sentence": true
    },
    {
        "source_sentence": "如是，善現！",
        "from": "T07n0220_458:0316c14_22",
        "context_with_next_sentence": true
    },
    {
        "source_sentence": "諸菩薩摩訶薩能正修行甚深般若波羅蜜多，便能修滿布施、淨戒、安忍、精進、靜慮、般若波羅蜜多。」",
        "from": "T07n0220_458:0316c14_23",
        "context_with_next_sentence": true
    },
    {
        "source_sentence": "大般若波羅蜜多經卷第四百五十八",
        "from": "T07n0220_458:0316c17_0",
        "context_with_next_sentence": false
    }
]