[
    {
        "source_sentence": "佛說巨力長者所問大乘經卷下",
        "from": "T14n0543_003:0834c12_0",
        "context_with_next_sentence": true
    },
    {
        "source_sentence": "宋西天同譯經寶法大師賜紫",
        "from": "T14n0543_003:0834c14_0",
        "context_with_next_sentence": true
    },
    {
        "source_sentence": "沙門智吉祥等奉　詔譯",
        "from": "T14n0543_003:0834c15_0",
        "context_with_next_sentence": true
    },
    {
        "source_sentence": "　佛告長者：　　「是諸眾生，　　於多劫中，　積集諸法，　　謂貪瞋癡，　　見慢疑悔，　於諸欲境，　　觸向迷著，　　於晝夜時，　曾無間斷。",
        "from": "T14n0543_003:0834c16_0",
        "context_with_next_sentence": true
    },
    {
        "source_sentence": "　　寂滅靜慮，　　未甞修習，　生死苦源，　　亦不觀察，　　不了世間，　生滅之相，　　無有自體，　　畢竟歸空。",
        "from": "T14n0543_003:0834c19_1",
        "context_with_next_sentence": true
    },
    {
        "source_sentence": "　但由貪愛，　　積集成種，　　假因緣生，　和合似有，　　因緣勢盡，　　復歸散滅，　由本無明，　　復生貪愛，　　本末相續，　加蟻循環，　　於出世間，　　真實理中，　諸佛菩薩，　　清淨境界，　　無有片心，　愛樂趣入。",
        "from": "T14n0543_003:0834c22_0",
        "context_with_next_sentence": true
    },
    {
        "source_sentence": "　　如是之人，　　愚癡所覆，　於生死海，　　流轉漂沒，　　五塵幻相，　深心染著，　　醉亂顛倒，　　終無醒覺。",
        "from": "T14n0543_003:0834c27_1",
        "context_with_next_sentence": true
    },
    {
        "source_sentence": "　若有眾生，　　善根成熟，　　自然親近，　諸善知識，　　心常修習，　　行二利行，　於諸增上，　　補特伽羅，　　能說法者，　發希有心，　　愛樂恭敬，　　不生憍慢，　於佛功德，　　甚深微妙，　　不思議境，　無疑無謗，　　亦不於諸，　　五塵境中，　虛妄迷執，　　起於貪愛，　　不作眾罪，　生滅苦因。",
        "from": "T14n0543_003:0835a01_0",
        "context_with_next_sentence": true
    },
    {
        "source_sentence": "　　晝夜精勤，　　思惟諦實，　增諸勝行，　　習施等法，　　常樂讀誦，　大乘經典，　　心無邪念，　　無有異想，　法喜禪悅，　　清淨梵行，　　長養法身，　及資慧命。",
        "from": "T14n0543_003:0835a08_1",
        "context_with_next_sentence": true
    },
    {
        "source_sentence": "　　不同癡人，　　染著世間，　但念飲食，　　色身資具，　　五欲娛樂，　常無厭捨，　　不知苦本，　　不求解脫，　著諸外道，　　邪覺邪思，　　正念不生，　無真實慧。",
        "from": "T14n0543_003:0835a12_2",
        "context_with_next_sentence": true
    },
    {
        "source_sentence": "　　如說我有，　　清淨寶池，　若有眾生，　　入中洗浴，　　遊戲娛樂，　如是之人，　　不久當得，　　生諸天上。",
        "from": "T14n0543_003:0835a16_3",
        "context_with_next_sentence": true
    },
    {
        "source_sentence": "　如是愚癡，　　執諸異見，　　迷失因果，　邪妄推求，　　顛倒正理，　　修不淨行，　惡因苦果，　　無解脫時。",
        "from": "T14n0543_003:0835a19_0",
        "context_with_next_sentence": true
    },
    {
        "source_sentence": "　　汝諸長者！",
        "from": "T14n0543_003:0835a21_1",
        "context_with_next_sentence": true
    },
    {
        "source_sentence": "　應當了知，　　世間因果，　　虛假和合，　如木偶人，　　所作事業，　　而於其中，　勿生憍慢，　　帑藏珍財，　　尊榮豪侈，　如夢所見，　　覺已即空。",
        "from": "T14n0543_003:0835a22_0",
        "context_with_next_sentence": true
    },
    {
        "source_sentence": "　　而諸愚人，　不知此等，　　生滅幻化，　　性本空寂，　故於世間，　　執為常有。",
        "from": "T14n0543_003:0835a25_1",
        "context_with_next_sentence": true
    },
    {
        "source_sentence": "　　所以者何？",
        "from": "T14n0543_003:0835a27_2",
        "context_with_next_sentence": true
    },
    {
        "source_sentence": "　由無始來，　　起貪瞋癡，　　纏縛不捨，　違順喜怒，　　無有暫息，　　冤家讐對，　常現在前。",
        "from": "T14n0543_003:0835a28_0",
        "context_with_next_sentence": true
    },
    {
        "source_sentence": "　　眷屬廣大，　　財寶豐饒，　密附親近，　　共成娛樂，　　增長貪愛，　為苦所因；　　後或貧匱，　　財物散失，　乖異別離，　　愁憂苦惱，　　起諸諍訟，　及其冤結。",
        "from": "T14n0543_003:0835b01_1",
        "context_with_next_sentence": true
    },
    {
        "source_sentence": "　　至年老大，　　加諸眾苦，　形色憔悴，　　諸根衰朽，　　朋善眷屬，　悉皆厭棄。",
        "from": "T14n0543_003:0835b05_2",
        "context_with_next_sentence": true
    },
    {
        "source_sentence": "　　盛年壯色，　　耽著五欲，　不樂修行，　　不思厭離，　　老病相侵，　空懷愁惱，　　身壞命終，　　墮於地獄。",
        "from": "T14n0543_003:0835b07_3",
        "context_with_next_sentence": true
    },
    {
        "source_sentence": "　牛頭驅責，　　楚毒辛酸，　　無救無依，　遠歷長劫；　　地獄報盡，　　生餓鬼中，　頭如大山，　　咽如針孔，　　不識飲食，　皮骨連立；　　餓鬼報盡，　　生畜生中，　鱗介羽毛，　　水陸飛走，　　遞相搏撮，　常懷驚怖，　　復遭網捕，　　逃竄無由，　鞭杖捶撻，　　償往宿債。",
        "from": "T14n0543_003:0835b10_0",
        "context_with_next_sentence": true
    },
    {
        "source_sentence": "　　畜生業盡，　或生人中，　　貧窮卑賤，　　諸根不具，　資緣乏少，　　多諸病苦；　　設生富貴，　福慧乖違，　　所有資財，　　不能受用，　或多瞋恚，　　常苦自心；　　或染沈痾，　而獲夭逝。",
        "from": "T14n0543_003:0835b16_1",
        "context_with_next_sentence": true
    },
    {
        "source_sentence": "　　如是果報，　　由貪瞋癡，　之所造作，　　如蠶作繭，　　而自纏縛，　如蛾戀火，　　終致燒然，　　身心迫惱，　無有暫安，　　惡業相牽，　　往來不住。",
        "from": "T14n0543_003:0835b21_2",
        "context_with_next_sentence": true
    },
    {
        "source_sentence": "　於三惡道，　　如遊園觀，　　雖遇眾苦，　無悔惜心，　　不求解脫，　　亦無厭捨，　受諸罪報，　　難堪難忍，　　窈窈冥冥，　告訴無所。",
        "from": "T14n0543_003:0835b25_0",
        "context_with_next_sentence": true
    },
    {
        "source_sentence": "　　當此之時，　　父母妻子，　一切眷屬，　　不相替代，　　唯應自身，　獨受眾殃，　　從苦入苦，　　無有休息。",
        "from": "T14n0543_003:0835b28_1",
        "context_with_next_sentence": true
    },
    {
        "source_sentence": "　如是因緣，　　皆由眾生，　　無始無明，　相續發起，　　貪瞋結使，　　動身口意，　廣造諸惡，　　未解悔除，　　三有業因，　念念增長。",
        "from": "T14n0543_003:0835c02_0",
        "context_with_next_sentence": true
    },
    {
        "source_sentence": "　　汝諸長者！",
        "from": "T14n0543_003:0835c05_1",
        "context_with_next_sentence": true
    },
    {
        "source_sentence": "　　若有眾生，　志樂寂靜，　　希求出離，　　心於所緣，　染淨平等，　　自然當得，　　業障輕微，　遠離輪迴，　　雜惡果報。",
        "from": "T14n0543_003:0835c05_2",
        "context_with_next_sentence": true
    },
    {
        "source_sentence": "　　於佛正法，　信樂修習，　　漸能調伏，　　貪瞋癡等，　亦能觀察，　　了知色身，　　如幻如夢，　如電如泡，　　畢竟推求，　　終無實處。",
        "from": "T14n0543_003:0835c08_3",
        "context_with_next_sentence": true
    },
    {
        "source_sentence": "　諸有智人，　　應當如是，　　審諦觀察，　我法皆空，　　而於諸佛，　　真善法中，　漸次修行，　　施等勝行，　　積集微妙，　增上正法，　　棄捨凡性，　　克成聖種。",
        "from": "T14n0543_003:0835c12_0",
        "context_with_next_sentence": true
    },
    {
        "source_sentence": "　譬如為山，　　積土而成，　　又如滴水，　漸盈大器。",
        "from": "T14n0543_003:0835c16_0",
        "context_with_next_sentence": true
    },
    {
        "source_sentence": "　　諸善男子！",
        "from": "T14n0543_003:0835c17_1",
        "context_with_next_sentence": true
    },
    {
        "source_sentence": "　　於佛教乘，　實事理中，　　深忍樂欲，　　於諸世道，　不可味著，　　捨虛妄法，　　證真實性，　離生死苦，　　得無畏樂。",
        "from": "T14n0543_003:0835c17_2",
        "context_with_next_sentence": true
    },
    {
        "source_sentence": "　　悟彼色相，　猶如陽焰，　　但誑妄情，　　無實體性，　如是觀察，　　諸法自相，　　心不顛倒，　究竟解脫，　　是名名為，　　菩薩乘性。",
        "from": "T14n0543_003:0835c20_3",
        "context_with_next_sentence": true
    },
    {
        "source_sentence": "　善能安樂，　　一切眾生，　　於佛所行，　種種行願，　　隨順修覺，　　心不退屈，　精進長時，　　無有懈廢，　　速能修習，　六波羅蜜，　　自行檀度，　　不望報恩，　三輪體空，　　二緣俱泯，　　或於後時，　皆悉無悔，　　諸根密護，　　不犯尸羅，　冤對現前，　　亦無加報，　　初中後夜，　勇猛精進，　　遠離誼煩，　　息諸散亂。",
        "from": "T14n0543_003:0835c24_0",
        "context_with_next_sentence": true
    },
    {
        "source_sentence": "　於善惡品，　　有力思擇，　　身業清淨，　常現律儀，　　言音柔軟，　　和悅眾心，　意地無非，　　絕諸覺觀。",
        "from": "T14n0543_003:0836a03_0",
        "context_with_next_sentence": true
    },
    {
        "source_sentence": "　　於諸如來，　所有最上，　　微妙深法，　　則能趣入，　以善巧智，　　攝受眾生，　　稱彼機宜，　方便演說，　　各令悟入，　　解脫法門。」",
        "from": "T14n0543_003:0836a05_1",
        "context_with_next_sentence": true
    },
    {
        "source_sentence": "時，巨力長者與五百長者，聞是法已，心大歡喜踊躍無量，於所聞法得深法忍、得最大忍、得無上忍，即從坐起繞佛三匝，頭面禮足，却住一面。",
        "from": "T14n0543_003:0836a09_0",
        "context_with_next_sentence": true
    },
    {
        "source_sentence": "爾時，巨力長者與五百長者等，異口同音白佛言：「世尊！",
        "from": "T14n0543_003:0836a12_1",
        "context_with_next_sentence": true
    },
    {
        "source_sentence": "我等從昔已來，未曾聞是甚深妙法，今日乃於無上覺者、具一切智者、是諸世間施大法者之所，得聞如是妙法，由是了知世間諸法唯假施設，如幻夢等畢竟歸空，悉皆悟入無生法忍，發阿耨多羅三藐三菩提心。",
        "from": "T14n0543_003:0836a13_2",
        "context_with_next_sentence": true
    },
    {
        "source_sentence": "願我當來如今世尊，能於無量人天大眾之中，作大師子吼，顯示微妙清淨法音，利益安樂一切眾生。",
        "from": "T14n0543_003:0836a18_3",
        "context_with_next_sentence": true
    },
    {
        "source_sentence": "世尊！",
        "from": "T14n0543_003:0836a20_4",
        "context_with_next_sentence": true
    },
    {
        "source_sentence": "我等今者樂欲說偈讚歎如來，惟願聽許。」",
        "from": "T14n0543_003:0836a20_5",
        "context_with_next_sentence": true
    },
    {
        "source_sentence": "即於佛前而說偈言：「金色微妙相，　　最勝無與等，　能以柔軟音，　　演暢真實義，　久修菩薩行，　　壽命不可量，　一切諸眾生，　　見聞皆歡喜。",
        "from": "T14n0543_003:0836a21_6",
        "context_with_next_sentence": true
    },
    {
        "source_sentence": "　清淨功德聚，　　安處於道場，　譬如日天子，　　常住處空界；　皆由往昔中，　　廣大行布施，　謂金銀珍寶，　　象馬及車乘，　并頭目髓腦，　　國城妻子等，　能行此難行，　　檀度方圓滿。",
        "from": "T14n0543_003:0836a27_0",
        "context_with_next_sentence": true
    },
    {
        "source_sentence": "　以本願力故，　　示現應化身，　長時無間斷，　　過於殑伽劫，　大悲不思議，　　哀愍諸群盲，　施以甘露法，　　除惱使清涼。",
        "from": "T14n0543_003:0836b04_0",
        "context_with_next_sentence": true
    },
    {
        "source_sentence": "　我等從多劫，　　流轉諸有中，　貪愛於資具，　　及妻子眷屬，　尠福無智慧，　　不發菩提心，　染著於名聞，　　并五欲娛樂。",
        "from": "T14n0543_003:0836b08_0",
        "context_with_next_sentence": true
    },
    {
        "source_sentence": "　我等宿福慶，　　幸得遇世尊，　聞此微妙義，　　了知虛幻法，　各各得解脫，　　其心皆安隱。",
        "from": "T14n0543_003:0836b12_0",
        "context_with_next_sentence": true
    },
    {
        "source_sentence": "　願佛聽我等，　　出家作沙門，　當願一切眾，　　盡悟此法門，　不著世間樂，　　速成菩提道。」",
        "from": "T14n0543_003:0836b15_0",
        "context_with_next_sentence": true
    },
    {
        "source_sentence": "爾時，巨力長者等說此偈已，各各虔誠投佛出家，佛乃聽許。",
        "from": "T14n0543_003:0836b18_0",
        "context_with_next_sentence": true
    },
    {
        "source_sentence": "于時世尊，即於座上熙怡微笑，以威德力現大神通，即於面門放無數光，其光雜色猶如眾寶之所間錯，所謂青色、黃色、赤色、綠色、紫色、玻[王*梨]色、黃金色，所放之光，遍照無量無邊不可思議阿僧祇世界，上至梵世——所有諸天身光及日月光，悉皆掩蔽不得顯現——如是光明照燭之處，一切眾生觸是光者，無不適悅，惡業眾生罪障消除，盲者能視聾者能聞，跛者能行啞者能言，飢者能滿裸者得衣，牢獄有情枷鎖免離，無有諸惡聖境現前。",
        "from": "T14n0543_003:0836b19_1",
        "context_with_next_sentence": true
    },
    {
        "source_sentence": "是時會中人天大眾，身意快樂怪未曾有，咸作是言：「以何因緣而現此相？」",
        "from": "T14n0543_003:0836b29_2",
        "context_with_next_sentence": true
    },
    {
        "source_sentence": "各各發心從座而起，繞佛百千匝已，恭敬禮拜供養讚歎，却住一面。",
        "from": "T14n0543_003:0836c01_3",
        "context_with_next_sentence": true
    },
    {
        "source_sentence": "爾時，眾中尊者阿難偏袒右肩右膝著地，曲躬恭敬而白佛言：「世尊！",
        "from": "T14n0543_003:0836c03_4",
        "context_with_next_sentence": true
    },
    {
        "source_sentence": "是何因緣現斯奇瑞？",
        "from": "T14n0543_003:0836c04_5",
        "context_with_next_sentence": true
    },
    {
        "source_sentence": "今此眾會悉皆有疑，各各謂言，世尊未甞無因而笑，今日如來現此異相，必有所因。",
        "from": "T14n0543_003:0836c05_6",
        "context_with_next_sentence": true
    },
    {
        "source_sentence": "如來、應供、正等正覺，大慈大悲願為我等宣說，今者佛自莊嚴種種善事，眾欲樂聞。」",
        "from": "T14n0543_003:0836c07_7",
        "context_with_next_sentence": true
    },
    {
        "source_sentence": "爾時，世尊告尊者阿難言：「如來今日現斯祥瑞，謂欲宣說巨力長者并五百長者悟無生法忍，發阿耨多羅三藐三菩提心，次第成佛因緣之事，汝當善聽。",
        "from": "T14n0543_003:0836c09_8",
        "context_with_next_sentence": true
    },
    {
        "source_sentence": "「阿難！",
        "from": "T14n0543_003:0836c12_9",
        "context_with_next_sentence": true
    },
    {
        "source_sentence": "是諸長者，已於過去無量百千俱胝那庾多佛所，各各親近供養，恭敬禮拜尊重讚歎，得聞如是最上真實法義，消除業障遠離三塗，於百千劫常生人天受勝妙樂，乃至于今財富熾盛有大眷屬，福慧尊嚴人所愛敬。",
        "from": "T14n0543_003:0836c12_10",
        "context_with_next_sentence": true
    },
    {
        "source_sentence": "由昔所植善根力故，今於我所，復得聞是甚深法義。",
        "from": "T14n0543_003:0836c17_11",
        "context_with_next_sentence": true
    },
    {
        "source_sentence": "「阿難！",
        "from": "T14n0543_003:0836c18_12",
        "context_with_next_sentence": true
    },
    {
        "source_sentence": "是巨力長者并五百長者，於當來世，得值彌勒如來、應、正等覺，於彼佛所，復聞清淨大乘妙法，善能精勤修習菩薩施等六波羅蜜行，能於十方親近禮拜，恭敬供養尊重讚歎無量諸佛，亦得值遇賢劫諸佛。",
        "from": "T14n0543_003:0836c18_13",
        "context_with_next_sentence": true
    },
    {
        "source_sentence": "彼佛世尊亦為宣說微妙大乘法義，聞已受持，復能展轉為人演說，示教利喜無量眾生。",
        "from": "T14n0543_003:0836c23_14",
        "context_with_next_sentence": true
    },
    {
        "source_sentence": "「阿難！",
        "from": "T14n0543_003:0836c25_15",
        "context_with_next_sentence": true
    },
    {
        "source_sentence": "是巨力長者過是已後經五千劫，常生諸佛國土種種修行，值遇諸佛，承事供養無空過者，末後當成阿耨多羅三藐三菩提，盡同一號，名曰吉祥藏如來、應、正等正覺、明行圓滿、善逝、世間解、無上丈夫、調御士、天人師、佛、薄伽梵。",
        "from": "T14n0543_003:0836c25_16",
        "context_with_next_sentence": true
    },
    {
        "source_sentence": "國界莊嚴安隱豐樂，正法像法壽命劫數，皆悉同等，說法度人不可稱數。」",
        "from": "T14n0543_003:0837a01_17",
        "context_with_next_sentence": true
    },
    {
        "source_sentence": "爾時，尊者阿難及人天大眾，聞佛世尊善說如是微妙法義，咸悉讚歎，復白佛言：「世尊！",
        "from": "T14n0543_003:0837a03_18",
        "context_with_next_sentence": true
    },
    {
        "source_sentence": "此經當以何名，我等云何受持？」",
        "from": "T14n0543_003:0837a05_19",
        "context_with_next_sentence": true
    },
    {
        "source_sentence": "佛告阿難：「此經名曰『巨力長者所問大乘經』，當受持之。」",
        "from": "T14n0543_003:0837a06_0",
        "context_with_next_sentence": true
    },
    {
        "source_sentence": "佛說是經已，尊者阿難與菩薩、比丘并巨力長者等，及一切世間天、人、阿脩羅、乾闥婆等，聞佛所說皆大歡喜，信受奉行。",
        "from": "T14n0543_003:0837a07_1",
        "context_with_next_sentence": false
    }
]