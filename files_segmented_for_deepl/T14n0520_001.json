[
    {
        "source_sentence": "佛說薩羅國經",
        "from": "T14n0520_001:0793a12_0",
        "context_with_next_sentence": true
    },
    {
        "source_sentence": "失譯人名今附東晉錄",
        "from": "T14n0520_001:0793a14_0",
        "context_with_next_sentence": true
    },
    {
        "source_sentence": "昔有大國名曰薩羅，土地廣博嚴淨之處，中多人民富樂熾盛，工黠妍雅好盛文飾，多出珍寶五色玄黃。",
        "from": "T14n0520_001:0793a15_0",
        "context_with_next_sentence": true
    },
    {
        "source_sentence": "城郭樓閣街巷門室，金銀錯塗方圓淨好，遶城浴池中生蓮華，鳧鴈、鴛鴦、鳩夷、羅鳥、孔雀、鸚鵡、鴹隨、鸕鷀，飜飛相逐皆在池中，晝夜栖止相和悲鳴。",
        "from": "T14n0520_001:0793a17_1",
        "context_with_next_sentence": true
    },
    {
        "source_sentence": "男女遊戲作倡妓樂，無有厭極樂不可言，自猗憍慢不解佛法，各自快心天下無雙。",
        "from": "T14n0520_001:0793a20_2",
        "context_with_next_sentence": true
    },
    {
        "source_sentence": "佛在舍衛祇樹之園，佛見此國興樂乃爾，不惟無常生死之苦，貪濁色欲無有懈已。",
        "from": "T14n0520_001:0793a22_3",
        "context_with_next_sentence": true
    },
    {
        "source_sentence": "佛念彼國生死遂滋，不行權慧誰能度之？",
        "from": "T14n0520_001:0793a24_4",
        "context_with_next_sentence": true
    },
    {
        "source_sentence": "即作方便開化其心：「諸有色相以空應之，一切喜樂以苦應之，權行隨意令離想識。」",
        "from": "T14n0520_001:0793a25_5",
        "context_with_next_sentence": true
    },
    {
        "source_sentence": "佛便現神如意三昧，放大光明靡所不照，感動八方及人非人、諸天龍神追侍在後；帝釋、梵天手執珍奇七寶之蓋獻御奉佛，彌勒、文殊、目連、羅雲、阿難、離越、舍利弗諸弟子菩薩，無數千人皆悉隨從，俱適彼國，百鳥畜獸相和悲鳴，倡伎眾樂不鼓自鳴，枯木諸樹皆自更生，溝渠江海龜鼈魭鮀，水性之屬莫不忻懌，三千國土皆大震動，地生蓮華大如車輪，珍寶琉璃轉相雜成，其色甚妙光耀人目。",
        "from": "T14n0520_001:0793a27_6",
        "context_with_next_sentence": true
    },
    {
        "source_sentence": "佛放光明普有所照，諸在窈冥勤苦之處，皆悉開闢無所罣礙。",
        "from": "T14n0520_001:0793b07_7",
        "context_with_next_sentence": true
    },
    {
        "source_sentence": "國王、大臣、長者居士、中宮太子、列女、美人、國民大小莫不悚然：「今日何故，乃有是現？",
        "from": "T14n0520_001:0793b08_8",
        "context_with_next_sentence": true
    },
    {
        "source_sentence": "自在宮內五樂自娛，妓女自拊快樂無過，今所見者，世所希有。」",
        "from": "T14n0520_001:0793b10_9",
        "context_with_next_sentence": true
    },
    {
        "source_sentence": "時，持地神踊從地出，現王殿前歎佛功德：「世尊現變光踰日月，諸天欽仰釋梵所尊，世垢已除脫人生死，其見佛者罪釁消除，其供佛者福倍無量，殖種德本，後生天上，發一慧意所得無限，可往見佛咨受法言。」",
        "from": "T14n0520_001:0793b12_0",
        "context_with_next_sentence": true
    },
    {
        "source_sentence": "王後轉開意內歡然：「如來降神在吾國界，眾生蒙度。」",
        "from": "T14n0520_001:0793b16_1",
        "context_with_next_sentence": true
    },
    {
        "source_sentence": "非但己身，一切群從并餘眾輩，皆悉出城欣喜踊躍。",
        "from": "T14n0520_001:0793b17_2",
        "context_with_next_sentence": true
    },
    {
        "source_sentence": "佛之威神，令是國界廓然大明洞達無邊，王及人民悉往見佛，快哉福根善心生焉！",
        "from": "T14n0520_001:0793b19_3",
        "context_with_next_sentence": true
    },
    {
        "source_sentence": "覩佛尊顏金光暉曜，奮威振躍吉祥莊飾，相明清澈志寂淡定。",
        "from": "T14n0520_001:0793b21_4",
        "context_with_next_sentence": true
    },
    {
        "source_sentence": "王及人民皆前禮佛，頭面稽首，遶尊三匝却在前住，具自陳說：「久沈貪濁迷惑聲色，不見如來供事問法。」",
        "from": "T14n0520_001:0793b22_5",
        "context_with_next_sentence": true
    },
    {
        "source_sentence": "佛言：「大善！",
        "from": "T14n0520_001:0793b24_6",
        "context_with_next_sentence": true
    },
    {
        "source_sentence": "王及臣民、中宮太子皆平安乎？」",
        "from": "T14n0520_001:0793b25_7",
        "context_with_next_sentence": true
    },
    {
        "source_sentence": "王言：「蒙得佛恩，皆悉如宜。」",
        "from": "T14n0520_001:0793b25_8",
        "context_with_next_sentence": true
    },
    {
        "source_sentence": "佛言：「王貪濁色欲，恣心無厭，賦斂財寶，餚膳兼味，園觀浴池遊戲無極，不念無常，何益萬分？",
        "from": "T14n0520_001:0793b26_9",
        "context_with_next_sentence": true
    },
    {
        "source_sentence": "人為欲縛不惟後世，即致泥犁畜生之屬，但坐無厭燒炙形殘，飢不及飡渴無水漿，屏營愁毒迭互相然，皆坐無慮逆心犯惡。",
        "from": "T14n0520_001:0793b28_10",
        "context_with_next_sentence": true
    },
    {
        "source_sentence": "在世雖富深宮尊位，是悉無常如夢已寤，想命獨生無一隨者。」",
        "from": "T14n0520_001:0793c02_11",
        "context_with_next_sentence": true
    },
    {
        "source_sentence": "王前長跪啟白：「世尊！",
        "from": "T14n0520_001:0793c03_12",
        "context_with_next_sentence": true
    },
    {
        "source_sentence": "以何方便，得離此罪？",
        "from": "T14n0520_001:0793c04_13",
        "context_with_next_sentence": true
    },
    {
        "source_sentence": "佛為法王一切所歸，佛為正尊眾生宗仰，願見拯舉得免此苦。」",
        "from": "T14n0520_001:0793c04_14",
        "context_with_next_sentence": true
    },
    {
        "source_sentence": "佛言：「善哉！",
        "from": "T14n0520_001:0793c06_15",
        "context_with_next_sentence": true
    },
    {
        "source_sentence": "王立信本，施行四事，可得離罪：一曰、所有施與無所愛惜；二曰、少欲瞋恚割損貪食；三曰、聞佛經戒信受不犯；四曰、敬慎法師厚善知識；是為四事可得清淨。」",
        "from": "T14n0520_001:0793c06_16",
        "context_with_next_sentence": true
    },
    {
        "source_sentence": "王心生念欲施大檀，便前禮尊叉手白佛：「願屈光儀到宮小飯。」",
        "from": "T14n0520_001:0793c10_17",
        "context_with_next_sentence": true
    },
    {
        "source_sentence": "佛即默然，已受其請。",
        "from": "T14n0520_001:0793c11_18",
        "context_with_next_sentence": true
    },
    {
        "source_sentence": "王歸宮內勅臣官屬：「佛者難值如優曇鉢華，今已得之當好供養，出諸華香幢幡伎樂，莊嚴宮室掃灑令淨，城中街里皆施幡蓋。」",
        "from": "T14n0520_001:0793c12_19",
        "context_with_next_sentence": true
    },
    {
        "source_sentence": "中宮夫人及國人民，悉受王教整頓床座，即勅太官作百味之食，調和香甘便行迎佛：「供具已辦，願可勞神。」",
        "from": "T14n0520_001:0793c15_20",
        "context_with_next_sentence": true
    },
    {
        "source_sentence": "佛即用時，於坐而得，便放威神感動眾會，四部弟子百千天人，及諸龍神、犍沓和等眷屬圍遶群從隨佛，四天前導釋梵擁蓋，菩薩大士侍佛入城。",
        "from": "T14n0520_001:0793c17_21",
        "context_with_next_sentence": true
    },
    {
        "source_sentence": "佛蹈門閫境界震動，盲聾瘖瘂被毒病瘦，皆悉完具平復如故，箜篌樂器不鼓自鳴。",
        "from": "T14n0520_001:0793c20_22",
        "context_with_next_sentence": true
    },
    {
        "source_sentence": "佛放光明悉照宮室，城郭舍宅悉作琉璃，內外洞達莫不見佛。",
        "from": "T14n0520_001:0793c22_23",
        "context_with_next_sentence": true
    },
    {
        "source_sentence": "佛前上殿就師子座，王及太子、國臣人民，即下飯具手自斟酌，飯食已訖便行澡水，一切人民眾坐已定。",
        "from": "T14n0520_001:0793c24_24",
        "context_with_next_sentence": true
    },
    {
        "source_sentence": "王取小机前坐聽經，佛轉法輪說不退轉，王即歡喜以衣奉佛，其價千萬世所希有，所散之衣懸在虛空，便於佛上化成華蓋，交露七寶悉皆垂珠，從是垂珠出其光明，遍照十方無數佛土。",
        "from": "T14n0520_001:0793c26_25",
        "context_with_next_sentence": true
    },
    {
        "source_sentence": "王及臣民、後宮太子、夫人、美女合萬餘人，見是變化莫不踊躍，皆發無上正真道意，八百天神得不起法忍，五千菩薩立不退轉，無數千人皆興德本，壽終已後皆生天上。",
        "from": "T14n0520_001:0794a01_26",
        "context_with_next_sentence": true
    },
    {
        "source_sentence": "佛語阿難：「是王供事五百餘佛，惠施財寶，等行慈哀，尊法不倦，是當來劫當得作佛，號名慧光如來、至真、平等正覺；是國人民及諸夫人，當承其福悉當得佛。」",
        "from": "T14n0520_001:0794a05_27",
        "context_with_next_sentence": true
    },
    {
        "source_sentence": "王聞授決踊在空中，現身離地百四十丈，從上來下歎佛功德：「佛者，甚尊為眾作本，其德若天無所不覆。」",
        "from": "T14n0520_001:0794a09_28",
        "context_with_next_sentence": true
    },
    {
        "source_sentence": "國人八千聞授王決，善發淨心願為菩薩。",
        "from": "T14n0520_001:0794a11_29",
        "context_with_next_sentence": true
    },
    {
        "source_sentence": "佛說經訖，一切眾會及人非人，莫不歡喜。",
        "from": "T14n0520_001:0794a12_30",
        "context_with_next_sentence": true
    },
    {
        "source_sentence": "世尊權道，所化如是。",
        "from": "T14n0520_001:0794a13_31",
        "context_with_next_sentence": true
    },
    {
        "source_sentence": "佛說薩羅國經",
        "from": "T14n0520_001:0794a15_0",
        "context_with_next_sentence": false
    }
]