[
    {
        "source_sentence": "佛說除蓋障菩薩所問經卷第二",
        "from": "T14n0489_002:0706c21_0",
        "context_with_next_sentence": true
    },
    {
        "source_sentence": "西天譯經三藏朝散大夫試鴻臚少",
        "from": "T14n0489_002:0706c23_0",
        "context_with_next_sentence": true
    },
    {
        "source_sentence": "卿傳梵大師賜紫沙門臣法護等",
        "from": "T14n0489_002:0706c24_0",
        "context_with_next_sentence": true
    },
    {
        "source_sentence": "奉　詔譯",
        "from": "T14n0489_002:0706c25_0",
        "context_with_next_sentence": true
    },
    {
        "source_sentence": "爾時，除蓋障菩薩摩訶薩等諸菩薩眾，來詣於此象頭之山去山不遠。",
        "from": "T14n0489_002:0706c26_0",
        "context_with_next_sentence": true
    },
    {
        "source_sentence": "彼諸大士俱時化現殊妙寶網，遍覆三千大千世界。",
        "from": "T14n0489_002:0706c27_1",
        "context_with_next_sentence": true
    },
    {
        "source_sentence": "又於空中雨眾天華，及天果雲、天寶鬘雲、天塗香雲、天衣服雲、天末香雲，及天上服寶蓋幢幡諸供具雲。",
        "from": "T14n0489_002:0706c28_2",
        "context_with_next_sentence": true
    },
    {
        "source_sentence": "廣大化現隨所現已，而諸有情皆得瞻覩，悉能獲得最上快樂。",
        "from": "T14n0489_002:0707a02_3",
        "context_with_next_sentence": true
    },
    {
        "source_sentence": "彼象頭山所有樹林，即時自然離其地方，別現種種微妙寶樹、劫樹華樹果樹、栴檀香樹、沈水香樹，彼等皆是神力所化。",
        "from": "T14n0489_002:0707a03_4",
        "context_with_next_sentence": true
    },
    {
        "source_sentence": "又於空中，自然出妙天鼓音聲。",
        "from": "T14n0489_002:0707a06_5",
        "context_with_next_sentence": true
    },
    {
        "source_sentence": "於鼓音中，說伽陀曰：「龍彌尼園最勝生，　　不以煩惱種等比，　稽首無等如虛空，　　故我來此最勝山。",
        "from": "T14n0489_002:0707a06_6",
        "context_with_next_sentence": true
    },
    {
        "source_sentence": "　坐勝道樹成菩提，　　警覺摧伏魔力軍，　稽首持勝無垢光，　　故我來此最勝山。",
        "from": "T14n0489_002:0707a10_0",
        "context_with_next_sentence": true
    },
    {
        "source_sentence": "　如幻如焰如水月，　　此等理法悉覺了，　稽首最上大福樹，　　故我來此最勝山。",
        "from": "T14n0489_002:0707a12_0",
        "context_with_next_sentence": true
    },
    {
        "source_sentence": "　覺了世法如戲劇，　　巧現眾法如帝弓，　稽首無動勝福藏，　　故我來此最勝山。",
        "from": "T14n0489_002:0707a14_0",
        "context_with_next_sentence": true
    },
    {
        "source_sentence": "　久遠歷於多百劫，　　為欲圓滿悲心故，　稽首無垢月面尊，　　故我來此最勝山。",
        "from": "T14n0489_002:0707a16_0",
        "context_with_next_sentence": true
    },
    {
        "source_sentence": "　多百俱胝菩薩眾，　　諸天供養亦復然，　稽首已離癡暗瞑，　　故我來此最勝山。",
        "from": "T14n0489_002:0707a18_0",
        "context_with_next_sentence": true
    },
    {
        "source_sentence": "　已得最上聖法藏，　　悲所成身棄世財，　稽首無等作大利，　　故我來此最勝山。",
        "from": "T14n0489_002:0707a20_0",
        "context_with_next_sentence": true
    },
    {
        "source_sentence": "　住寂靜心常慈意，　　如蓮在水離諸染，　稽首勝上持功德，　　故我來此最勝山。",
        "from": "T14n0489_002:0707a22_0",
        "context_with_next_sentence": true
    },
    {
        "source_sentence": "　妙相開華清淨身，　　隨形眾好世資養，　稽首寶樹無邊枝，　　來此供養願攝受。」",
        "from": "T14n0489_002:0707a24_0",
        "context_with_next_sentence": true
    },
    {
        "source_sentence": "其鼓音中說是伽陀已，尊者大目乾連即從座起，偏袒右肩右膝著地，合掌向佛，而白佛言：「世尊！",
        "from": "T14n0489_002:0707a26_0",
        "context_with_next_sentence": true
    },
    {
        "source_sentence": "何故今時現是瑞相？",
        "from": "T14n0489_002:0707a28_1",
        "context_with_next_sentence": true
    },
    {
        "source_sentence": "昔所未聞，昔所未見。」",
        "from": "T14n0489_002:0707a28_2",
        "context_with_next_sentence": true
    },
    {
        "source_sentence": "佛告尊者大目乾連言：「東方去此佛剎過殑伽沙數等世界，有世界名大蓮華。",
        "from": "T14n0489_002:0707a29_3",
        "context_with_next_sentence": true
    },
    {
        "source_sentence": "彼佛世尊號蓮華眼如來、應供、正等正覺，現住說法教化利益。",
        "from": "T14n0489_002:0707b01_4",
        "context_with_next_sentence": true
    },
    {
        "source_sentence": "彼佛剎中有菩薩摩訶薩名除蓋障，與彼無數俱胝那庾多百千菩薩大士，同來詣此娑婆世界，彼眾將至，故先現瑞。」",
        "from": "T14n0489_002:0707b03_5",
        "context_with_next_sentence": true
    },
    {
        "source_sentence": "說是語已，除蓋障菩薩摩訶薩與無數俱胝那庾多百千菩薩之所圍繞，各以廣大神通威力，來詣佛所，到已，頭面各禮佛足。",
        "from": "T14n0489_002:0707b05_6",
        "context_with_next_sentence": true
    },
    {
        "source_sentence": "時除蓋障菩薩摩訶薩說伽陀曰：「具大名稱大勝慧，　　得大無畏大牟尼，　已度生死險難中，　　稽首出過煩惱岸。",
        "from": "T14n0489_002:0707b08_7",
        "context_with_next_sentence": true
    },
    {
        "source_sentence": "　汝為普遍熾焰光，　　汝為普遍大燈炬，　汝得一切解脫門，　　稽首歸命無等等。",
        "from": "T14n0489_002:0707b12_0",
        "context_with_next_sentence": true
    },
    {
        "source_sentence": "　堅固不動如山王，　　深廣無底如大海，　一切邪外不能破，　　稽首稱讚大法王。",
        "from": "T14n0489_002:0707b14_0",
        "context_with_next_sentence": true
    },
    {
        "source_sentence": "　本來寂靜法無生，　　自性如是常寂滅，　我法聖尊善開明，　　稽首轉大法輪者。",
        "from": "T14n0489_002:0707b16_0",
        "context_with_next_sentence": true
    },
    {
        "source_sentence": "　或有宣說諸正道，　　或說趣入真實理，　或說涅槃正妙門，　　或說授記成覺果，　有情心意汝悉知，　　是中無少不知者，　有情觀汝法行圓，　　是故隨奉汝教勅。",
        "from": "T14n0489_002:0707b18_0",
        "context_with_next_sentence": true
    },
    {
        "source_sentence": "　所有貪瞋癡三毒，　　及餘種種垢染等，　坐道樹成正覺尊，　　以大智火悉焚爇。",
        "from": "T14n0489_002:0707b22_0",
        "context_with_next_sentence": true
    },
    {
        "source_sentence": "　汝自得度度有情，　　汝自解脫利世間，　汝於世間善所求，　　永破生死諸險難。",
        "from": "T14n0489_002:0707b24_0",
        "context_with_next_sentence": true
    },
    {
        "source_sentence": "　無智久沈於睡眠，　　有情流轉生死輪，　善為開覺汝聖尊，　　稽首等視如親愛。",
        "from": "T14n0489_002:0707b26_0",
        "context_with_next_sentence": true
    },
    {
        "source_sentence": "　汝觀此諸大士眾，　　一切安住菩提道，　皆欲聽聞妙法門，　　唯願世尊隨為說。」",
        "from": "T14n0489_002:0707b28_0",
        "context_with_next_sentence": true
    },
    {
        "source_sentence": "爾時，除蓋障菩薩摩訶薩說是伽陀讚歎佛已，時佛勅令處蓮華臺一面而坐；餘諸菩薩大眾，佛亦勅令隨其所應處蓮華臺一面而坐。",
        "from": "T14n0489_002:0707c01_0",
        "context_with_next_sentence": true
    },
    {
        "source_sentence": "爾時，除蓋障菩薩摩訶薩從座而起，偏袒右肩，右膝著於蓮華臺上，合掌向佛，而白佛言：「世尊！",
        "from": "T14n0489_002:0707c05_0",
        "context_with_next_sentence": true
    },
    {
        "source_sentence": "我今欲問如來、應供、正等正覺，若佛世尊垂見聽者，我當發問，願為宣說。」",
        "from": "T14n0489_002:0707c07_1",
        "context_with_next_sentence": true
    },
    {
        "source_sentence": "佛告除蓋障菩薩摩訶薩言：「大士！",
        "from": "T14n0489_002:0707c09_0",
        "context_with_next_sentence": true
    },
    {
        "source_sentence": "恣汝所問斯為常事，諸佛如來亦悉聽許隨其所疑，如來為汝一一宣說。」",
        "from": "T14n0489_002:0707c09_1",
        "context_with_next_sentence": true
    },
    {
        "source_sentence": "爾時，除蓋障菩薩摩訶薩承佛聖旨，即白佛言：「世尊！",
        "from": "T14n0489_002:0707c12_0",
        "context_with_next_sentence": true
    },
    {
        "source_sentence": "諸菩薩摩訶薩云何修行即得布施具足？」",
        "from": "T14n0489_002:0707c13_1",
        "context_with_next_sentence": true
    },
    {
        "source_sentence": "復云：「何得持戒具足？",
        "from": "T14n0489_002:0707c14_2",
        "context_with_next_sentence": true
    },
    {
        "source_sentence": "云何得忍辱具足？",
        "from": "T14n0489_002:0707c14_3",
        "context_with_next_sentence": true
    },
    {
        "source_sentence": "云何得精進具足？",
        "from": "T14n0489_002:0707c15_0",
        "context_with_next_sentence": true
    },
    {
        "source_sentence": "云何得禪定具足？",
        "from": "T14n0489_002:0707c15_1",
        "context_with_next_sentence": true
    },
    {
        "source_sentence": "云何得慧具足？",
        "from": "T14n0489_002:0707c15_2",
        "context_with_next_sentence": true
    },
    {
        "source_sentence": "云何得方便具足？",
        "from": "T14n0489_002:0707c16_3",
        "context_with_next_sentence": true
    },
    {
        "source_sentence": "云何得願具足？",
        "from": "T14n0489_002:0707c16_4",
        "context_with_next_sentence": true
    },
    {
        "source_sentence": "云何得力具足？",
        "from": "T14n0489_002:0707c16_5",
        "context_with_next_sentence": true
    },
    {
        "source_sentence": "云何得智具足？",
        "from": "T14n0489_002:0707c17_6",
        "context_with_next_sentence": true
    },
    {
        "source_sentence": "云何得菩薩如地？",
        "from": "T14n0489_002:0707c17_7",
        "context_with_next_sentence": true
    },
    {
        "source_sentence": "云何得如水？",
        "from": "T14n0489_002:0707c18_8",
        "context_with_next_sentence": true
    },
    {
        "source_sentence": "云何得如火？",
        "from": "T14n0489_002:0707c18_9",
        "context_with_next_sentence": true
    },
    {
        "source_sentence": "云何得如風？",
        "from": "T14n0489_002:0707c18_10",
        "context_with_next_sentence": true
    },
    {
        "source_sentence": "云何得如虛空？",
        "from": "T14n0489_002:0707c18_11",
        "context_with_next_sentence": true
    },
    {
        "source_sentence": "云何得如月？",
        "from": "T14n0489_002:0707c19_12",
        "context_with_next_sentence": true
    },
    {
        "source_sentence": "云何得如日？",
        "from": "T14n0489_002:0707c19_13",
        "context_with_next_sentence": true
    },
    {
        "source_sentence": "云何得如師子？",
        "from": "T14n0489_002:0707c19_14",
        "context_with_next_sentence": true
    },
    {
        "source_sentence": "云何調伏？",
        "from": "T14n0489_002:0707c20_15",
        "context_with_next_sentence": true
    },
    {
        "source_sentence": "云何了知？",
        "from": "T14n0489_002:0707c20_16",
        "context_with_next_sentence": true
    },
    {
        "source_sentence": "云何得如蓮華？",
        "from": "T14n0489_002:0707c20_17",
        "context_with_next_sentence": true
    },
    {
        "source_sentence": "云何得廣大心？",
        "from": "T14n0489_002:0707c21_18",
        "context_with_next_sentence": true
    },
    {
        "source_sentence": "云何得清淨心？",
        "from": "T14n0489_002:0707c21_19",
        "context_with_next_sentence": true
    },
    {
        "source_sentence": "云何得無疑惑心？",
        "from": "T14n0489_002:0707c21_20",
        "context_with_next_sentence": true
    },
    {
        "source_sentence": "云何得如海智？",
        "from": "T14n0489_002:0707c22_21",
        "context_with_next_sentence": true
    },
    {
        "source_sentence": "云何得微妙智？",
        "from": "T14n0489_002:0707c22_22",
        "context_with_next_sentence": true
    },
    {
        "source_sentence": "云何得智辯才？",
        "from": "T14n0489_002:0707c22_23",
        "context_with_next_sentence": true
    },
    {
        "source_sentence": "云何得解脫辯才？",
        "from": "T14n0489_002:0707c23_24",
        "context_with_next_sentence": true
    },
    {
        "source_sentence": "云何得清淨辯才？",
        "from": "T14n0489_002:0707c23_25",
        "context_with_next_sentence": true
    },
    {
        "source_sentence": "云何得一切有情歡喜辯才？",
        "from": "T14n0489_002:0707c24_26",
        "context_with_next_sentence": true
    },
    {
        "source_sentence": "云何得信順語？",
        "from": "T14n0489_002:0707c24_27",
        "context_with_next_sentence": true
    },
    {
        "source_sentence": "云何得正法語？",
        "from": "T14n0489_002:0707c25_28",
        "context_with_next_sentence": true
    },
    {
        "source_sentence": "云何得隨法行？",
        "from": "T14n0489_002:0707c25_29",
        "context_with_next_sentence": true
    },
    {
        "source_sentence": "云何善入法界？",
        "from": "T14n0489_002:0707c25_30",
        "context_with_next_sentence": true
    },
    {
        "source_sentence": "云何住空境界？",
        "from": "T14n0489_002:0707c26_31",
        "context_with_next_sentence": true
    },
    {
        "source_sentence": "云何得無相行？",
        "from": "T14n0489_002:0707c26_32",
        "context_with_next_sentence": true
    },
    {
        "source_sentence": "云何得諸願離著？",
        "from": "T14n0489_002:0707c26_33",
        "context_with_next_sentence": true
    },
    {
        "source_sentence": "云何得慈身？",
        "from": "T14n0489_002:0707c27_34",
        "context_with_next_sentence": true
    },
    {
        "source_sentence": "云何得悲身？",
        "from": "T14n0489_002:0707c27_35",
        "context_with_next_sentence": true
    },
    {
        "source_sentence": "云何得喜行？",
        "from": "T14n0489_002:0707c27_36",
        "context_with_next_sentence": true
    },
    {
        "source_sentence": "云何得捨行？",
        "from": "T14n0489_002:0707c28_37",
        "context_with_next_sentence": true
    },
    {
        "source_sentence": "云何得神通遊戲？",
        "from": "T14n0489_002:0707c28_38",
        "context_with_next_sentence": true
    },
    {
        "source_sentence": "云何得離八難？",
        "from": "T14n0489_002:0707c28_39",
        "context_with_next_sentence": true
    },
    {
        "source_sentence": "云何得不忘失菩提心？",
        "from": "T14n0489_002:0707c29_40",
        "context_with_next_sentence": true
    },
    {
        "source_sentence": "云何得宿命智？",
        "from": "T14n0489_002:0707c29_41",
        "context_with_next_sentence": true
    },
    {
        "source_sentence": "云何得不捨善知識？",
        "from": "T14n0489_002:0708a01_42",
        "context_with_next_sentence": true
    },
    {
        "source_sentence": "云何得常離惡知識？",
        "from": "T14n0489_002:0708a01_43",
        "context_with_next_sentence": true
    },
    {
        "source_sentence": "云何獲得如來法性之身？",
        "from": "T14n0489_002:0708a02_0",
        "context_with_next_sentence": true
    },
    {
        "source_sentence": "云何獲得金剛真實之身？",
        "from": "T14n0489_002:0708a02_1",
        "context_with_next_sentence": true
    },
    {
        "source_sentence": "云何得大導師？",
        "from": "T14n0489_002:0708a03_2",
        "context_with_next_sentence": true
    },
    {
        "source_sentence": "云何得善知諸道？",
        "from": "T14n0489_002:0708a03_3",
        "context_with_next_sentence": true
    },
    {
        "source_sentence": "云何善說無顛倒道？",
        "from": "T14n0489_002:0708a03_4",
        "context_with_next_sentence": true
    },
    {
        "source_sentence": "云何得常安住妙等引心？",
        "from": "T14n0489_002:0708a04_5",
        "context_with_next_sentence": true
    },
    {
        "source_sentence": "云何著糞掃衣？",
        "from": "T14n0489_002:0708a05_0",
        "context_with_next_sentence": true
    },
    {
        "source_sentence": "云何持三衣？",
        "from": "T14n0489_002:0708a05_1",
        "context_with_next_sentence": true
    },
    {
        "source_sentence": "云何常坐不臥？",
        "from": "T14n0489_002:0708a05_2",
        "context_with_next_sentence": true
    },
    {
        "source_sentence": "云何常乞食？",
        "from": "T14n0489_002:0708a06_0",
        "context_with_next_sentence": true
    },
    {
        "source_sentence": "云何一坐食？",
        "from": "T14n0489_002:0708a06_1",
        "context_with_next_sentence": true
    },
    {
        "source_sentence": "云何食後不飲漿？",
        "from": "T14n0489_002:0708a06_2",
        "context_with_next_sentence": true
    },
    {
        "source_sentence": "云何受阿蘭若法？",
        "from": "T14n0489_002:0708a07_0",
        "context_with_next_sentence": true
    },
    {
        "source_sentence": "云何樹下坐？",
        "from": "T14n0489_002:0708a07_1",
        "context_with_next_sentence": true
    },
    {
        "source_sentence": "云何空地坐？",
        "from": "T14n0489_002:0708a07_2",
        "context_with_next_sentence": true
    },
    {
        "source_sentence": "云何死屍間住？",
        "from": "T14n0489_002:0708a08_0",
        "context_with_next_sentence": true
    },
    {
        "source_sentence": "云何節量食？",
        "from": "T14n0489_002:0708a08_1",
        "context_with_next_sentence": true
    },
    {
        "source_sentence": "云何隨敷座？",
        "from": "T14n0489_002:0708a08_2",
        "context_with_next_sentence": true
    },
    {
        "source_sentence": "云何得相應行？",
        "from": "T14n0489_002:0708a08_3",
        "context_with_next_sentence": true
    },
    {
        "source_sentence": "云何持經？",
        "from": "T14n0489_002:0708a09_4",
        "context_with_next_sentence": true
    },
    {
        "source_sentence": "云何持律？",
        "from": "T14n0489_002:0708a09_5",
        "context_with_next_sentence": true
    },
    {
        "source_sentence": "云何持論？",
        "from": "T14n0489_002:0708a09_6",
        "context_with_next_sentence": true
    },
    {
        "source_sentence": "云何於軌範所行及威儀道而得具足？",
        "from": "T14n0489_002:0708a10_0",
        "context_with_next_sentence": true
    },
    {
        "source_sentence": "云何得離慳嫉二法？",
        "from": "T14n0489_002:0708a10_1",
        "context_with_next_sentence": true
    },
    {
        "source_sentence": "云何於一切有情起平等心？",
        "from": "T14n0489_002:0708a11_2",
        "context_with_next_sentence": true
    },
    {
        "source_sentence": "云何於佛如來善作供養承事？",
        "from": "T14n0489_002:0708a12_0",
        "context_with_next_sentence": true
    },
    {
        "source_sentence": "云何能摧伏諸慢？",
        "from": "T14n0489_002:0708a12_1",
        "context_with_next_sentence": true
    },
    {
        "source_sentence": "云何能廣多淨信？",
        "from": "T14n0489_002:0708a13_2",
        "context_with_next_sentence": true
    },
    {
        "source_sentence": "云何善知世俗？",
        "from": "T14n0489_002:0708a13_3",
        "context_with_next_sentence": true
    },
    {
        "source_sentence": "云何善了勝義？",
        "from": "T14n0489_002:0708a13_4",
        "context_with_next_sentence": true
    },
    {
        "source_sentence": "云何善知諸緣生法？",
        "from": "T14n0489_002:0708a14_5",
        "context_with_next_sentence": true
    },
    {
        "source_sentence": "云何知自？",
        "from": "T14n0489_002:0708a14_6",
        "context_with_next_sentence": true
    },
    {
        "source_sentence": "云何知他？",
        "from": "T14n0489_002:0708a14_7",
        "context_with_next_sentence": true
    },
    {
        "source_sentence": "云何能於清淨佛土中生？",
        "from": "T14n0489_002:0708a15_8",
        "context_with_next_sentence": true
    },
    {
        "source_sentence": "云何能離胎藏垢染中生？",
        "from": "T14n0489_002:0708a15_9",
        "context_with_next_sentence": true
    },
    {
        "source_sentence": "云何能得捨家出家？",
        "from": "T14n0489_002:0708a16_10",
        "context_with_next_sentence": true
    },
    {
        "source_sentence": "云何能得淨命自資？",
        "from": "T14n0489_002:0708a16_11",
        "context_with_next_sentence": true
    },
    {
        "source_sentence": "云何能得心無懈倦？",
        "from": "T14n0489_002:0708a17_12",
        "context_with_next_sentence": true
    },
    {
        "source_sentence": "云何得受諸佛教勅？",
        "from": "T14n0489_002:0708a17_13",
        "context_with_next_sentence": true
    },
    {
        "source_sentence": "云何獲得熙怡面相？",
        "from": "T14n0489_002:0708a18_14",
        "context_with_next_sentence": true
    },
    {
        "source_sentence": "云何得離顰蹙之相？",
        "from": "T14n0489_002:0708a18_15",
        "context_with_next_sentence": true
    },
    {
        "source_sentence": "云何得多聞？",
        "from": "T14n0489_002:0708a19_16",
        "context_with_next_sentence": true
    },
    {
        "source_sentence": "云何得正法攝受？",
        "from": "T14n0489_002:0708a19_17",
        "context_with_next_sentence": true
    },
    {
        "source_sentence": "云何得法王子？",
        "from": "T14n0489_002:0708a19_18",
        "context_with_next_sentence": true
    },
    {
        "source_sentence": "云何能得勝出梵王帝釋護世天等？",
        "from": "T14n0489_002:0708a20_19",
        "context_with_next_sentence": true
    },
    {
        "source_sentence": "云何能知有情心意？",
        "from": "T14n0489_002:0708a21_20",
        "context_with_next_sentence": true
    },
    {
        "source_sentence": "云何能知成熟有情諸有法式？",
        "from": "T14n0489_002:0708a21_21",
        "context_with_next_sentence": true
    },
    {
        "source_sentence": "云何能成智者？",
        "from": "T14n0489_002:0708a22_22",
        "context_with_next_sentence": true
    },
    {
        "source_sentence": "云何能得常處妙樂？",
        "from": "T14n0489_002:0708a22_23",
        "context_with_next_sentence": true
    },
    {
        "source_sentence": "云何善知四攝之法？",
        "from": "T14n0489_002:0708a23_24",
        "context_with_next_sentence": true
    },
    {
        "source_sentence": "云何獲得妙相具足？",
        "from": "T14n0489_002:0708a23_25",
        "context_with_next_sentence": true
    },
    {
        "source_sentence": "云何得為他所依止？",
        "from": "T14n0489_002:0708a24_0",
        "context_with_next_sentence": true
    },
    {
        "source_sentence": "云何得如大妙藥樹？",
        "from": "T14n0489_002:0708a24_1",
        "context_with_next_sentence": true
    },
    {
        "source_sentence": "云何乃能勤修福行？",
        "from": "T14n0489_002:0708a24_2",
        "context_with_next_sentence": true
    },
    {
        "source_sentence": "云何善了諸變化事？",
        "from": "T14n0489_002:0708a25_3",
        "context_with_next_sentence": true
    },
    {
        "source_sentence": "云何速能證得阿耨多羅三藐三菩提果？」",
        "from": "T14n0489_002:0708a25_4",
        "context_with_next_sentence": true
    },
    {
        "source_sentence": "爾時，世尊讚除蓋障菩薩摩訶薩言：「善哉！",
        "from": "T14n0489_002:0708a27_0",
        "context_with_next_sentence": true
    },
    {
        "source_sentence": "善哉！",
        "from": "T14n0489_002:0708a27_1",
        "context_with_next_sentence": true
    },
    {
        "source_sentence": "善男子！",
        "from": "T14n0489_002:0708a28_2",
        "context_with_next_sentence": true
    },
    {
        "source_sentence": "如汝所問斯為極善，悲愍世間能令天人大眾獲善利樂，能問如來如是等義，汝今諦聽極善作意，當為汝說。」",
        "from": "T14n0489_002:0708a28_3",
        "context_with_next_sentence": true
    },
    {
        "source_sentence": "於是除蓋障菩薩摩訶薩受教而聽。",
        "from": "T14n0489_002:0708b01_4",
        "context_with_next_sentence": true
    },
    {
        "source_sentence": "佛言：「善男子！",
        "from": "T14n0489_002:0708b02_5",
        "context_with_next_sentence": true
    },
    {
        "source_sentence": "菩薩若行十種施法，即得布施具足。",
        "from": "T14n0489_002:0708b02_6",
        "context_with_next_sentence": true
    },
    {
        "source_sentence": "何等為十？",
        "from": "T14n0489_002:0708b03_7",
        "context_with_next_sentence": true
    },
    {
        "source_sentence": "一者、法施；二者、無畏施；三者、財施；四者、不求饒益果施；五者、悲愍施；六者、不輕慢施；七者、恭敬施；八者、供養承事施；九者、無所著施；十者、清淨施。",
        "from": "T14n0489_002:0708b03_8",
        "context_with_next_sentence": true
    },
    {
        "source_sentence": "「善男子！",
        "from": "T14n0489_002:0708b07_9",
        "context_with_next_sentence": true
    },
    {
        "source_sentence": "云何法施？",
        "from": "T14n0489_002:0708b07_10",
        "context_with_next_sentence": true
    },
    {
        "source_sentence": "謂若菩薩不以財利心，自所受法即於他人隨應教授，不以希欲利養恭敬因故，不望他人所知識故，不求名稱故，不以餘事因故。",
        "from": "T14n0489_002:0708b07_11",
        "context_with_next_sentence": true
    },
    {
        "source_sentence": "但自思惟：『何等有情受諸苦惱？",
        "from": "T14n0489_002:0708b10_12",
        "context_with_next_sentence": true
    },
    {
        "source_sentence": "我為蠲除。』",
        "from": "T14n0489_002:0708b11_13",
        "context_with_next_sentence": true
    },
    {
        "source_sentence": "即以是法，亦復不懷希求之心，無二平等為他宣說。",
        "from": "T14n0489_002:0708b11_14",
        "context_with_next_sentence": true
    },
    {
        "source_sentence": "若復為王及與王臣之所宣說，或為旃陀羅及旃陀羅子說法亦然。",
        "from": "T14n0489_002:0708b12_15",
        "context_with_next_sentence": true
    },
    {
        "source_sentence": "何況餘諸人眾？",
        "from": "T14n0489_002:0708b14_16",
        "context_with_next_sentence": true
    },
    {
        "source_sentence": "而菩薩行是法施時不起高心。",
        "from": "T14n0489_002:0708b14_17",
        "context_with_next_sentence": true
    },
    {
        "source_sentence": "善男子！",
        "from": "T14n0489_002:0708b15_18",
        "context_with_next_sentence": true
    },
    {
        "source_sentence": "如是名為菩薩法施。",
        "from": "T14n0489_002:0708b15_19",
        "context_with_next_sentence": true
    },
    {
        "source_sentence": "「云何是無畏施？",
        "from": "T14n0489_002:0708b15_20",
        "context_with_next_sentence": true
    },
    {
        "source_sentence": "謂若菩薩自所嫌棄刀杖等器，亦復教示他人令棄。",
        "from": "T14n0489_002:0708b16_21",
        "context_with_next_sentence": true
    },
    {
        "source_sentence": "於彼一切有情，起如父想如母想如子想，如眷屬想及餘親愛知友之想。",
        "from": "T14n0489_002:0708b17_22",
        "context_with_next_sentence": true
    },
    {
        "source_sentence": "何以故？",
        "from": "T14n0489_002:0708b19_23",
        "context_with_next_sentence": true
    },
    {
        "source_sentence": "菩薩作是思惟：『如佛所說，彼彼生中一切轉易，於諸有情聚中，未有不是父母及子并餘親愛知友，乃至於彼微細情命之中，皆為發起利益，設自身肉尚亦與之。",
        "from": "T14n0489_002:0708b19_24",
        "context_with_next_sentence": true
    },
    {
        "source_sentence": "何況餘諸大有情類？』",
        "from": "T14n0489_002:0708b22_25",
        "context_with_next_sentence": true
    },
    {
        "source_sentence": "善男子！",
        "from": "T14n0489_002:0708b23_26",
        "context_with_next_sentence": true
    },
    {
        "source_sentence": "如是名為菩薩無畏施。",
        "from": "T14n0489_002:0708b23_27",
        "context_with_next_sentence": true
    },
    {
        "source_sentence": "「云何是財施？",
        "from": "T14n0489_002:0708b24_28",
        "context_with_next_sentence": true
    },
    {
        "source_sentence": "謂若菩薩或見有情造極不善業，即時以財攝彼有情。",
        "from": "T14n0489_002:0708b24_29",
        "context_with_next_sentence": true
    },
    {
        "source_sentence": "由財攝已，是故令其於不善業而悉除斷，於諸善業使彼安住。",
        "from": "T14n0489_002:0708b25_30",
        "context_with_next_sentence": true
    },
    {
        "source_sentence": "菩薩作是思惟：『如佛所說，布施是菩薩菩提。",
        "from": "T14n0489_002:0708b27_31",
        "context_with_next_sentence": true
    },
    {
        "source_sentence": "菩薩所行布施，除斷三種不善之法：一嫉、二慳、三貪；是故我於如來所受布施之法。』",
        "from": "T14n0489_002:0708b28_32",
        "context_with_next_sentence": true
    },
    {
        "source_sentence": "彼所布施而無高心。",
        "from": "T14n0489_002:0708b29_33",
        "context_with_next_sentence": true
    },
    {
        "source_sentence": "善男子！",
        "from": "T14n0489_002:0708c01_34",
        "context_with_next_sentence": true
    },
    {
        "source_sentence": "如是名為菩薩財施。",
        "from": "T14n0489_002:0708c01_35",
        "context_with_next_sentence": true
    },
    {
        "source_sentence": "「云何是不求饒益果施？",
        "from": "T14n0489_002:0708c02_36",
        "context_with_next_sentence": true
    },
    {
        "source_sentence": "謂若菩薩所行布施，不以希欲為因，不以財利為因，不以眷屬為因，不以世間近事為因，菩薩修持布施法爾如是。",
        "from": "T14n0489_002:0708c02_37",
        "context_with_next_sentence": true
    },
    {
        "source_sentence": "彼因彼緣所行布施，遠離一切饒益果報。",
        "from": "T14n0489_002:0708c05_38",
        "context_with_next_sentence": true
    },
    {
        "source_sentence": "善男子！",
        "from": "T14n0489_002:0708c06_39",
        "context_with_next_sentence": true
    },
    {
        "source_sentence": "如是名為菩薩不求饒益果施。",
        "from": "T14n0489_002:0708c06_40",
        "context_with_next_sentence": true
    },
    {
        "source_sentence": "「云何是悲愍施？",
        "from": "T14n0489_002:0708c07_0",
        "context_with_next_sentence": true
    },
    {
        "source_sentence": "謂若菩薩見諸有情受諸苦惱，或飢渴者，或裸露者，或穢污殘缺之者，無主無救無歸無依之者，無福者等，菩薩見已生悲愍心：『我為此等有情故，發阿耨多羅三藐三菩提心，念此無主無救無依歸等諸有情類流轉生死，而我今當以何方便，為此有情為主為救與作依歸？』",
        "from": "T14n0489_002:0708c07_1",
        "context_with_next_sentence": true
    },
    {
        "source_sentence": "作是念時，菩薩由此悲心所逼，即以方便隨為攝受。",
        "from": "T14n0489_002:0708c13_2",
        "context_with_next_sentence": true
    },
    {
        "source_sentence": "菩薩攝受彼等有情，俱時所起善根而無高心。",
        "from": "T14n0489_002:0708c14_3",
        "context_with_next_sentence": true
    },
    {
        "source_sentence": "善男子！",
        "from": "T14n0489_002:0708c15_4",
        "context_with_next_sentence": true
    },
    {
        "source_sentence": "如是名為菩薩悲愍施。",
        "from": "T14n0489_002:0708c15_5",
        "context_with_next_sentence": true
    },
    {
        "source_sentence": "「云何是不輕慢施？",
        "from": "T14n0489_002:0708c16_6",
        "context_with_next_sentence": true
    },
    {
        "source_sentence": "謂若菩薩行布施時，不以輕重分別故施，不以慢心故施，不以毀謗故施，亦不令他勞力故施，不恃豪富驕恣故施，不希名稱故施，不恃多聞倨慢故施。",
        "from": "T14n0489_002:0708c16_7",
        "context_with_next_sentence": true
    },
    {
        "source_sentence": "菩薩若行施時，心必恭敬尊重，專注供養親奉施之。",
        "from": "T14n0489_002:0708c20_8",
        "context_with_next_sentence": true
    },
    {
        "source_sentence": "善男子！",
        "from": "T14n0489_002:0708c21_9",
        "context_with_next_sentence": true
    },
    {
        "source_sentence": "如是名為菩薩不輕慢施。",
        "from": "T14n0489_002:0708c21_10",
        "context_with_next_sentence": true
    },
    {
        "source_sentence": "「云何是恭敬施？",
        "from": "T14n0489_002:0708c22_11",
        "context_with_next_sentence": true
    },
    {
        "source_sentence": "謂若菩薩於軌範師親教師，及餘所應尊重之者、修梵行者，身極恭順心極尊重，由恭順尊重故發言慰安，合掌頂禮稽首承迎於其有情，即以彼彼善相應事而普及之。",
        "from": "T14n0489_002:0708c22_12",
        "context_with_next_sentence": true
    },
    {
        "source_sentence": "善男子！",
        "from": "T14n0489_002:0708c26_13",
        "context_with_next_sentence": true
    },
    {
        "source_sentence": "如是名為菩薩恭敬施。",
        "from": "T14n0489_002:0708c26_14",
        "context_with_next_sentence": true
    },
    {
        "source_sentence": "「云何是供養承事施？",
        "from": "T14n0489_002:0708c27_15",
        "context_with_next_sentence": true
    },
    {
        "source_sentence": "謂若菩薩或作佛事、或法僧事；若於如來塔像之所，或掃去塵穢，或嚴飾清淨，或以妙香華及塗香等而為供養，又或修治如來故壞塔廟，是為佛事。",
        "from": "T14n0489_002:0708c27_16",
        "context_with_next_sentence": true
    },
    {
        "source_sentence": "何名作法事？",
        "from": "T14n0489_002:0709a01_17",
        "context_with_next_sentence": true
    },
    {
        "source_sentence": "所謂隨聞何等法門，即當受持書寫讀誦思惟修習，及為他解說，或以無顛倒相應修學，是為法事。",
        "from": "T14n0489_002:0709a02_18",
        "context_with_next_sentence": true
    },
    {
        "source_sentence": "何名作僧事？",
        "from": "T14n0489_002:0709a04_19",
        "context_with_next_sentence": true
    },
    {
        "source_sentence": "謂以衣服、飲食、坐臥之具、病緣醫藥奉施眾僧，乃至但以少分清冷之水而為供施，是為僧事。",
        "from": "T14n0489_002:0709a04_20",
        "context_with_next_sentence": true
    },
    {
        "source_sentence": "善男子！",
        "from": "T14n0489_002:0709a06_21",
        "context_with_next_sentence": true
    },
    {
        "source_sentence": "如是名為菩薩供養承事施。",
        "from": "T14n0489_002:0709a07_22",
        "context_with_next_sentence": true
    },
    {
        "source_sentence": "「云何是無所著施？",
        "from": "T14n0489_002:0709a07_23",
        "context_with_next_sentence": true
    },
    {
        "source_sentence": "謂若菩薩行布施時起如是心：『我今所行布施，不求天報或天之餘，不求王報或王之餘。』",
        "from": "T14n0489_002:0709a08_24",
        "context_with_next_sentence": true
    },
    {
        "source_sentence": "善男子！",
        "from": "T14n0489_002:0709a10_25",
        "context_with_next_sentence": true
    },
    {
        "source_sentence": "如是名為菩薩無所著施。",
        "from": "T14n0489_002:0709a10_26",
        "context_with_next_sentence": true
    },
    {
        "source_sentence": "「云何是清淨施？",
        "from": "T14n0489_002:0709a10_27",
        "context_with_next_sentence": true
    },
    {
        "source_sentence": "謂若菩薩隨其所說布施之法，即起伺察，如其彼彼起伺察時，於布施法伺察得無過失、無垢染無障難邪？",
        "from": "T14n0489_002:0709a11_28",
        "context_with_next_sentence": true
    },
    {
        "source_sentence": "善男子！",
        "from": "T14n0489_002:0709a13_29",
        "context_with_next_sentence": true
    },
    {
        "source_sentence": "如是名為菩薩清淨施。",
        "from": "T14n0489_002:0709a13_30",
        "context_with_next_sentence": true
    },
    {
        "source_sentence": "菩薩若能修此十法者，即得布施具足。",
        "from": "T14n0489_002:0709a14_31",
        "context_with_next_sentence": true
    },
    {
        "source_sentence": "「又，善男子！",
        "from": "T14n0489_002:0709a15_32",
        "context_with_next_sentence": true
    },
    {
        "source_sentence": "菩薩若修十種戒法者，當得持戒具足。",
        "from": "T14n0489_002:0709a15_33",
        "context_with_next_sentence": true
    },
    {
        "source_sentence": "何等為十？",
        "from": "T14n0489_002:0709a16_34",
        "context_with_next_sentence": true
    },
    {
        "source_sentence": "一者、別解脫戒行；二者、菩薩攝律儀戒行；三者、離諸煩惱燒然戒行；四者、離不深固作意戒行；五者、怖業戒行；六者、怖罪戒行；七者、怖非所取戒行；八者、堅固志意戒行；九者、無依著戒行；十者、三輪清淨戒行。",
        "from": "T14n0489_002:0709a16_35",
        "context_with_next_sentence": true
    },
    {
        "source_sentence": "「善男子！",
        "from": "T14n0489_002:0709a21_36",
        "context_with_next_sentence": true
    },
    {
        "source_sentence": "云何是別解脫戒行？",
        "from": "T14n0489_002:0709a21_37",
        "context_with_next_sentence": true
    },
    {
        "source_sentence": "謂若菩薩於諸如來所有經中，或戒律中及餘學句所宣示處，如善作意尊重大師所說，於一一法中如理修學，不愛著氏族、不愛著所見、不愛著眾會，無我人過失，於彼學句中而生尊重。",
        "from": "T14n0489_002:0709a21_38",
        "context_with_next_sentence": true
    },
    {
        "source_sentence": "善男子！",
        "from": "T14n0489_002:0709a26_39",
        "context_with_next_sentence": true
    },
    {
        "source_sentence": "如是名為菩薩別解脫戒行。",
        "from": "T14n0489_002:0709a26_40",
        "context_with_next_sentence": true
    },
    {
        "source_sentence": "「云何是攝律儀戒行？",
        "from": "T14n0489_002:0709a26_41",
        "context_with_next_sentence": true
    },
    {
        "source_sentence": "謂若菩薩作是伺察：『我於別解脫戒中，不能取證阿耨多羅三藐三菩提果。",
        "from": "T14n0489_002:0709a27_42",
        "context_with_next_sentence": true
    },
    {
        "source_sentence": "謂若如來於一一經中，宣示菩薩所行及菩薩學句，我當於彼如理修學。』",
        "from": "T14n0489_002:0709a29_43",
        "context_with_next_sentence": true
    },
    {
        "source_sentence": "「何等是菩薩所行？",
        "from": "T14n0489_002:0709b01_44",
        "context_with_next_sentence": true
    },
    {
        "source_sentence": "所謂菩薩無非處非方非時，所行無非時，所說無不知時，無不知方，無不知量。",
        "from": "T14n0489_002:0709b02_45",
        "context_with_next_sentence": true
    },
    {
        "source_sentence": "何以故？",
        "from": "T14n0489_002:0709b03_46",
        "context_with_next_sentence": true
    },
    {
        "source_sentence": "或有有情，於如來所生不信心，為令彼等生信解故，及彼有情隨為攝護故，菩薩自能圓滿菩提勝行，善具威儀，柔軟容緩，不雜闠閙，趣寂止門極清淨門，此是菩薩所行。",
        "from": "T14n0489_002:0709b04_47",
        "context_with_next_sentence": true
    },
    {
        "source_sentence": "「何等是菩薩學句？",
        "from": "T14n0489_002:0709b08_0",
        "context_with_next_sentence": true
    },
    {
        "source_sentence": "謂若如來於一一經中宣示菩薩所學之法。",
        "from": "T14n0489_002:0709b08_1",
        "context_with_next_sentence": true
    },
    {
        "source_sentence": "菩薩於中而生信順不生障難，此是菩薩學句。",
        "from": "T14n0489_002:0709b09_2",
        "context_with_next_sentence": true
    },
    {
        "source_sentence": "善男子！",
        "from": "T14n0489_002:0709b10_3",
        "context_with_next_sentence": true
    },
    {
        "source_sentence": "如是名為菩薩攝律儀戒行。",
        "from": "T14n0489_002:0709b10_4",
        "context_with_next_sentence": true
    },
    {
        "source_sentence": "佛說除蓋障菩薩所問經卷第二",
        "from": "T14n0489_002:0709b12_0",
        "context_with_next_sentence": false
    }
]