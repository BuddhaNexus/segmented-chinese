[
    {
        "source_sentence": "大智度論初品十力釋論第三十",
        "from": "T25n1509_024:0235a23_0",
        "context_with_next_sentence": true
    },
    {
        "source_sentence": "九(卷二十四)",
        "from": "T25n1509_024:0235a24_0",
        "context_with_next_sentence": true
    },
    {
        "source_sentence": "聖者龍樹造",
        "from": "T25n1509_024:0235a26_0",
        "context_with_next_sentence": true
    },
    {
        "source_sentence": "後秦龜茲國三藏鳩摩羅什譯",
        "from": "T25n1509_024:0235a27_0",
        "context_with_next_sentence": true
    },
    {
        "source_sentence": "【經】「舍利弗！",
        "from": "T25n1509_024:0235a28_0",
        "context_with_next_sentence": true
    },
    {
        "source_sentence": "菩薩摩訶薩欲遍知佛十力、四無所畏、四無礙智、十八不共法、大慈大悲，當習行般若波羅蜜！」",
        "from": "T25n1509_024:0235a28_1",
        "context_with_next_sentence": true
    },
    {
        "source_sentence": "【論】問曰：是十力、四無所畏等，是佛無上法，應當前說，何以故先說九相、八念等？",
        "from": "T25n1509_024:0235b01_2",
        "context_with_next_sentence": true
    },
    {
        "source_sentence": "答曰：六波羅蜜是菩薩所應用，先已說。",
        "from": "T25n1509_024:0235b03_3",
        "context_with_next_sentence": true
    },
    {
        "source_sentence": "三十七品乃至三無漏根，是聲聞法。",
        "from": "T25n1509_024:0235b04_4",
        "context_with_next_sentence": true
    },
    {
        "source_sentence": "菩薩行是六波羅蜜得力故，欲過聲聞、辟支佛地，亦欲教化向聲聞、辟支佛人令入佛道；是故呵是小乘法，捨一切眾生，無所利益。",
        "from": "T25n1509_024:0235b05_0",
        "context_with_next_sentence": true
    },
    {
        "source_sentence": "若諸聲聞人言：「汝是凡夫人，未斷結使，不能行是法。」",
        "from": "T25n1509_024:0235b08_1",
        "context_with_next_sentence": true
    },
    {
        "source_sentence": "是故空呵！",
        "from": "T25n1509_024:0235b09_2",
        "context_with_next_sentence": true
    },
    {
        "source_sentence": "以是故佛言：「菩薩應具足三十七品等諸聲聞法，不可得故。」",
        "from": "T25n1509_024:0235b09_3",
        "context_with_next_sentence": true
    },
    {
        "source_sentence": "雖行是諸法，以不可得故，為眾生行邪行故，行此正行，常不捨。",
        "from": "T25n1509_024:0235b10_4",
        "context_with_next_sentence": true
    },
    {
        "source_sentence": "是諸法不可得空，亦不疾取涅槃證。",
        "from": "T25n1509_024:0235b12_5",
        "context_with_next_sentence": true
    },
    {
        "source_sentence": "若菩薩不解不行是小乘而但呵者，誰當肯信？",
        "from": "T25n1509_024:0235b13_6",
        "context_with_next_sentence": true
    },
    {
        "source_sentence": "譬如釋迦牟尼佛若先不行六年苦行，而呵言非道者，無人信受！",
        "from": "T25n1509_024:0235b14_7",
        "context_with_next_sentence": true
    },
    {
        "source_sentence": "以是故，自行苦行，過於餘人；成佛道時，呵是苦行道，人皆信受。",
        "from": "T25n1509_024:0235b16_8",
        "context_with_next_sentence": true
    },
    {
        "source_sentence": "是故六波羅蜜後，次第行聲聞法。",
        "from": "T25n1509_024:0235b17_9",
        "context_with_next_sentence": true
    },
    {
        "source_sentence": "復次，此非但是聲聞法，是法中和合不捨眾生意、具足一切佛法、以不可得空智故，名菩薩法。",
        "from": "T25n1509_024:0235b19_0",
        "context_with_next_sentence": true
    },
    {
        "source_sentence": "問曰：若菩薩具足三十七品諸法者，云何不入聲聞法位？",
        "from": "T25n1509_024:0235b21_1",
        "context_with_next_sentence": true
    },
    {
        "source_sentence": "答曰：「具足」者，具足觀知而不取證，了了觀知，故名「具足」。",
        "from": "T25n1509_024:0235b22_2",
        "context_with_next_sentence": true
    },
    {
        "source_sentence": "如佛說：　「一切畏杖痛，　　莫不惜壽命；　　恕己可為喻，　　杖不加群生。」",
        "from": "T25n1509_024:0235b23_3",
        "context_with_next_sentence": true
    },
    {
        "source_sentence": "雖言「一切畏杖痛」，無色界眾生無身，色界雖有身而無鞭杖，欲界中諸佛、轉輪聖王、夜摩天已上，皆不畏杖楚；為畏得杖處者，故言「一切」。",
        "from": "T25n1509_024:0235b27_0",
        "context_with_next_sentence": true
    },
    {
        "source_sentence": "「具足」亦如是，不為求證著法故言「具足」。",
        "from": "T25n1509_024:0235c01_1",
        "context_with_next_sentence": true
    },
    {
        "source_sentence": "復次，我先說：「不捨眾生，以不可得空智和合故，不墮聲聞地。」",
        "from": "T25n1509_024:0235c02_2",
        "context_with_next_sentence": true
    },
    {
        "source_sentence": "問曰：從六波羅蜜至三無漏根，但言「應具足」；自此以後，何以故皆言「欲得、欲知是事，當習行般若波羅蜜」？",
        "from": "T25n1509_024:0235c03_3",
        "context_with_next_sentence": true
    },
    {
        "source_sentence": "答曰：聲聞法有量有限，故言「應具足」；自此已下，是諸佛法甚深無量，菩薩未得，故言「欲得是事，當學般若波羅蜜」。",
        "from": "T25n1509_024:0235c06_4",
        "context_with_next_sentence": true
    },
    {
        "source_sentence": "復次，聲聞法易解易知，故言「具足」；菩薩法、佛法難解難知，故言「當學」。",
        "from": "T25n1509_024:0235c08_5",
        "context_with_next_sentence": true
    },
    {
        "source_sentence": "復次，聲聞法總相：但知苦，知苦因，知苦盡，知盡苦道。",
        "from": "T25n1509_024:0235c10_6",
        "context_with_next_sentence": true
    },
    {
        "source_sentence": "譬如二種醫：一者、但知病、知病因、知差病、知差病藥，而不知一切病、不知一切病因、不知一切病差、不知一切差病藥。",
        "from": "T25n1509_024:0235c11_7",
        "context_with_next_sentence": true
    },
    {
        "source_sentence": "若復但知治人病，不知治畜生病；或能治一國土，不能治餘國土；有能治數十種病，不悉知四百四種病。",
        "from": "T25n1509_024:0235c14_8",
        "context_with_next_sentence": true
    },
    {
        "source_sentence": "病因、病差、差病藥，亦如是。",
        "from": "T25n1509_024:0235c17_9",
        "context_with_next_sentence": true
    },
    {
        "source_sentence": "二者、於四種中悉皆遍知，遍知藥，遍知病。",
        "from": "T25n1509_024:0235c17_10",
        "context_with_next_sentence": true
    },
    {
        "source_sentence": "聲聞人如小醫，不能遍知；菩薩摩訶薩如大醫，無病不知，無藥不識。",
        "from": "T25n1509_024:0235c18_11",
        "context_with_next_sentence": true
    },
    {
        "source_sentence": "以是故，聲聞法應具足，菩薩法應當學。",
        "from": "T25n1509_024:0235c20_12",
        "context_with_next_sentence": true
    },
    {
        "source_sentence": "佛有十力者。",
        "from": "T25n1509_024:0235c22_0",
        "context_with_next_sentence": true
    },
    {
        "source_sentence": "是處不是處如實知，一力也。",
        "from": "T25n1509_024:0235c22_1",
        "context_with_next_sentence": true
    },
    {
        "source_sentence": "知眾生過去、未來、現在諸業、諸受，知造業處，知因緣，知報，二力也。",
        "from": "T25n1509_024:0235c23_0",
        "context_with_next_sentence": true
    },
    {
        "source_sentence": "知諸禪、解脫、三昧、定，垢、淨分別相如實知，三力也。",
        "from": "T25n1509_024:0235c24_1",
        "context_with_next_sentence": true
    },
    {
        "source_sentence": "知他眾生諸根上下相如實知，四力也。",
        "from": "T25n1509_024:0235c25_2",
        "context_with_next_sentence": true
    },
    {
        "source_sentence": "知他眾生種種欲，五力也。",
        "from": "T25n1509_024:0235c26_3",
        "context_with_next_sentence": true
    },
    {
        "source_sentence": "知世間種種無數性，六力也。",
        "from": "T25n1509_024:0235c27_4",
        "context_with_next_sentence": true
    },
    {
        "source_sentence": "知一切道至處相，七力也。",
        "from": "T25n1509_024:0235c27_5",
        "context_with_next_sentence": true
    },
    {
        "source_sentence": "知種種宿命，共相、共因緣，一世、二世乃至百千世劫，初劫盡，我在彼眾生中，如是姓名、飲食、苦樂、壽命長短；彼中死、是間生，是間死、還生是間；此間生名姓、飲食、苦樂、壽命長短亦如是，八力也。",
        "from": "T25n1509_024:0235c28_6",
        "context_with_next_sentence": true
    },
    {
        "source_sentence": "佛天眼淨，過諸天人眼，見眾生死時、生時，端正、醜陋，若大、若小，若墮惡道、若墮善道，如是業因緣受報。",
        "from": "T25n1509_024:0236a03_7",
        "context_with_next_sentence": true
    },
    {
        "source_sentence": "是諸眾生惡身業成就、惡口業成就、惡意業成就，謗毀聖人，邪見、邪見業成就；是因緣故，身壞死時入惡道，生地獄中。",
        "from": "T25n1509_024:0236a06_8",
        "context_with_next_sentence": true
    },
    {
        "source_sentence": "是諸眾生善身業成就、善口業成就、善意業成就，不謗聖人，正見、正見業成就；是因緣故，身壞死時入善道，生天上，九力也。",
        "from": "T25n1509_024:0236a09_0",
        "context_with_next_sentence": true
    },
    {
        "source_sentence": "佛諸漏盡故，無漏心解脫，無漏智慧解脫，現在法中自識知「我生已盡，持戒已作，後有盡」，如實知，十力也。",
        "from": "T25n1509_024:0236a11_1",
        "context_with_next_sentence": true
    },
    {
        "source_sentence": "問曰：是十力，菩薩未得，聲聞、辟支佛所不能得，今何以說？",
        "from": "T25n1509_024:0236a14_2",
        "context_with_next_sentence": true
    },
    {
        "source_sentence": "答曰：聲聞人雖不能得，若聞是十力功德，作是念：「佛有如是大功德。」",
        "from": "T25n1509_024:0236a15_3",
        "context_with_next_sentence": true
    },
    {
        "source_sentence": "自慶言：「我等善利，蒙益不少，得信心清淨，入盡苦道。」",
        "from": "T25n1509_024:0236a17_4",
        "context_with_next_sentence": true
    },
    {
        "source_sentence": "諸菩薩者聞之，懃修菩薩道，當得如是十力等大功德果。",
        "from": "T25n1509_024:0236a18_5",
        "context_with_next_sentence": true
    },
    {
        "source_sentence": "復次，有聲聞人及菩薩修念佛三昧，非但念佛身，當念佛種種功德法身。",
        "from": "T25n1509_024:0236a20_0",
        "context_with_next_sentence": true
    },
    {
        "source_sentence": "應作是念：佛一切種、一切法能解故，名「一切智人」；一切法如實善分別說故，名「一切見人」；一切法現前知故，名「一切知見無礙人」；等心一切眾生故，名「大慈悲人」；有大慈悲故，名為「世救」；如實道來故，名為「如來」；應受一切世間供養故，名為「應供人」；成就不顛倒智慧故，名「正遍知」；戒、定、慧智成就故，名「明行」；成不復還故，名「善逝」；知世間總相別相故，名「世間解」；善說出世間安隱道故，名「無上調御師」；以三種教法度眾生故，名「天人師」；一切世間煩惱睡，能自覺亦能覺人故，名為「覺人」；一切所願具足故，名「有德」；十力成就故，名「堅誓」；得四無畏故，名「人師子」；得無量甚深智故，名「大功德海」；一切記說無礙故，名「如風」；一切好醜無憎愛故，名「如地」；燒一切結使薪故，名「如火」；善斷一切煩惱習故，名「具足解脫」；最上處住故，名為「世尊」。",
        "from": "T25n1509_024:0236a21_1",
        "context_with_next_sentence": true
    },
    {
        "source_sentence": "佛有如是等諸功德故，應念佛。",
        "from": "T25n1509_024:0236b09_2",
        "context_with_next_sentence": true
    },
    {
        "source_sentence": "以是故，菩薩摩訶薩欲得佛十力、四無所畏、十八不共法，當學般若波羅蜜。",
        "from": "T25n1509_024:0236b10_3",
        "context_with_next_sentence": true
    },
    {
        "source_sentence": "復次，佛在王舍城耆闍崛山中說是般若波羅蜜時，佛四部眾及諸外道在家、出家，諸天龍、鬼神等種種大眾集會。",
        "from": "T25n1509_024:0236b12_4",
        "context_with_next_sentence": true
    },
    {
        "source_sentence": "佛入三昧王三昧，放大光明，遍照恒河沙等世界，地六種震動，說是般若波羅蜜六波羅蜜乃至三無漏根。",
        "from": "T25n1509_024:0236b15_0",
        "context_with_next_sentence": true
    },
    {
        "source_sentence": "是中有眾生疑：「有何等力，有幾種力故，能作如是不可思議感動利益？」",
        "from": "T25n1509_024:0236b17_1",
        "context_with_next_sentence": true
    },
    {
        "source_sentence": "佛知眾生心有如是疑故言：「我有諸法實相智力，是力有十種，用是十種智故，能作如是感動變化，亦能過是所作。」",
        "from": "T25n1509_024:0236b19_2",
        "context_with_next_sentence": true
    },
    {
        "source_sentence": "以是故言「欲得十力，當學般若波羅蜜」。",
        "from": "T25n1509_024:0236b21_3",
        "context_with_next_sentence": true
    },
    {
        "source_sentence": "復次，佛弟子世世殖善根，以少罪緣故墮外道。",
        "from": "T25n1509_024:0236b22_4",
        "context_with_next_sentence": true
    },
    {
        "source_sentence": "諸外道常言：「佛非實有功德力，是幻術力誑惑人心。」",
        "from": "T25n1509_024:0236b23_5",
        "context_with_next_sentence": true
    },
    {
        "source_sentence": "佛弟子墮外道者心疑：「若爾者，佛非大人。」",
        "from": "T25n1509_024:0236b25_6",
        "context_with_next_sentence": true
    },
    {
        "source_sentence": "欲滅是惡謗故言：「我實有十力、四無所畏故度眾生，非是幻誑也。」",
        "from": "T25n1509_024:0236b26_7",
        "context_with_next_sentence": true
    },
    {
        "source_sentence": "復次，諸菩薩修菩薩道、苦行事，難辦難成故欲懈息，是故佛言：「行是十力，當得無量果報。」",
        "from": "T25n1509_024:0236b27_8",
        "context_with_next_sentence": true
    },
    {
        "source_sentence": "譬如估客主慰喻商人言：「汝等慎勿疲惓，精勤努力，得至寶山，當得七寶、如意寶珠。」",
        "from": "T25n1509_024:0236b29_9",
        "context_with_next_sentence": true
    },
    {
        "source_sentence": "佛亦如是安慰諸菩薩言：「無得疲厭，當勤精進，修菩薩道；行是十力，當得無量果報。」",
        "from": "T25n1509_024:0236c02_10",
        "context_with_next_sentence": true
    },
    {
        "source_sentence": "如是等種種利益因緣故說十力等。",
        "from": "T25n1509_024:0236c04_11",
        "context_with_next_sentence": true
    },
    {
        "source_sentence": "問曰：佛有無量力，何以故但說十力？",
        "from": "T25n1509_024:0236c05_12",
        "context_with_next_sentence": true
    },
    {
        "source_sentence": "答曰：諸佛雖有無量力，度人因緣故，說十力，足成辦其事：以是處不是處智力，分別籌量眾生，是可度是不可度。",
        "from": "T25n1509_024:0236c06_13",
        "context_with_next_sentence": true
    },
    {
        "source_sentence": "以業報智力，分別籌量是人業障，是人報障，是人無障。",
        "from": "T25n1509_024:0236c09_14",
        "context_with_next_sentence": true
    },
    {
        "source_sentence": "以禪定解脫三昧智力，分別籌量是人著味，是人不著味。",
        "from": "T25n1509_024:0236c10_15",
        "context_with_next_sentence": true
    },
    {
        "source_sentence": "以上下根智力，分別籌量眾生智力多少。",
        "from": "T25n1509_024:0236c11_16",
        "context_with_next_sentence": true
    },
    {
        "source_sentence": "以種種欲智力，分別籌量眾生所樂。",
        "from": "T25n1509_024:0236c12_17",
        "context_with_next_sentence": true
    },
    {
        "source_sentence": "以種種性智力，分別籌量眾生深心所趣。",
        "from": "T25n1509_024:0236c13_18",
        "context_with_next_sentence": true
    },
    {
        "source_sentence": "以一切至處道智力，分別籌量眾生解脫門。",
        "from": "T25n1509_024:0236c14_19",
        "context_with_next_sentence": true
    },
    {
        "source_sentence": "以宿命智力，分別眾生先所從來。",
        "from": "T25n1509_024:0236c15_20",
        "context_with_next_sentence": true
    },
    {
        "source_sentence": "以生死智力，分別眾生生處好醜。",
        "from": "T25n1509_024:0236c16_21",
        "context_with_next_sentence": true
    },
    {
        "source_sentence": "以漏盡智力，分別籌量眾生得涅槃。",
        "from": "T25n1509_024:0236c17_22",
        "context_with_next_sentence": true
    },
    {
        "source_sentence": "佛用是十種力度脫眾生，審諦不錯，皆得具足。",
        "from": "T25n1509_024:0236c18_23",
        "context_with_next_sentence": true
    },
    {
        "source_sentence": "以是故，佛雖有無量力，但說此十力。",
        "from": "T25n1509_024:0236c19_24",
        "context_with_next_sentence": true
    },
    {
        "source_sentence": "復次，是處不是處力，定知從是因緣出是果報，是中總攝九力；為欲度眾生故，於初力中分別有九種。",
        "from": "T25n1509_024:0236c20_25",
        "context_with_next_sentence": true
    },
    {
        "source_sentence": "何以故？",
        "from": "T25n1509_024:0236c22_26",
        "context_with_next_sentence": true
    },
    {
        "source_sentence": "是世間眾生現前見穀從種出而不能知，何況心心數法因緣果報？",
        "from": "T25n1509_024:0236c23_27",
        "context_with_next_sentence": true
    },
    {
        "source_sentence": "佛於內外因緣果報了了遍知，故名為力。",
        "from": "T25n1509_024:0236c24_28",
        "context_with_next_sentence": true
    },
    {
        "source_sentence": "佛知是眾生業、煩惱因緣故縛，淨禪定三昧解脫因緣故解；是一切眾生三世三種諸業、諸煩惱，輕重、深淺、麁細，佛悉遍知，故名力。",
        "from": "T25n1509_024:0236c25_29",
        "context_with_next_sentence": true
    },
    {
        "source_sentence": "一切眾生諸禪定解脫三昧，大小深淺解脫因緣，佛悉遍知，故名力。",
        "from": "T25n1509_024:0236c28_30",
        "context_with_next_sentence": true
    },
    {
        "source_sentence": "眾生鈍根為後身故作罪福業因緣，利根人為不生故集諸業，佛悉知此上下根好醜相，故名力。",
        "from": "T25n1509_024:0237a01_0",
        "context_with_next_sentence": true
    },
    {
        "source_sentence": "知一切眾生二種欲，作上下根因緣，二種欲善惡種種別異，佛悉遍知，故名力。",
        "from": "T25n1509_024:0237a03_1",
        "context_with_next_sentence": true
    },
    {
        "source_sentence": "二種欲由二種性因緣故，遍知眾生深心所趣，故名力。",
        "from": "T25n1509_024:0237a05_2",
        "context_with_next_sentence": true
    },
    {
        "source_sentence": "一切眾生種種性因緣故行二種道，所謂善道、惡道，種種門所至處，佛悉遍知，故名力。",
        "from": "T25n1509_024:0237a06_3",
        "context_with_next_sentence": true
    },
    {
        "source_sentence": "過去、未來世中因緣果報，智慧無礙，是名宿命、生死智力。",
        "from": "T25n1509_024:0237a08_4",
        "context_with_next_sentence": true
    },
    {
        "source_sentence": "知過去、未來因果已，悉知方便壞因緣果報相續，是名漏盡力。",
        "from": "T25n1509_024:0237a09_5",
        "context_with_next_sentence": true
    },
    {
        "source_sentence": "佛知三世中二種因緣，分別籌量眾生根、欲、性，為盡漏故說法，是漏盡力。",
        "from": "T25n1509_024:0237a11_6",
        "context_with_next_sentence": true
    },
    {
        "source_sentence": "問曰：何等為是「處不是處力」？",
        "from": "T25n1509_024:0237a13_0",
        "context_with_next_sentence": true
    },
    {
        "source_sentence": "答曰：佛知一切諸法因緣果報定相，從是因緣生如是果報，從是因緣不生如是果報。",
        "from": "T25n1509_024:0237a13_1",
        "context_with_next_sentence": true
    },
    {
        "source_sentence": "所以者何？",
        "from": "T25n1509_024:0237a15_2",
        "context_with_next_sentence": true
    },
    {
        "source_sentence": "如《多性經》中說是處、不是處相：女身作轉輪聖王無是處。",
        "from": "T25n1509_024:0237a16_0",
        "context_with_next_sentence": true
    },
    {
        "source_sentence": "何以故？",
        "from": "T25n1509_024:0237a17_1",
        "context_with_next_sentence": true
    },
    {
        "source_sentence": "一切女人皆屬男子，不得自在故。",
        "from": "T25n1509_024:0237a17_2",
        "context_with_next_sentence": true
    },
    {
        "source_sentence": "女人尚不得作轉輪聖王，何況作佛！",
        "from": "T25n1509_024:0237a18_3",
        "context_with_next_sentence": true
    },
    {
        "source_sentence": "若女人得解脫涅槃，亦因男子得，無有自然得道。",
        "from": "T25n1509_024:0237a19_4",
        "context_with_next_sentence": true
    },
    {
        "source_sentence": "二轉輪聖王一時出世，無是處。",
        "from": "T25n1509_024:0237a20_5",
        "context_with_next_sentence": true
    },
    {
        "source_sentence": "何以故？",
        "from": "T25n1509_024:0237a21_6",
        "context_with_next_sentence": true
    },
    {
        "source_sentence": "無怨業成就故。",
        "from": "T25n1509_024:0237a21_7",
        "context_with_next_sentence": true
    },
    {
        "source_sentence": "二轉輪聖王尚不同世，何況二佛！",
        "from": "T25n1509_024:0237a21_8",
        "context_with_next_sentence": true
    },
    {
        "source_sentence": "惡業得受樂報，無是處；惡業尚不能得世間樂，何況出世樂！",
        "from": "T25n1509_024:0237a22_9",
        "context_with_next_sentence": true
    },
    {
        "source_sentence": "若惡行生天，無是處；惡行尚不能得生天，何況涅槃！",
        "from": "T25n1509_024:0237a24_0",
        "context_with_next_sentence": true
    },
    {
        "source_sentence": "五蓋覆心散亂，離修七覺而得涅槃，無是處。",
        "from": "T25n1509_024:0237a25_1",
        "context_with_next_sentence": true
    },
    {
        "source_sentence": "五蓋覆心離修七覺，尚不能得聲聞道，何況佛道！",
        "from": "T25n1509_024:0237a26_2",
        "context_with_next_sentence": true
    },
    {
        "source_sentence": "心無覆蓋，佛道可得，何況聲聞道！",
        "from": "T25n1509_024:0237a27_3",
        "context_with_next_sentence": true
    },
    {
        "source_sentence": "如是等是處、不是處，《多性經》中佛口自說。",
        "from": "T25n1509_024:0237a28_4",
        "context_with_next_sentence": true
    },
    {
        "source_sentence": "諸論議師輩，依是佛語，更廣說是處、不是處：若言佛有闕失罪過，若諸賢聖求外道師，若諸賢聖自言我是佛，若諸賢聖墮惡道，若見諦所斷結使更生，若諸賢聖覆藏罪，若須陀洹二十五有，皆無是處；如賢聖分別中廣說。",
        "from": "T25n1509_024:0237a29_5",
        "context_with_next_sentence": true
    },
    {
        "source_sentence": "五逆人、五種黃門、墮四惡道眾生、欝多羅越人、魔眷屬，三障所遮，若言得道，皆無是處。",
        "from": "T25n1509_024:0237b05_6",
        "context_with_next_sentence": true
    },
    {
        "source_sentence": "輕說法者，輕法、自輕，破戒、愚癡，若言得具足法喜，亦無是處。",
        "from": "T25n1509_024:0237b07_7",
        "context_with_next_sentence": true
    },
    {
        "source_sentence": "自言我是佛，此身口惡不悔，欲見佛；若破僧罪不悔，欲見佛；邪定入正定，正定入邪定，正定入不定；除佛法別有真得道人；應得道身若死，皆無是處。",
        "from": "T25n1509_024:0237b08_8",
        "context_with_next_sentence": true
    },
    {
        "source_sentence": "除因緣生識，出名色更有法，無是處。",
        "from": "T25n1509_024:0237b12_9",
        "context_with_next_sentence": true
    },
    {
        "source_sentence": "佛遣使事未訖，若遮礙，無是處。",
        "from": "T25n1509_024:0237b13_10",
        "context_with_next_sentence": true
    },
    {
        "source_sentence": "入慈三昧，若他因緣死；入滅盡定、在見諦道中若死，皆無是處。",
        "from": "T25n1509_024:0237b14_11",
        "context_with_next_sentence": true
    },
    {
        "source_sentence": "若害佛及佛母，無是處。",
        "from": "T25n1509_024:0237b15_12",
        "context_with_next_sentence": true
    },
    {
        "source_sentence": "轉輪聖王女寶、象、馬、主藏臣、主兵臣，若在胎中死，母子夭喪，皆無是處。",
        "from": "T25n1509_024:0237b16_13",
        "context_with_next_sentence": true
    },
    {
        "source_sentence": "欝多羅越人、女寶、佛母，命終次身入惡道，皆無是處。",
        "from": "T25n1509_024:0237b17_14",
        "context_with_next_sentence": true
    },
    {
        "source_sentence": "有為常，涅槃無常；凡夫人能斷非有想非無想結使；一切取相禪定中修聖道；無漏道有漏因；若地濕相、水堅相、火冷相、風住相，皆無是處。",
        "from": "T25n1509_024:0237b19_15",
        "context_with_next_sentence": true
    },
    {
        "source_sentence": "無明不能生諸行，乃至生不能生老死，無有是處。",
        "from": "T25n1509_024:0237b22_16",
        "context_with_next_sentence": true
    },
    {
        "source_sentence": "二心一時生；五識眾能分別取相，若著、若離；若眼能起身業、口業；若眼能入禪定，無有是處。",
        "from": "T25n1509_024:0237b23_17",
        "context_with_next_sentence": true
    },
    {
        "source_sentence": "但五識相續生，不生意識；但五識眾中著有相續；但五識眾能緣名、能緣相、能緣無色法，能緣過去、未來，能緣離三世法；但五識眾中有增觸、明觸，修禪定，若受善律儀、不善律儀，若憂喜，若有無覺無觀，若增益諸根，皆無是處。",
        "from": "T25n1509_024:0237b25_18",
        "context_with_next_sentence": true
    },
    {
        "source_sentence": "鼻識、舌識，有隱沒無記；凡夫人第六識離我行，無是處。",
        "from": "T25n1509_024:0237c02_19",
        "context_with_next_sentence": true
    },
    {
        "source_sentence": "如是等無量「無是處」。",
        "from": "T25n1509_024:0237c03_20",
        "context_with_next_sentence": true
    },
    {
        "source_sentence": "「是處」亦如是。",
        "from": "T25n1509_024:0237c03_21",
        "context_with_next_sentence": true
    },
    {
        "source_sentence": "佛知是處無是處，分別籌量可度者為說法，不可度者為作因緣；譬如良醫，知病可治、不可治。",
        "from": "T25n1509_024:0237c04_22",
        "context_with_next_sentence": true
    },
    {
        "source_sentence": "聲聞、辟支佛所知少，少故，或不應度者欲度，如首羅；應度而不度，如舍利弗所不度者是。",
        "from": "T25n1509_024:0237c06_23",
        "context_with_next_sentence": true
    },
    {
        "source_sentence": "佛無是事，無能壞，無能勝，悉遍知故，是名「初力」。",
        "from": "T25n1509_024:0237c08_24",
        "context_with_next_sentence": true
    },
    {
        "source_sentence": "「業報智力」者，身口所作業，及此生無作業，所受戒業，亦惡業，日夜隨生業，用生罪福業。",
        "from": "T25n1509_024:0237c09_25",
        "context_with_next_sentence": true
    },
    {
        "source_sentence": "是業，佛略說三處攝，是名一切業相。",
        "from": "T25n1509_024:0237c11_26",
        "context_with_next_sentence": true
    },
    {
        "source_sentence": "佛知一切眾生有業過去，報亦過去；有業過去，報在現在；有業過去，報在未來；有業過去，報在過去、現在；有業過去，報在過去、未來；有業過去，報在現在、未來；有業過去，報在過去、未來、現在。",
        "from": "T25n1509_024:0237c12_27",
        "context_with_next_sentence": true
    },
    {
        "source_sentence": "現在業亦如是。",
        "from": "T25n1509_024:0237c17_0",
        "context_with_next_sentence": true
    },
    {
        "source_sentence": "復次，善心中受善、不善、無記業報；不善心、無記心亦如是。",
        "from": "T25n1509_024:0237c17_1",
        "context_with_next_sentence": true
    },
    {
        "source_sentence": "復次，樂業因緣故受樂報，苦業因緣故受苦報，不苦不樂業因緣故受不苦不樂報。",
        "from": "T25n1509_024:0237c18_2",
        "context_with_next_sentence": true
    },
    {
        "source_sentence": "現報業因緣故受現報，生報業因緣故受生報，後報業因緣故受後報。",
        "from": "T25n1509_024:0237c20_3",
        "context_with_next_sentence": true
    },
    {
        "source_sentence": "不淨業因緣故受惱報，淨業因緣故受無惱報，雜業因緣故受雜報。",
        "from": "T25n1509_024:0237c22_4",
        "context_with_next_sentence": true
    },
    {
        "source_sentence": "復次，二種業：必受報業，不必受報業。",
        "from": "T25n1509_024:0237c23_5",
        "context_with_next_sentence": true
    },
    {
        "source_sentence": "必受報業，不可得離，或待時、待人、待處受報。",
        "from": "T25n1509_024:0237c24_6",
        "context_with_next_sentence": true
    },
    {
        "source_sentence": "如人應共轉輪聖王受福：待轉輪聖王好世出，是時乃受，是為待時；待人者，人即是轉輪聖王；待處者，轉輪聖王所出處。",
        "from": "T25n1509_024:0237c25_7",
        "context_with_next_sentence": true
    },
    {
        "source_sentence": "復次，是必受報業，不待技能功勳，若好若醜，不求自來。",
        "from": "T25n1509_024:0237c28_8",
        "context_with_next_sentence": true
    },
    {
        "source_sentence": "如天上生人，福樂自至；地獄中人，罪苦自追。",
        "from": "T25n1509_024:0238a01_0",
        "context_with_next_sentence": true
    },
    {
        "source_sentence": "不待因緣，此業深重故。",
        "from": "T25n1509_024:0238a02_0",
        "context_with_next_sentence": true
    },
    {
        "source_sentence": "復次，必受報業，如毘琉璃軍殺七萬二千諸得道人及無量五戒優婆塞，如目連等大神通人所不能救。",
        "from": "T25n1509_024:0238a02_1",
        "context_with_next_sentence": true
    },
    {
        "source_sentence": "如薄拘羅，後母投著火中、湯中、水中而不死。",
        "from": "T25n1509_024:0238a05_0",
        "context_with_next_sentence": true
    },
    {
        "source_sentence": "如佛遊諸國，雖出家行乞，不須膳供，而五百乘車載王所食，葉中生粳米，隨飯百味羹。",
        "from": "T25n1509_024:0238a06_1",
        "context_with_next_sentence": true
    },
    {
        "source_sentence": "如是等善惡業必受。",
        "from": "T25n1509_024:0238a08_2",
        "context_with_next_sentence": true
    },
    {
        "source_sentence": "餘者不必受。",
        "from": "T25n1509_024:0238a08_3",
        "context_with_next_sentence": true
    },
    {
        "source_sentence": "欲界受三種業報處：樂受業、苦受業、不苦不樂受業。",
        "from": "T25n1509_024:0238a08_4",
        "context_with_next_sentence": true
    },
    {
        "source_sentence": "色界受二種業報處：樂受業、不苦不樂受業。",
        "from": "T25n1509_024:0238a10_5",
        "context_with_next_sentence": true
    },
    {
        "source_sentence": "無色界受一種業報處：不苦不樂受業。",
        "from": "T25n1509_024:0238a11_6",
        "context_with_next_sentence": true
    },
    {
        "source_sentence": "或待事者，依是事得受業報。",
        "from": "T25n1509_024:0238a12_0",
        "context_with_next_sentence": true
    },
    {
        "source_sentence": "如弗迦羅婆王池中，生千葉金色蓮華，大如車輪，因是大會快樂，多人出家得道。",
        "from": "T25n1509_024:0238a12_1",
        "context_with_next_sentence": true
    },
    {
        "source_sentence": "佛知一切眾生造諸業處，或欲界、色界、無色界；欲界，在何道中；若天道，在何天中；若人中，在何天下；若閻浮提，在何國；若是國，在何城、何聚落、何精舍、何土地；若是城，在何里、何巷、何舍、在何處。",
        "from": "T25n1509_024:0238a14_2",
        "context_with_next_sentence": true
    },
    {
        "source_sentence": "知是業何等時作，過去一世、二世乃至百千萬世。",
        "from": "T25n1509_024:0238a19_3",
        "context_with_next_sentence": true
    },
    {
        "source_sentence": "是業果報幾已受、幾未受；幾必受、幾不必受。",
        "from": "T25n1509_024:0238a20_4",
        "context_with_next_sentence": true
    },
    {
        "source_sentence": "知善不善所用事物，所謂刀杖、教勅殺等，自殺，遣人殺；諸餘惡業亦如是。",
        "from": "T25n1509_024:0238a21_5",
        "context_with_next_sentence": true
    },
    {
        "source_sentence": "善業亦如是，知如是布施、持戒、修善。",
        "from": "T25n1509_024:0238a22_6",
        "context_with_next_sentence": true
    },
    {
        "source_sentence": "施中所施何等土地、房舍、衣服、飲食、醫藥、臥具，七寶財物。",
        "from": "T25n1509_024:0238a23_7",
        "context_with_next_sentence": true
    },
    {
        "source_sentence": "戒中受戒，自然戒，心生戒，口言戒；一行戒，少分戒，多分戒，滿分戒；一日戒，七善道戒，十戒，具足戒，定共戒。",
        "from": "T25n1509_024:0238a25_8",
        "context_with_next_sentence": true
    },
    {
        "source_sentence": "善福中修初禪，二、三、四禪；慈心、悲、喜、捨心。",
        "from": "T25n1509_024:0238a27_9",
        "context_with_next_sentence": true
    },
    {
        "source_sentence": "如是等善業因緣。",
        "from": "T25n1509_024:0238a28_10",
        "context_with_next_sentence": true
    },
    {
        "source_sentence": "若慳貪，若瞋恚，若怖畏，若邪見，若惡知識等種種惡業因緣。",
        "from": "T25n1509_024:0238a28_11",
        "context_with_next_sentence": true
    },
    {
        "source_sentence": "福業因緣：若信，若憐愍，若恭敬，若禪定，若智慧，若善知識等種種善業因緣。",
        "from": "T25n1509_024:0238b01_12",
        "context_with_next_sentence": true
    },
    {
        "source_sentence": "是諸業自在，一切天及人，是諸業相無能轉者，於億千萬世常隨逐眾生不捨，如債主隨人。",
        "from": "T25n1509_024:0238b02_13",
        "context_with_next_sentence": true
    },
    {
        "source_sentence": "得因緣具足，便與果報；如地中種子，得因緣時節和合便生。",
        "from": "T25n1509_024:0238b05_14",
        "context_with_next_sentence": true
    },
    {
        "source_sentence": "是業能令眾生六道中受生，駛疾於箭。",
        "from": "T25n1509_024:0238b06_15",
        "context_with_next_sentence": true
    },
    {
        "source_sentence": "一切眾生皆有諸業報分；如父母遺財，諸子皆應得分。",
        "from": "T25n1509_024:0238b07_16",
        "context_with_next_sentence": true
    },
    {
        "source_sentence": "是業果報時到，不可遮止，如劫盡火。",
        "from": "T25n1509_024:0238b08_17",
        "context_with_next_sentence": true
    },
    {
        "source_sentence": "隨眾生應生處，處處安置，如大國王隨其所應而與官職。",
        "from": "T25n1509_024:0238b09_18",
        "context_with_next_sentence": true
    },
    {
        "source_sentence": "人命終時，是業來蔭覆其心，如大山映物。",
        "from": "T25n1509_024:0238b11_0",
        "context_with_next_sentence": true
    },
    {
        "source_sentence": "是業能與種種身，如工畫師作種種像。",
        "from": "T25n1509_024:0238b12_0",
        "context_with_next_sentence": true
    },
    {
        "source_sentence": "若人以正行業，則與好報；若以邪行業，則與惡報。",
        "from": "T25n1509_024:0238b12_1",
        "context_with_next_sentence": true
    },
    {
        "source_sentence": "如人事王，隨事得報。",
        "from": "T25n1509_024:0238b14_2",
        "context_with_next_sentence": true
    },
    {
        "source_sentence": "如是等分別諸業相果報。",
        "from": "T25n1509_024:0238b14_3",
        "context_with_next_sentence": true
    },
    {
        "source_sentence": "復次，如《分別業經》中，佛告阿難：「行惡人好處生，行善人惡處生。」",
        "from": "T25n1509_024:0238b15_4",
        "context_with_next_sentence": true
    },
    {
        "source_sentence": "阿難言：「是事云何？」",
        "from": "T25n1509_024:0238b16_5",
        "context_with_next_sentence": true
    },
    {
        "source_sentence": "佛言：「惡人今世罪業未熟，宿世善業已熟，以是因緣故，今雖為惡而生好處。",
        "from": "T25n1509_024:0238b17_6",
        "context_with_next_sentence": true
    },
    {
        "source_sentence": "或臨死時，善心心數法生，是因緣故，亦生好處。",
        "from": "T25n1509_024:0238b19_7",
        "context_with_next_sentence": true
    },
    {
        "source_sentence": "行善人生惡處者，今世善未熟，過世惡已熟，以是因緣故，今雖為善而生惡處。",
        "from": "T25n1509_024:0238b20_8",
        "context_with_next_sentence": true
    },
    {
        "source_sentence": "或臨死時，不善心心數法生，是因緣故，亦生惡處。」",
        "from": "T25n1509_024:0238b22_9",
        "context_with_next_sentence": true
    },
    {
        "source_sentence": "問曰：熟、不熟義可爾；臨死時少許時心，云何能勝終身行力？",
        "from": "T25n1509_024:0238b23_10",
        "context_with_next_sentence": true
    },
    {
        "source_sentence": "答曰：是心雖時頃少，而心力猛利，如火、如毒，雖少能成大事。",
        "from": "T25n1509_024:0238b24_11",
        "context_with_next_sentence": true
    },
    {
        "source_sentence": "是垂死時心，決定猛健故，勝百歲行力；是後心名為大心，以捨身及諸根事急故。",
        "from": "T25n1509_024:0238b26_12",
        "context_with_next_sentence": true
    },
    {
        "source_sentence": "如人入陣，不惜身命，名為健。",
        "from": "T25n1509_024:0238b28_13",
        "context_with_next_sentence": true
    },
    {
        "source_sentence": "如阿羅漢捨是身著故，得阿羅漢道。",
        "from": "T25n1509_024:0238b28_14",
        "context_with_next_sentence": true
    },
    {
        "source_sentence": "如是等種種罪福業報、轉報，亦應如是知。",
        "from": "T25n1509_024:0238b29_15",
        "context_with_next_sentence": true
    },
    {
        "source_sentence": "聲聞人但知惡業罪報、善業福報，不能如是細分別；佛悉遍知是業及業報，智慧勢力無礙無盡，無能壞故，是名第二力。",
        "from": "T25n1509_024:0238c01_16",
        "context_with_next_sentence": true
    },
    {
        "source_sentence": "「禪定、解脫、三昧淨垢分別智力」者，「禪」名四禪，佛知是禪佐助道法，名相、義分，次第熏修，有漏、無漏，學、無學，淨、垢，味、不味，深淺分別等。",
        "from": "T25n1509_024:0238c04_17",
        "context_with_next_sentence": true
    },
    {
        "source_sentence": "「八解脫」，如禪中分別相。",
        "from": "T25n1509_024:0238c07_18",
        "context_with_next_sentence": true
    },
    {
        "source_sentence": "說「禪」，攝一切色界定；說「解脫」，攝一切定。",
        "from": "T25n1509_024:0238c08_19",
        "context_with_next_sentence": true
    },
    {
        "source_sentence": "禪波羅蜜即是諸解脫。",
        "from": "T25n1509_024:0238c09_20",
        "context_with_next_sentence": true
    },
    {
        "source_sentence": "禪、定、三昧、解脫、禪，三昧，皆名為定，定名為心不散亂。",
        "from": "T25n1509_024:0238c09_21",
        "context_with_next_sentence": true
    },
    {
        "source_sentence": "「垢」名愛見慢等諸煩惱；「淨」名真禪定，不雜愛見慢等煩惱，如真金。",
        "from": "T25n1509_024:0238c10_22",
        "context_with_next_sentence": true
    },
    {
        "source_sentence": "「分別」名諸定中有一心行、不一心行，常行、不常行，難入、易入，難出、易出，別取相、總取相，轉治、不轉治。",
        "from": "T25n1509_024:0238c12_23",
        "context_with_next_sentence": true
    },
    {
        "source_sentence": "轉治，如婬欲中慈心，瞋人不淨觀，愚癡人思惟邊無邊；掉戲心中用智慧分別諸法，沒心中欲攝心。",
        "from": "T25n1509_024:0238c14_24",
        "context_with_next_sentence": true
    },
    {
        "source_sentence": "若不爾者，名不轉治。",
        "from": "T25n1509_024:0238c17_25",
        "context_with_next_sentence": true
    },
    {
        "source_sentence": "是定中應分別時及住處：若身瘦羸，是非行定時；如菩薩苦行時作是念：「我今不能生禪定。」",
        "from": "T25n1509_024:0238c17_26",
        "context_with_next_sentence": true
    },
    {
        "source_sentence": "若多人處，亦非行定處。",
        "from": "T25n1509_024:0238c19_27",
        "context_with_next_sentence": true
    },
    {
        "source_sentence": "復次，佛知是禪定失，是禪住，是禪增益，是禪到涅槃。",
        "from": "T25n1509_024:0238c20_28",
        "context_with_next_sentence": true
    },
    {
        "source_sentence": "復次，佛知是人難入定難出定，易入易出，易入難出，難入易出。",
        "from": "T25n1509_024:0238c21_29",
        "context_with_next_sentence": true
    },
    {
        "source_sentence": "佛知是人應得如是禪，知是人失禪受五欲；知是人受五欲已還得禪，依是禪得阿羅漢。",
        "from": "T25n1509_024:0238c23_30",
        "context_with_next_sentence": true
    },
    {
        "source_sentence": "如是等一切諸禪定、解脫，即是三昧。",
        "from": "T25n1509_024:0238c25_31",
        "context_with_next_sentence": true
    },
    {
        "source_sentence": "是禪定，佛以甚深智慧盡知，無能壞，無能勝，是名「第三力」。",
        "from": "T25n1509_024:0238c26_32",
        "context_with_next_sentence": true
    },
    {
        "source_sentence": "「知眾生上下根智力」者，佛知眾生是利根、鈍根、中根。",
        "from": "T25n1509_024:0238c27_33",
        "context_with_next_sentence": true
    },
    {
        "source_sentence": "利智名為上，鈍智名為下。",
        "from": "T25n1509_024:0238c28_34",
        "context_with_next_sentence": true
    },
    {
        "source_sentence": "佛用是上下根智力，分別一切眾生是利根、是中根、是鈍根。",
        "from": "T25n1509_024:0238c29_35",
        "context_with_next_sentence": true
    },
    {
        "source_sentence": "是人如是根，今世但能得初果，更不能得餘；是人但能得第二、第三、第四果。",
        "from": "T25n1509_024:0239a01_36",
        "context_with_next_sentence": true
    },
    {
        "source_sentence": "是人但能得初禪，是人但能得第二、第三、第四禪，乃至滅盡定亦如是。",
        "from": "T25n1509_024:0239a03_37",
        "context_with_next_sentence": true
    },
    {
        "source_sentence": "是人當作時解脫證，是人當作不時解脫證。",
        "from": "T25n1509_024:0239a05_38",
        "context_with_next_sentence": true
    },
    {
        "source_sentence": "是人能得於聲聞中第一；是人能得於辟支佛中第一；是人具足六波羅蜜，能得阿耨多羅三藐三菩提。",
        "from": "T25n1509_024:0239a06_39",
        "context_with_next_sentence": true
    },
    {
        "source_sentence": "如是知已，或為略說得度，或為廣說得度，或為略廣說得度；或以軟語教，或以苦語教，或以軟苦語教。",
        "from": "T25n1509_024:0239a08_40",
        "context_with_next_sentence": true
    },
    {
        "source_sentence": "佛亦分別是人有餘根，應令增生信根；是人應令生精進、念、定、慧根。",
        "from": "T25n1509_024:0239a11_41",
        "context_with_next_sentence": true
    },
    {
        "source_sentence": "是人用信根入正位，是人用慧根入正位。",
        "from": "T25n1509_024:0239a12_42",
        "context_with_next_sentence": true
    },
    {
        "source_sentence": "是人利根，為結使所遮，如鴦群梨摩羅等。",
        "from": "T25n1509_024:0239a13_43",
        "context_with_next_sentence": true
    },
    {
        "source_sentence": "是人利根，不為結使所遮，如舍利弗、目連等。",
        "from": "T25n1509_024:0239a14_44",
        "context_with_next_sentence": true
    },
    {
        "source_sentence": "知根雖鈍而無遮，如周利般陀伽；有根鈍而遮者。",
        "from": "T25n1509_024:0239a16_0",
        "context_with_next_sentence": true
    },
    {
        "source_sentence": "知是人見諦所斷根鈍，思惟所斷根利；思惟所斷鈍，見諦所斷利。",
        "from": "T25n1509_024:0239a17_1",
        "context_with_next_sentence": true
    },
    {
        "source_sentence": "是人一切根同鈍同利，是人一切根不同鈍不同利。",
        "from": "T25n1509_024:0239a18_2",
        "context_with_next_sentence": true
    },
    {
        "source_sentence": "是人先因力大，是人今緣力大。",
        "from": "T25n1509_024:0239a19_3",
        "context_with_next_sentence": true
    },
    {
        "source_sentence": "是人欲縛而得解，是人欲解而得縛。",
        "from": "T25n1509_024:0239a20_4",
        "context_with_next_sentence": true
    },
    {
        "source_sentence": "譬如鴦群梨摩羅，欲殺母、害佛而得解脫。",
        "from": "T25n1509_024:0239a21_5",
        "context_with_next_sentence": true
    },
    {
        "source_sentence": "如一比丘得四禪，增上慢故，還入地獄。",
        "from": "T25n1509_024:0239a22_6",
        "context_with_next_sentence": true
    },
    {
        "source_sentence": "知是人必墮惡道，是人難出，是人易出，是人疾出，是人久久乃出。",
        "from": "T25n1509_024:0239a23_7",
        "context_with_next_sentence": true
    },
    {
        "source_sentence": "如是等一切眾生上下根相皆悉遍知，無能壞、無能勝，是名「第四力」。",
        "from": "T25n1509_024:0239a25_8",
        "context_with_next_sentence": true
    },
    {
        "source_sentence": "「知眾生種種欲智力」者。",
        "from": "T25n1509_024:0239a26_9",
        "context_with_next_sentence": true
    },
    {
        "source_sentence": "「欲」名信喜好樂。",
        "from": "T25n1509_024:0239a27_10",
        "context_with_next_sentence": true
    },
    {
        "source_sentence": "好五欲，如孫陀羅難陀等；好名聞，如提婆達等；好世間財利，如須彌剎多羅等；好出家，如耶舍等；好信，如跋迦利等；好持戒，如羅睺羅等；好施，如施跋羅(丹注云：佛姑甘露女所生)；好頭陀遠離，如摩訶迦葉；好坐禪，如隷跋多等；好智慧，如舍利弗等；好多聞，如阿難等；好知毘尼，如優婆離等。",
        "from": "T25n1509_024:0239a27_11",
        "context_with_next_sentence": true
    },
    {
        "source_sentence": "如是佛弟子，各各有所好。",
        "from": "T25n1509_024:0239b05_12",
        "context_with_next_sentence": true
    },
    {
        "source_sentence": "凡夫人，亦各各有所喜：或有憙婬欲，或有憙瞋恚。",
        "from": "T25n1509_024:0239b06_0",
        "context_with_next_sentence": true
    },
    {
        "source_sentence": "復次，佛知是人多欲、多瞋、多癡。",
        "from": "T25n1509_024:0239b07_1",
        "context_with_next_sentence": true
    },
    {
        "source_sentence": "問曰：何等是多欲、多瞋、多癡相？",
        "from": "T25n1509_024:0239b07_2",
        "context_with_next_sentence": true
    },
    {
        "source_sentence": "答曰：如《禪經》中說三毒相，是中應廣說。",
        "from": "T25n1509_024:0239b08_3",
        "context_with_next_sentence": true
    },
    {
        "source_sentence": "知如是相已，多婬欲人不淨法門治，多瞋人慈心法門治，多愚癡人因緣法門治。",
        "from": "T25n1509_024:0239b09_4",
        "context_with_next_sentence": true
    },
    {
        "source_sentence": "如是隨所欲說法，所謂善欲隨心為說，如船順流；惡欲以苦切語教，如以榍出榍。",
        "from": "T25n1509_024:0239b11_5",
        "context_with_next_sentence": true
    },
    {
        "source_sentence": "是欲智中，佛悉遍知，無能壞、無能勝，是名「第五力」。",
        "from": "T25n1509_024:0239b13_6",
        "context_with_next_sentence": true
    },
    {
        "source_sentence": "「性智力」者，佛知世間種種別異性。",
        "from": "T25n1509_024:0239b14_7",
        "context_with_next_sentence": true
    },
    {
        "source_sentence": "性名積習，相從性生，欲隨性作行；或時從欲為性，習欲成性。",
        "from": "T25n1509_024:0239b15_8",
        "context_with_next_sentence": true
    },
    {
        "source_sentence": "「性」名深心為事，「欲」名隨緣起，是為欲、性分別。",
        "from": "T25n1509_024:0239b16_9",
        "context_with_next_sentence": true
    },
    {
        "source_sentence": "「世間種種別異」者，各各性、多性，無量、不可數，是名「世間別異」。",
        "from": "T25n1509_024:0239b17_10",
        "context_with_next_sentence": true
    },
    {
        "source_sentence": "有二種世間：世界世間，眾生世間。",
        "from": "T25n1509_024:0239b19_11",
        "context_with_next_sentence": true
    },
    {
        "source_sentence": "此中但說眾生世間。",
        "from": "T25n1509_024:0239b20_12",
        "context_with_next_sentence": true
    },
    {
        "source_sentence": "佛知眾生如是性、如是欲，從是處來，若成就善根、不善根，可度、不可度，定、不定，必、不必，行何行、生何處、在何地。",
        "from": "T25n1509_024:0239b20_13",
        "context_with_next_sentence": true
    },
    {
        "source_sentence": "復次，佛知是眾生種種性相，所謂隨所趣向，如是處偏多，如是貴，如是深心事，如是欲，如是業，如是行，如是煩惱，如是禮法，如是定，如是威儀，如是知，如是見，如是憶想分別；爾所結使生，爾所結使未生。",
        "from": "T25n1509_024:0239b23_14",
        "context_with_next_sentence": true
    },
    {
        "source_sentence": "隨所著生欲，隨欲染心，隨染心趣向，隨向貴重，隨貴重常覺觀，隨覺觀為戲論，隨戲論常念，隨念發行，隨發行作業，隨作業果報。",
        "from": "T25n1509_024:0239b28_15",
        "context_with_next_sentence": true
    },
    {
        "source_sentence": "復次，佛用是種種性智力，知是眾生可度，是不可度；是今世可度，是後世可度；是即時可度，是異時可度；是現前可度，是眼不見可度；是人佛能度，是人聲聞能度，是人共可度；是人必可度，是人必不可度；是人略說可度，是人廣說可度，是人略廣說可度；是人讚嘆可度，是人折伏可度；是人將迎可度，是人棄捨可度；是人細法可度，是人麁法可度；是人苦切可度，是人軟語可度，是人苦軟可度。",
        "from": "T25n1509_024:0239c02_16",
        "context_with_next_sentence": true
    },
    {
        "source_sentence": "是邪見，是正見；是著過去，是著未來；是著斷滅，是著常；是著有見，是著無見；是欲生，是厭生；是求富貴樂，是著厚邪見；是說無因無緣，是說邪因緣，是說正因緣；是說無作業，是說邪作業，是說正作業；是說不求，是說邪求，是說正求；是貴我，是貴五欲，是貴得利，是貴飲食，是貴說戲樂事；是樂眾，是樂憒閙，是樂遠離；是多行愛，是多行見；是好信，是好慧；是應守護，是應捨；是貴持戒，是貴禪定，是貴智慧；是易悟，是講說乃悟；是可引導，是句句解；是利根，是鈍根，是中根；是易出易拔，是難出難拔；是畏罪，是重罪；是畏生死，是不畏生死；是多欲，是多瞋，是多癡；是多欲瞋，是多欲癡，是多瞋癡，是多欲瞋癡；是薄煩惱，是厚煩惱；是少垢，是多垢；是覆慧，是衣裓慧，是廣慧；是人善知五眾相、十二入、十八界、十二因緣、是處非是處、苦集滅道；善知入定、出定、住定。",
        "from": "T25n1509_024:0239c12_17",
        "context_with_next_sentence": true
    },
    {
        "source_sentence": "復次，佛知：是欲界眾生，是色界、是無色界眾生；是地獄、畜生、餓鬼、人、天；是卵生、胎生、濕生、化生；是有色、是無色；是有想、是無想；是短命、是長命；是但凡夫人未離欲，是凡夫人離下地欲、未離禪欲，如是乃至非有想非無想；是向道，是得果；是辟支佛，是諸佛無礙解脫。",
        "from": "T25n1509_024:0240a01_18",
        "context_with_next_sentence": true
    },
    {
        "source_sentence": "如是等種種分別：五道、四生、三聚，假名，障，眾、入、界，善根、不善根，諸結使，地，業果，是可度、是不可度，滅、智分別。",
        "from": "T25n1509_024:0240a07_19",
        "context_with_next_sentence": true
    },
    {
        "source_sentence": "以如是等分別，知世間種種別異性，得無礙解脫。",
        "from": "T25n1509_024:0240a10_20",
        "context_with_next_sentence": true
    },
    {
        "source_sentence": "如是等種種別異，佛悉遍知，無能壞、無能勝，是名「第六力」。",
        "from": "T25n1509_024:0240a11_21",
        "context_with_next_sentence": true
    },
    {
        "source_sentence": "「一切至處道智力」者。",
        "from": "T25n1509_024:0240a12_22",
        "context_with_next_sentence": true
    },
    {
        "source_sentence": "有人言：業即是道。",
        "from": "T25n1509_024:0240a13_23",
        "context_with_next_sentence": true
    },
    {
        "source_sentence": "所以者何？",
        "from": "T25n1509_024:0240a13_24",
        "context_with_next_sentence": true
    },
    {
        "source_sentence": "業因緣故，遍行五道。",
        "from": "T25n1509_024:0240a13_25",
        "context_with_next_sentence": true
    },
    {
        "source_sentence": "有業能斷，業能有所至，所謂三聖道分及無漏思。",
        "from": "T25n1509_024:0240a14_26",
        "context_with_next_sentence": true
    },
    {
        "source_sentence": "以是故，諸業是一切至處道。",
        "from": "T25n1509_024:0240a15_27",
        "context_with_next_sentence": true
    },
    {
        "source_sentence": "復次，有人言：五別五智三昧(丹云：無漏三昧禪五支)住，一切處利益事辦。",
        "from": "T25n1509_024:0240a16_28",
        "context_with_next_sentence": true
    },
    {
        "source_sentence": "復有人言：第四禪即是。",
        "from": "T25n1509_024:0240a17_29",
        "context_with_next_sentence": true
    },
    {
        "source_sentence": "何以故？",
        "from": "T25n1509_024:0240a18_0",
        "context_with_next_sentence": true
    },
    {
        "source_sentence": "第四禪一切諸定至處。",
        "from": "T25n1509_024:0240a18_1",
        "context_with_next_sentence": true
    },
    {
        "source_sentence": "如諸《經》中說：是善心、定心、不亂心、攝心，皆入第四禪中。",
        "from": "T25n1509_024:0240a18_2",
        "context_with_next_sentence": true
    },
    {
        "source_sentence": "復次，有人言：如身念處即是至處道，是諸道利益之本。",
        "from": "T25n1509_024:0240a20_0",
        "context_with_next_sentence": true
    },
    {
        "source_sentence": "復有人言：一切聖道是，用是聖道得隨意利益。",
        "from": "T25n1509_024:0240a21_1",
        "context_with_next_sentence": true
    },
    {
        "source_sentence": "復有論者言：一切善道，一切惡道，一切聖道，各各知諸道至處。",
        "from": "T25n1509_024:0240a22_2",
        "context_with_next_sentence": true
    },
    {
        "source_sentence": "如《毛竪經》中說。",
        "from": "T25n1509_024:0240a23_3",
        "context_with_next_sentence": true
    },
    {
        "source_sentence": "佛悉遍知，無能壞、無能勝，是名第七力。",
        "from": "T25n1509_024:0240a24_4",
        "context_with_next_sentence": true
    },
    {
        "source_sentence": "「宿命智力」者，宿命有三種：有通，有明，有力。",
        "from": "T25n1509_024:0240a25_5",
        "context_with_next_sentence": true
    },
    {
        "source_sentence": "凡夫人但有通，聲聞人亦通、亦明，佛亦通、亦明、亦力。",
        "from": "T25n1509_024:0240a26_6",
        "context_with_next_sentence": true
    },
    {
        "source_sentence": "所以者何？",
        "from": "T25n1509_024:0240a27_7",
        "context_with_next_sentence": true
    },
    {
        "source_sentence": "凡夫人但知宿命所經，不知業因緣相續；以是故，凡夫人但有通，無有明。",
        "from": "T25n1509_024:0240a27_8",
        "context_with_next_sentence": true
    },
    {
        "source_sentence": "聲聞人知集諦故，了了知業因緣相續生；以是故，聲聞人亦有通，亦有明。",
        "from": "T25n1509_024:0240a29_9",
        "context_with_next_sentence": true
    },
    {
        "source_sentence": "若佛弟子，先凡夫人時得宿命智，入見諦道中知集因緣，第八無漏心得斷見故，通變為明。",
        "from": "T25n1509_024:0240b02_0",
        "context_with_next_sentence": true
    },
    {
        "source_sentence": "所以者何？",
        "from": "T25n1509_024:0240b04_1",
        "context_with_next_sentence": true
    },
    {
        "source_sentence": "明名見根本。",
        "from": "T25n1509_024:0240b04_2",
        "context_with_next_sentence": true
    },
    {
        "source_sentence": "若佛弟子先得聖道，後宿命智生，亦知集因緣力故，通變為明。",
        "from": "T25n1509_024:0240b04_3",
        "context_with_next_sentence": true
    },
    {
        "source_sentence": "問曰：若佛本為菩薩時，先得宿命智，諸菩薩離無所有處煩惱，後入聖道故，云何佛說「我初夜得初明」？",
        "from": "T25n1509_024:0240b06_4",
        "context_with_next_sentence": true
    },
    {
        "source_sentence": "答曰：是時非明，若佛在眾中，說我彼時得是明。",
        "from": "T25n1509_024:0240b08_5",
        "context_with_next_sentence": true
    },
    {
        "source_sentence": "示眾人言：是明初夜得。",
        "from": "T25n1509_024:0240b09_6",
        "context_with_next_sentence": true
    },
    {
        "source_sentence": "譬如國王未作王時生子，後作王時，人問：「王子何時生？」",
        "from": "T25n1509_024:0240b10_7",
        "context_with_next_sentence": true
    },
    {
        "source_sentence": "答言：「王子某時生。」",
        "from": "T25n1509_024:0240b11_8",
        "context_with_next_sentence": true
    },
    {
        "source_sentence": "是生時未作王，以今是王故，以彼為王子，言：「王子彼時生。」",
        "from": "T25n1509_024:0240b12_9",
        "context_with_next_sentence": true
    },
    {
        "source_sentence": "佛亦如是，宿命智生，爾時未是明，但名通；後夜時知集因緣故，通變為明；後在眾中說言：「我初夜時得是明。」",
        "from": "T25n1509_024:0240b13_10",
        "context_with_next_sentence": true
    },
    {
        "source_sentence": "問曰：通、明義如是，云何為力？",
        "from": "T25n1509_024:0240b16_11",
        "context_with_next_sentence": true
    },
    {
        "source_sentence": "答曰：佛用是明，知己身及眾生，無量無邊世中，宿命因緣所更，種種悉遍知，是為「力」。",
        "from": "T25n1509_024:0240b16_12",
        "context_with_next_sentence": true
    },
    {
        "source_sentence": "是名「第八力」。",
        "from": "T25n1509_024:0240b18_13",
        "context_with_next_sentence": true
    },
    {
        "source_sentence": "「生死智力」者，佛用天眼，見眾生生死處。",
        "from": "T25n1509_024:0240b19_14",
        "context_with_next_sentence": true
    },
    {
        "source_sentence": "凡夫人用是天眼，極多見四天下；聲聞人極多傍見小千世界，上下亦遍見。",
        "from": "T25n1509_024:0240b20_0",
        "context_with_next_sentence": true
    },
    {
        "source_sentence": "問曰：大梵王亦能見千世界，有何等異？",
        "from": "T25n1509_024:0240b21_1",
        "context_with_next_sentence": true
    },
    {
        "source_sentence": "答曰：大梵王自於千世界中立則遍見；若在邊立，則不見餘處。",
        "from": "T25n1509_024:0240b22_2",
        "context_with_next_sentence": true
    },
    {
        "source_sentence": "聲聞人則不爾，在所住處，常見千世界。",
        "from": "T25n1509_024:0240b24_3",
        "context_with_next_sentence": true
    },
    {
        "source_sentence": "辟支佛見百千世界，諸佛見無量無邊諸世界。",
        "from": "T25n1509_024:0240b25_4",
        "context_with_next_sentence": true
    },
    {
        "source_sentence": "凡夫人天眼智，是通而非明，亦如是，但見所有事，不能見隨業因緣受生，如宿命中說。",
        "from": "T25n1509_024:0240b26_5",
        "context_with_next_sentence": true
    },
    {
        "source_sentence": "復次，得天眼人中最第一者阿泥盧豆，色界四大造色半頭清淨是天眼。",
        "from": "T25n1509_024:0240b28_6",
        "context_with_next_sentence": true
    },
    {
        "source_sentence": "佛天眼，四大造色遍頭清淨。",
        "from": "T25n1509_024:0240b29_7",
        "context_with_next_sentence": true
    },
    {
        "source_sentence": "是為差別。",
        "from": "T25n1509_024:0240c01_8",
        "context_with_next_sentence": true
    },
    {
        "source_sentence": "復次，聲聞人所住於三昧中得天眼，即所住三昧中能見：若有覺有觀三昧，若無覺有觀三昧，若無覺無觀三昧。",
        "from": "T25n1509_024:0240c01_9",
        "context_with_next_sentence": true
    },
    {
        "source_sentence": "佛隨所入三昧中住，欲見盡見；若依無覺無觀三昧中得天眼，入有覺有觀三昧，若無覺有觀三昧中亦能見。",
        "from": "T25n1509_024:0240c04_10",
        "context_with_next_sentence": true
    },
    {
        "source_sentence": "復次，聲聞人用是天眼見時，所住三昧中，心入餘三昧，天眼則滅。",
        "from": "T25n1509_024:0240c06_11",
        "context_with_next_sentence": true
    },
    {
        "source_sentence": "佛則不爾，心雖入餘三昧，天眼不滅。",
        "from": "T25n1509_024:0240c08_12",
        "context_with_next_sentence": true
    },
    {
        "source_sentence": "是智慧遍知一切眾生生死所趣，無能壞，無能勝，是名「第九力」。",
        "from": "T25n1509_024:0240c09_13",
        "context_with_next_sentence": true
    },
    {
        "source_sentence": "「漏盡智力」者。",
        "from": "T25n1509_024:0240c10_14",
        "context_with_next_sentence": true
    },
    {
        "source_sentence": "問曰：九力智慧分別有差別，漏盡則同，一切聲聞、辟支佛有何等異？",
        "from": "T25n1509_024:0240c11_0",
        "context_with_next_sentence": true
    },
    {
        "source_sentence": "答曰：雖漏盡是同，智慧分別大差別。",
        "from": "T25n1509_024:0240c12_1",
        "context_with_next_sentence": true
    },
    {
        "source_sentence": "聲聞極大力，思惟所斷結，生分、住分、滅分三時斷；佛則不爾，一生分時盡斷。",
        "from": "T25n1509_024:0240c13_2",
        "context_with_next_sentence": true
    },
    {
        "source_sentence": "聲聞人見諦所斷結使生時斷，思惟所斷三時滅；佛則見諦所斷、思惟所斷無異。",
        "from": "T25n1509_024:0240c15_3",
        "context_with_next_sentence": true
    },
    {
        "source_sentence": "聲聞人初入聖道時，入時與達時異；佛則一心中亦入亦達，一心中得一切智，一心中壞一切障，一心中得一切佛法。",
        "from": "T25n1509_024:0240c17_0",
        "context_with_next_sentence": true
    },
    {
        "source_sentence": "復次，諸聲聞人有二種解脫：煩惱解脫，法障解脫。",
        "from": "T25n1509_024:0240c19_1",
        "context_with_next_sentence": true
    },
    {
        "source_sentence": "佛有一切煩惱解脫，亦有一切法障解脫。",
        "from": "T25n1509_024:0240c20_2",
        "context_with_next_sentence": true
    },
    {
        "source_sentence": "佛自然得智慧，諸聲聞人隨教道行得。",
        "from": "T25n1509_024:0240c21_3",
        "context_with_next_sentence": true
    },
    {
        "source_sentence": "復有人言：若佛以智慧斷一切眾生煩惱，其智亦不鈍不減。",
        "from": "T25n1509_024:0240c22_4",
        "context_with_next_sentence": true
    },
    {
        "source_sentence": "譬如熱鐵丸，著少綿上，雖燒此綿而火熱勢不減；佛智慧亦如是，燒一切煩惱，智力亦不減。",
        "from": "T25n1509_024:0240c24_5",
        "context_with_next_sentence": true
    },
    {
        "source_sentence": "復次，聲聞但知自盡漏；諸佛自知盡漏，亦知盡他人漏，如《淨經》中說。",
        "from": "T25n1509_024:0240c26_6",
        "context_with_next_sentence": true
    },
    {
        "source_sentence": "復次，佛獨知眾生心中分別有九十八使、一百九十六纏，除佛，無有知者。",
        "from": "T25n1509_024:0240c28_7",
        "context_with_next_sentence": true
    },
    {
        "source_sentence": "佛亦獨知苦法智、苦比智中斷爾所結使性，乃至道比智亦如是；思惟所斷九解脫道中亦爾。",
        "from": "T25n1509_024:0240c29_8",
        "context_with_next_sentence": true
    },
    {
        "source_sentence": "佛悉遍知一切眾生如是事；聲聞若少知少說，皆隨佛語。",
        "from": "T25n1509_024:0241a02_9",
        "context_with_next_sentence": true
    },
    {
        "source_sentence": "佛如是漏盡智慧力勢，無能壞、無能勝，是名「第十力」。",
        "from": "T25n1509_024:0241a04_10",
        "context_with_next_sentence": true
    },
    {
        "source_sentence": "問曰：是十力何者最勝？",
        "from": "T25n1509_024:0241a05_11",
        "context_with_next_sentence": true
    },
    {
        "source_sentence": "答曰：各各於自事中大，如水能漬，火能燒，各自有力。",
        "from": "T25n1509_024:0241a06_12",
        "context_with_next_sentence": true
    },
    {
        "source_sentence": "有人言：初力為大，能攝十力故。",
        "from": "T25n1509_024:0241a07_13",
        "context_with_next_sentence": true
    },
    {
        "source_sentence": "或言：漏盡力大，事辦、得涅槃故。",
        "from": "T25n1509_024:0241a08_14",
        "context_with_next_sentence": true
    },
    {
        "source_sentence": "論者言：是十力皆以無礙解脫為根本、無礙解脫為增上。",
        "from": "T25n1509_024:0241a08_15",
        "context_with_next_sentence": true
    },
    {
        "source_sentence": "問曰：若是十力獨是佛事，弟子今世無人能得，佛何以故說？",
        "from": "T25n1509_024:0241a10_16",
        "context_with_next_sentence": true
    },
    {
        "source_sentence": "答曰：斷人十力中疑故，無智人令心決定堅牢故，令四眾歡喜，言：「我等大師獨有如是力，不與一切眾生共。」",
        "from": "T25n1509_024:0241a11_17",
        "context_with_next_sentence": true
    },
    {
        "source_sentence": "又諸外道輩言：「憍曇氏沙門常寂靜處住，智慧縮沒。」",
        "from": "T25n1509_024:0241a14_18",
        "context_with_next_sentence": true
    },
    {
        "source_sentence": "以是故，發至誠言：「我十種智力、四無所畏，安立具足；在大眾中，說具足智慧，教化眾生，如師子吼，轉梵輪，一切外道及天世人無能轉者。」",
        "from": "T25n1509_024:0241a15_19",
        "context_with_next_sentence": true
    },
    {
        "source_sentence": "為止是謗故，說是十力。",
        "from": "T25n1509_024:0241a18_20",
        "context_with_next_sentence": true
    },
    {
        "source_sentence": "問曰：好人法，一事智慧尚不應自讚，何況無我、無所著人而自讚十力？",
        "from": "T25n1509_024:0241a19_21",
        "context_with_next_sentence": true
    },
    {
        "source_sentence": "如說：　「自讚、自毀、　　讚他、毀他，　　如是四種，　　智者不行！」",
        "from": "T25n1509_024:0241a20_22",
        "context_with_next_sentence": true
    },
    {
        "source_sentence": "答曰：佛雖無我、無所著，有無量力，大悲為度眾生故，但說十力，不為自讚。",
        "from": "T25n1509_024:0241a23_0",
        "context_with_next_sentence": true
    },
    {
        "source_sentence": "譬如好賈客導師，見諸惡賊誑諸賈客，示以非道；導師愍念故，語諸賈客：「我是實語人，汝莫隨誑惑者！」",
        "from": "T25n1509_024:0241a24_1",
        "context_with_next_sentence": true
    },
    {
        "source_sentence": "又如諸弊醫等誑諸病人，良醫愍之，語眾病者：「我有良藥能除汝病，莫信欺誑以自苦困！」",
        "from": "T25n1509_024:0241a27_2",
        "context_with_next_sentence": true
    },
    {
        "source_sentence": "復次，佛功德深遠，若佛不自說，無有知者；為眾生少說，所益甚多。",
        "from": "T25n1509_024:0241a29_3",
        "context_with_next_sentence": true
    },
    {
        "source_sentence": "以是故，佛自說是十力。",
        "from": "T25n1509_024:0241b02_4",
        "context_with_next_sentence": true
    },
    {
        "source_sentence": "復次，有可度者必應為說，所應說中次第應說十力；若不說，彼不得度，是故自說。",
        "from": "T25n1509_024:0241b02_5",
        "context_with_next_sentence": true
    },
    {
        "source_sentence": "譬如日月出時，不作是念：「我照天下，當有名稱！」",
        "from": "T25n1509_024:0241b04_6",
        "context_with_next_sentence": true
    },
    {
        "source_sentence": "日月既出，必自有名。",
        "from": "T25n1509_024:0241b05_7",
        "context_with_next_sentence": true
    },
    {
        "source_sentence": "佛亦如是，不自念為有名稱故自說功德。",
        "from": "T25n1509_024:0241b06_8",
        "context_with_next_sentence": true
    },
    {
        "source_sentence": "佛清淨語言說法，光明破眾生愚闇，自然有大名稱。",
        "from": "T25n1509_024:0241b07_9",
        "context_with_next_sentence": true
    },
    {
        "source_sentence": "以是故，佛自說十力等諸功德，無有失。",
        "from": "T25n1509_024:0241b08_10",
        "context_with_next_sentence": true
    },
    {
        "source_sentence": "「力」名能有所辦：用是十種力增益智慧故，能破論議師；用是十種力增益智慧故，能好說法；用是十種力增益智慧故，能摧伏不順；用是十種力增益智慧故，於諸法中得自在，如大國主於臣民大眾中得自在。",
        "from": "T25n1509_024:0241b09_11",
        "context_with_next_sentence": true
    },
    {
        "source_sentence": "是為以聲聞法略說十力義。",
        "from": "T25n1509_024:0241b14_12",
        "context_with_next_sentence": true
    },
    {
        "source_sentence": "大智度論卷第二十四",
        "from": "T25n1509_024:0241b16_0",
        "context_with_next_sentence": false
    }
]