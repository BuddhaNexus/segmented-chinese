[
    {
        "source_sentence": "大莊嚴論經卷第十二",
        "from": "T04n0201_012:0321a22_0",
        "context_with_next_sentence": true
    },
    {
        "source_sentence": "馬鳴菩薩造",
        "from": "T04n0201_012:0321a24_0",
        "context_with_next_sentence": true
    },
    {
        "source_sentence": "後秦龜茲三藏鳩摩羅什譯",
        "from": "T04n0201_012:0321a25_0",
        "context_with_next_sentence": true
    },
    {
        "source_sentence": "（六四）復次，佛法難聞，如來往昔為菩薩時，不惜身命以求於法，是故應當勤心聽法。",
        "from": "T04n0201_012:0321a26_0",
        "context_with_next_sentence": true
    },
    {
        "source_sentence": "我昔曾聞鴿緣譬喻，有邪見師為釋提桓因說顛倒法，彼外道師非有真智，自稱為一切智，說言無阿耨多羅三藐三菩提。",
        "from": "T04n0201_012:0321a27_1",
        "context_with_next_sentence": true
    },
    {
        "source_sentence": "爾時帝釋聞是語已，心懷不悅極生憂愁。",
        "from": "T04n0201_012:0321b01_2",
        "context_with_next_sentence": true
    },
    {
        "source_sentence": "爾時帝釋見諸世間有苦行者，盡到其所推求一切智，如帝釋問經中偈說：「我今意欲求，　　不能得滿足，　晝夜懷疑惑，　　莫識是與非。",
        "from": "T04n0201_012:0321b02_3",
        "context_with_next_sentence": true
    },
    {
        "source_sentence": "　我於久遠來，　　恒思廣推求，　不知大真濟，　　今為何所在？」",
        "from": "T04n0201_012:0321b07_0",
        "context_with_next_sentence": true
    },
    {
        "source_sentence": "毘首羯磨白帝釋言：「處於天上不應憂愁，世間拘尸國王名曰尸毘，精勤苦行求三藐三菩提，智者觀已，是王不久必當成佛，可往親近。」",
        "from": "T04n0201_012:0321b09_0",
        "context_with_next_sentence": true
    },
    {
        "source_sentence": "帝釋答言：「彼之所作不移動耶？」",
        "from": "T04n0201_012:0321b12_1",
        "context_with_next_sentence": true
    },
    {
        "source_sentence": "即說偈言：「猶如魚生子，　　雖多成者少，　又如菴羅果，　　生熟亦難別，　菩薩亦如是，　　發心者甚多，　成就者極少。",
        "from": "T04n0201_012:0321b12_2",
        "context_with_next_sentence": true
    },
    {
        "source_sentence": "　　若作難苦行，　而不退轉者，　　可說決定得。",
        "from": "T04n0201_012:0321b17_3",
        "context_with_next_sentence": true
    },
    {
        "source_sentence": "　欲知菩薩者，　　執心必堅固。」",
        "from": "T04n0201_012:0321b19_0",
        "context_with_next_sentence": true
    },
    {
        "source_sentence": "毘首羯磨言：「我等今當而往試看，若實不動當修供養。」",
        "from": "T04n0201_012:0321b20_0",
        "context_with_next_sentence": true
    },
    {
        "source_sentence": "爾時帝釋為欲觀察菩薩心故，自化作鷹，語毘首羯磨：「汝化作鴿。」",
        "from": "T04n0201_012:0321b21_1",
        "context_with_next_sentence": true
    },
    {
        "source_sentence": "時毘首羯磨即化作鴿，身如空青眼如赤珠，向帝釋所。",
        "from": "T04n0201_012:0321b22_2",
        "context_with_next_sentence": true
    },
    {
        "source_sentence": "爾時帝釋生憐愍心語毘首羯磨：「我等云何於菩薩所而生逼觸，為彼尸毘王作苦惱事？",
        "from": "T04n0201_012:0321b24_3",
        "context_with_next_sentence": true
    },
    {
        "source_sentence": "雖復受苦如鍊好寶數試知真，試寶之法斷截屈折火燒椎打，乃始知真。」",
        "from": "T04n0201_012:0321b26_4",
        "context_with_next_sentence": true
    },
    {
        "source_sentence": "爾時化鴿為鷹所逐，鴿現恐怖，於大眾前來入尸毘王腋下，其色青綠如蓮花葉，其光赫奕如黑雲中虹，[口*(隹/乃)]白嚴麗，諸人皆生希有之想，即說偈言：「有實慈悲心，　　眾生皆體信，　如似日暗時，　　趣於自己巢。」",
        "from": "T04n0201_012:0321b28_5",
        "context_with_next_sentence": true
    },
    {
        "source_sentence": "　化鷹作是言：　　「願王歸我食。」",
        "from": "T04n0201_012:0321c05_0",
        "context_with_next_sentence": true
    },
    {
        "source_sentence": "爾時大王聞鷹語已，又見彼鴿極懷恐怖，即說偈言：「彼鴿畏鷹故，　　連翩來歸我，　雖口不能言，　　怖泣淚盈目，　是故於今者，　　宜應加救護。」",
        "from": "T04n0201_012:0321c06_0",
        "context_with_next_sentence": true
    },
    {
        "source_sentence": "爾時大王安慰鴿故，復說偈言：「汝莫生驚怖，　　終不令汝死，　但使吾身存，　　必當救於汝，　豈獨救護汝，　　并護諸眾生。",
        "from": "T04n0201_012:0321c11_0",
        "context_with_next_sentence": true
    },
    {
        "source_sentence": "　我為一切故，　　而作役力者，　如受國人雇，　　六分輸我一。",
        "from": "T04n0201_012:0321c15_0",
        "context_with_next_sentence": true
    },
    {
        "source_sentence": "　我今於一切，　　即是客作人，　要當作守護，　　不令有苦厄。」",
        "from": "T04n0201_012:0321c17_0",
        "context_with_next_sentence": true
    },
    {
        "source_sentence": "爾時彼鷹復白王言：「大王！",
        "from": "T04n0201_012:0321c19_0",
        "context_with_next_sentence": true
    },
    {
        "source_sentence": "願放此鴿，是我之食。」",
        "from": "T04n0201_012:0321c19_1",
        "context_with_next_sentence": true
    },
    {
        "source_sentence": "王答鷹言：「我久得慈，於眾生所盡應救護。」",
        "from": "T04n0201_012:0321c20_2",
        "context_with_next_sentence": true
    },
    {
        "source_sentence": "鷹問王言：「云何久得？」",
        "from": "T04n0201_012:0321c21_3",
        "context_with_next_sentence": true
    },
    {
        "source_sentence": "爾時大王，即說偈言：「我初發菩提，　　爾時即攝護，　於諸眾生等，　　盡生慈愍心。」",
        "from": "T04n0201_012:0321c21_4",
        "context_with_next_sentence": true
    },
    {
        "source_sentence": "鷹復以偈答言：「此語若真實，　　速應還我鴿，　若我飢餓死，　　汝即捨慈心。」",
        "from": "T04n0201_012:0321c25_0",
        "context_with_next_sentence": true
    },
    {
        "source_sentence": "王聞是已即便思惟：「如我今者處身極難，我當云何籌量得理？」",
        "from": "T04n0201_012:0321c28_0",
        "context_with_next_sentence": true
    },
    {
        "source_sentence": "作是念已即答鷹言：「頗有餘肉活汝命不？」",
        "from": "T04n0201_012:0321c29_1",
        "context_with_next_sentence": true
    },
    {
        "source_sentence": "鷹答王言：「唯新肉血可濟我命。」",
        "from": "T04n0201_012:0322a01_2",
        "context_with_next_sentence": true
    },
    {
        "source_sentence": "爾時大王作是思惟：「當作何方？」",
        "from": "T04n0201_012:0322a02_3",
        "context_with_next_sentence": true
    },
    {
        "source_sentence": "即說偈言：「一切諸眾生，　　我常修護念，　如此熱血肉，　　不殺終不得。」",
        "from": "T04n0201_012:0322a02_4",
        "context_with_next_sentence": true
    },
    {
        "source_sentence": "作是念已，「唯己身肉可以濟彼，此極為易。」",
        "from": "T04n0201_012:0322a06_0",
        "context_with_next_sentence": true
    },
    {
        "source_sentence": "復說偈言：「割於自己肉，　　而用與彼鷹，　乃至捨己身，　　當護恐怖命。」",
        "from": "T04n0201_012:0322a07_0",
        "context_with_next_sentence": true
    },
    {
        "source_sentence": "爾時大王說是偈已便語鷹言：「汝食我肉為得活不？」",
        "from": "T04n0201_012:0322a10_0",
        "context_with_next_sentence": true
    },
    {
        "source_sentence": "鷹言：「可爾。",
        "from": "T04n0201_012:0322a11_1",
        "context_with_next_sentence": true
    },
    {
        "source_sentence": "願王秤量身肉使與鴿等，而以與我，爾乃食之。」",
        "from": "T04n0201_012:0322a11_2",
        "context_with_next_sentence": true
    },
    {
        "source_sentence": "爾時大王聞是語已心生歡喜，即語侍人速取秤來。",
        "from": "T04n0201_012:0322a12_3",
        "context_with_next_sentence": true
    },
    {
        "source_sentence": "「以割我肉貿此鴿身，今正是我大吉會日。",
        "from": "T04n0201_012:0322a13_4",
        "context_with_next_sentence": true
    },
    {
        "source_sentence": "云何是吉會？」",
        "from": "T04n0201_012:0322a14_5",
        "context_with_next_sentence": true
    },
    {
        "source_sentence": "即說偈言：「老病所住處，　　危脆甚臭穢，　久應為法故，　　捨此賤穢肉。」",
        "from": "T04n0201_012:0322a15_6",
        "context_with_next_sentence": true
    },
    {
        "source_sentence": "時王侍人奉勅取秤。",
        "from": "T04n0201_012:0322a18_0",
        "context_with_next_sentence": true
    },
    {
        "source_sentence": "爾時大王雖見秤來都無愁色，即出其股，脚白滑澤如多羅葉，喚一侍人，即說偈言：「汝今以利刀，　　割取我股肉，　汝但順我語，　　莫生疑畏想。",
        "from": "T04n0201_012:0322a18_1",
        "context_with_next_sentence": true
    },
    {
        "source_sentence": "　不作難苦行，　　不得一切智，　一切種智者，　　三界中最勝。",
        "from": "T04n0201_012:0322a23_0",
        "context_with_next_sentence": true
    },
    {
        "source_sentence": "　菩提以輕緣，　　終不可獲得，　是故我今者，　　極應作堅固。」",
        "from": "T04n0201_012:0322a25_0",
        "context_with_next_sentence": true
    },
    {
        "source_sentence": "爾時侍人悲淚滿目，叉手合掌作如是言：「願見愍恕我不能作，我常受王供給使令，何忍以刀割王股肉？」",
        "from": "T04n0201_012:0322a27_0",
        "context_with_next_sentence": true
    },
    {
        "source_sentence": "即說偈言：「王是救濟者，　　我設割王肉，　我身及與刀，　　應疾當墮落。」",
        "from": "T04n0201_012:0322a29_1",
        "context_with_next_sentence": true
    },
    {
        "source_sentence": "爾時大王手自捉刀欲割股肉，輔相大臣號泣諫諍不能令止，城內諸人亦各勸請，不隨其語割於股肉。",
        "from": "T04n0201_012:0322b03_0",
        "context_with_next_sentence": true
    },
    {
        "source_sentence": "親近諸人亦各返顧不忍見之，婆羅門各掩其目不忍能觀，宮中婇女舉聲悲哭。",
        "from": "T04n0201_012:0322b05_1",
        "context_with_next_sentence": true
    },
    {
        "source_sentence": "天、龍、夜叉、乾闥婆、阿脩羅、緊那羅、摩睺羅伽等，在虛空中各相謂言：「如此之事信未曾有。」",
        "from": "T04n0201_012:0322b07_2",
        "context_with_next_sentence": true
    },
    {
        "source_sentence": "爾時大王身體軟弱，生長王宮未曾遭苦，舉身毒痛迷悶殞絕，而自勸喻，即說偈言：「咄心應堅住，　　如此微小苦，　何故乃迷悶？",
        "from": "T04n0201_012:0322b09_3",
        "context_with_next_sentence": true
    },
    {
        "source_sentence": "　　汝觀諸世間，　百千苦纏逼，　　無歸無救護，　無有覆育者，　　悉不得自在。",
        "from": "T04n0201_012:0322b13_4",
        "context_with_next_sentence": true
    },
    {
        "source_sentence": "　唯有汝心者，　　當為作救濟，　何故不自責，　　橫生苦惱想？」",
        "from": "T04n0201_012:0322b16_0",
        "context_with_next_sentence": true
    },
    {
        "source_sentence": "釋提桓因作是念：「今此大王所為甚苦，心能定不？」",
        "from": "T04n0201_012:0322b18_0",
        "context_with_next_sentence": true
    },
    {
        "source_sentence": "即欲試之，作如是言：「汝今苦痛甚難可忍，何不罷休受惱乃爾？",
        "from": "T04n0201_012:0322b19_1",
        "context_with_next_sentence": true
    },
    {
        "source_sentence": "汝今以足不須作是，放鴿使去。」",
        "from": "T04n0201_012:0322b20_2",
        "context_with_next_sentence": true
    },
    {
        "source_sentence": "菩薩微笑而答之言：「終不以痛違我誓心，假設有痛過於是者，終無退想。",
        "from": "T04n0201_012:0322b21_3",
        "context_with_next_sentence": true
    },
    {
        "source_sentence": "今以小苦方於地獄不可為喻，故應起意於苦惱眾倍生慈悲。」",
        "from": "T04n0201_012:0322b23_4",
        "context_with_next_sentence": true
    },
    {
        "source_sentence": "作是念已，即說偈言：「我今割身苦，　　心意極廣大，　智小志弱者，　　受於地獄痛，　如此苦長遠，　　深廣無崖畔，　云何可堪忍？",
        "from": "T04n0201_012:0322b24_5",
        "context_with_next_sentence": true
    },
    {
        "source_sentence": "　　我愍如是等，　是故應速疾，　　急求於菩提，　如是等諸苦，　　救拔令解脫。」",
        "from": "T04n0201_012:0322b29_6",
        "context_with_next_sentence": true
    },
    {
        "source_sentence": "時天帝釋復作是念：「大王所作故未大苦，復有苦惱甚於是者，心為動不？",
        "from": "T04n0201_012:0322c03_0",
        "context_with_next_sentence": true
    },
    {
        "source_sentence": "我今當試。」",
        "from": "T04n0201_012:0322c04_1",
        "context_with_next_sentence": true
    },
    {
        "source_sentence": "作是思惟默然不語。",
        "from": "T04n0201_012:0322c05_0",
        "context_with_next_sentence": true
    },
    {
        "source_sentence": "時彼大王以所割肉著秤一頭，復以鴿身著秤一頭，鴿身轉重，復割兩髀及以身肉用著秤頭，猶輕於鴿。",
        "from": "T04n0201_012:0322c05_1",
        "context_with_next_sentence": true
    },
    {
        "source_sentence": "時彼大王深生疑怪，何緣乃爾？",
        "from": "T04n0201_012:0322c08_0",
        "context_with_next_sentence": true
    },
    {
        "source_sentence": "即便舉身欲上秤上。",
        "from": "T04n0201_012:0322c08_1",
        "context_with_next_sentence": true
    },
    {
        "source_sentence": "時鷹問言：「汝何故起為欲悔耶？」",
        "from": "T04n0201_012:0322c09_2",
        "context_with_next_sentence": true
    },
    {
        "source_sentence": "大王答言：「我不欲悔，乃欲以身都上秤上救此鴿命。」",
        "from": "T04n0201_012:0322c09_3",
        "context_with_next_sentence": true
    },
    {
        "source_sentence": "爾時大王欲上秤時顏色怡悅，左右親近都不忍視，又驅諸人不忍使見。",
        "from": "T04n0201_012:0322c11_4",
        "context_with_next_sentence": true
    },
    {
        "source_sentence": "時王語言：「恣意使看。」",
        "from": "T04n0201_012:0322c13_0",
        "context_with_next_sentence": true
    },
    {
        "source_sentence": "時彼大王割身肉盡，骨節相抂，猶如畫像在於雨中毀滅難見。",
        "from": "T04n0201_012:0322c13_1",
        "context_with_next_sentence": true
    },
    {
        "source_sentence": "爾時大王作是唱言：「我今捨身，不為財寶，不為欲樂，不為妻子，亦不為宗親眷屬，乃求一切種智救拔眾生。」",
        "from": "T04n0201_012:0322c15_0",
        "context_with_next_sentence": true
    },
    {
        "source_sentence": "即說偈言：「天人阿修羅，　　乾闥婆夜叉，　龍及鬼神等，　　一切眾生類，　有見我身者，　　皆令不退轉。",
        "from": "T04n0201_012:0322c17_1",
        "context_with_next_sentence": true
    },
    {
        "source_sentence": "　為貪智慧故，　　苦毒割此身，　欲求種智者，　　應當堅慈心，　若不堅實者，　　是則捨菩提。」",
        "from": "T04n0201_012:0322c21_0",
        "context_with_next_sentence": true
    },
    {
        "source_sentence": "爾時大王不惜身命即登秤上，時諸大地六種震動，猶如草葉隨波震蕩，諸天空中歎未曾有，唱言：「善哉善哉！",
        "from": "T04n0201_012:0322c24_0",
        "context_with_next_sentence": true
    },
    {
        "source_sentence": "真名精進志心堅固。」",
        "from": "T04n0201_012:0322c26_1",
        "context_with_next_sentence": true
    },
    {
        "source_sentence": "即說偈言：「我護彼命故，　　自割己身肉，　純善懷悲愍，　　執志不動轉，　一切諸天人，　　皆生希有想。」",
        "from": "T04n0201_012:0322c27_2",
        "context_with_next_sentence": true
    },
    {
        "source_sentence": "爾時化鷹歎：「未曾有！",
        "from": "T04n0201_012:0323a02_0",
        "context_with_next_sentence": true
    },
    {
        "source_sentence": "彼心堅實不久成佛，一切眾生將有恃怙。」",
        "from": "T04n0201_012:0323a02_1",
        "context_with_next_sentence": true
    },
    {
        "source_sentence": "釋復本形在大王前，語毗首羯磨：「還復爾身，我等今當共設供養。",
        "from": "T04n0201_012:0323a03_2",
        "context_with_next_sentence": true
    },
    {
        "source_sentence": "而此菩薩志力堅固，猶須彌山處於大海終無動搖，菩薩之心亦復如是。」",
        "from": "T04n0201_012:0323a05_0",
        "context_with_next_sentence": true
    },
    {
        "source_sentence": "即說偈言：「我等應供養，　　勇猛精進者，　今當共起發，　　讚歎令增長。",
        "from": "T04n0201_012:0323a06_1",
        "context_with_next_sentence": true
    },
    {
        "source_sentence": "　諸有留難苦，　　應當共遮止，　與其作伴黨，　　修行久堅固。",
        "from": "T04n0201_012:0323a09_0",
        "context_with_next_sentence": true
    },
    {
        "source_sentence": "　安住大悲地，　　一切種智樹，　萌芽始欲現，　　智者應擁護。」",
        "from": "T04n0201_012:0323a11_0",
        "context_with_next_sentence": true
    },
    {
        "source_sentence": "毗首羯磨語釋提桓因言：「今大王於一切眾生體性悲愍，當使彼身還復如故，願一切眾生智心不動。」",
        "from": "T04n0201_012:0323a13_0",
        "context_with_next_sentence": true
    },
    {
        "source_sentence": "爾時帝釋問彼王言：「為於一鴿能捨是身，不憂惱耶？」",
        "from": "T04n0201_012:0323a15_1",
        "context_with_next_sentence": true
    },
    {
        "source_sentence": "爾時大王以偈答言：「此身歸捨棄，　　猶如彼木石，　會捨與禽獸，　　火燒地中朽。",
        "from": "T04n0201_012:0323a16_2",
        "context_with_next_sentence": true
    },
    {
        "source_sentence": "　以此無益身，　　而求大利益，　應當極歡喜，　　終無憂悔心。",
        "from": "T04n0201_012:0323a20_0",
        "context_with_next_sentence": true
    },
    {
        "source_sentence": "　誰有智慧者，　　以此危脆身，　博貿堅牢法，　　而當不欣慶？」",
        "from": "T04n0201_012:0323a22_0",
        "context_with_next_sentence": true
    },
    {
        "source_sentence": "爾時帝釋語大王言：「此語難信，又如此事實未曾有，誰可信者？」",
        "from": "T04n0201_012:0323a24_0",
        "context_with_next_sentence": true
    },
    {
        "source_sentence": "大王答言：「我自知心，世有大仙能觀察者，必知我心實無返異。」",
        "from": "T04n0201_012:0323a25_1",
        "context_with_next_sentence": true
    },
    {
        "source_sentence": "帝釋語言：「汝作實語。」",
        "from": "T04n0201_012:0323a27_0",
        "context_with_next_sentence": true
    },
    {
        "source_sentence": "爾時大王作是誓言：「若我今者心無悔恨，當使此身還復如故。」",
        "from": "T04n0201_012:0323a27_1",
        "context_with_next_sentence": true
    },
    {
        "source_sentence": "爾時大王觀己所割身肉之處，即說偈言：「我割身肉時，　　心不存苦樂，　無瞋亦無憂，　　無有不喜心。",
        "from": "T04n0201_012:0323a29_0",
        "context_with_next_sentence": true
    },
    {
        "source_sentence": "　此事若實者，　　身當復如故，　速成菩提道，　　救於眾生苦。」",
        "from": "T04n0201_012:0323b03_0",
        "context_with_next_sentence": true
    },
    {
        "source_sentence": "說是偈已。",
        "from": "T04n0201_012:0323b05_0",
        "context_with_next_sentence": true
    },
    {
        "source_sentence": "爾時大王所割身肉還復如故，即說偈言：「諸山及大地，　　一切皆震動，　樹木及大海，　　涌沒不自停，　猶如恐怖者，　　戰掉不自寧。",
        "from": "T04n0201_012:0323b05_1",
        "context_with_next_sentence": true
    },
    {
        "source_sentence": "　諸天作音樂，　　空中雨香花，　鍾鼓等眾音，　　同時俱發聲，　天人音樂等，　　一切皆作唱。",
        "from": "T04n0201_012:0323b10_0",
        "context_with_next_sentence": true
    },
    {
        "source_sentence": "　眾生皆擾動，　　大海亦出聲，　天雨細末香，　　悉皆滿諸道。",
        "from": "T04n0201_012:0323b13_0",
        "context_with_next_sentence": true
    },
    {
        "source_sentence": "　花於虛空中，　　遲速下不同，　虛空諸天女，　　散花滿地中。",
        "from": "T04n0201_012:0323b15_0",
        "context_with_next_sentence": true
    },
    {
        "source_sentence": "　若干種綵色，　　金寶校飾衣，　從天如雨墜，　　天衣諸縷繢，　相觸而出聲。",
        "from": "T04n0201_012:0323b17_0",
        "context_with_next_sentence": true
    },
    {
        "source_sentence": "　　諸人屋舍中，　寶器自發出，　　莊嚴於舍宅，　自然出聲音。",
        "from": "T04n0201_012:0323b19_1",
        "context_with_next_sentence": true
    },
    {
        "source_sentence": "　　猶如天伎樂，　諸方無雲翳，　　四面皆清明，　微風吹香氣，　　河流靜無聲。",
        "from": "T04n0201_012:0323b21_2",
        "context_with_next_sentence": true
    },
    {
        "source_sentence": "　夜叉渴仰法，　　增長倍慶仰，　不久成正覺，　　歌詠而讚譽，　內心極歡喜，　　諸勝乾闥婆。",
        "from": "T04n0201_012:0323b24_0",
        "context_with_next_sentence": true
    },
    {
        "source_sentence": "　歌頌作音樂，　　美音輕重聲，　讚歎出是言，　　不久得成佛。",
        "from": "T04n0201_012:0323b27_0",
        "context_with_next_sentence": true
    },
    {
        "source_sentence": "　度於誓願海，　　速疾到吉處，　果願已成就，　　憶念度脫我。」",
        "from": "T04n0201_012:0323b29_0",
        "context_with_next_sentence": true
    },
    {
        "source_sentence": "時彼帝釋共毘首羯磨供養菩薩已，還于天宮。",
        "from": "T04n0201_012:0323c02_0",
        "context_with_next_sentence": true
    },
    {
        "source_sentence": "（六五）復次，應近善知識，近善知識者結使熾盛能得消滅。",
        "from": "T04n0201_012:0323c04_0",
        "context_with_next_sentence": true
    },
    {
        "source_sentence": "我昔曾聞，素毘羅王太子名娑羅那，時王崩背，太子娑羅那不肯紹繼，捨位與弟，詣迦旃延所求索出家。",
        "from": "T04n0201_012:0323c05_1",
        "context_with_next_sentence": true
    },
    {
        "source_sentence": "既出家已，隨尊者迦旃延，詣巴樹提王國，在彼林中住止。",
        "from": "T04n0201_012:0323c07_2",
        "context_with_next_sentence": true
    },
    {
        "source_sentence": "巴樹提王將諸宮人，往詣彼林中眠息樹下。",
        "from": "T04n0201_012:0323c09_3",
        "context_with_next_sentence": true
    },
    {
        "source_sentence": "彼尊者娑羅那乞食迴還坐靜樹下，時諸宮人性好華菓，詣於林中遍行求覓。",
        "from": "T04n0201_012:0323c10_4",
        "context_with_next_sentence": true
    },
    {
        "source_sentence": "娑羅那比丘盛年出家極為端正，爾時宮人見彼比丘年既少壯容貌殊特，生希有想，而作是言：「佛法之中乃有是人出家學道。」",
        "from": "T04n0201_012:0323c12_0",
        "context_with_next_sentence": true
    },
    {
        "source_sentence": "即遶邊坐。",
        "from": "T04n0201_012:0323c14_1",
        "context_with_next_sentence": true
    },
    {
        "source_sentence": "時巴樹提王既眠寤已，顧瞻宮人及諸左右，盡各四散求覓不得。",
        "from": "T04n0201_012:0323c15_2",
        "context_with_next_sentence": true
    },
    {
        "source_sentence": "王即自求所在追尋，見諸宮人遶比丘坐聽其說法，即說偈言：「雖著鮮白衣，　　不如口辯說，　千女圍遶坐，　　愛敬其容貌。」",
        "from": "T04n0201_012:0323c16_3",
        "context_with_next_sentence": true
    },
    {
        "source_sentence": "爾時彼王以瞋忿故語比丘言：「汝得羅漢耶？」",
        "from": "T04n0201_012:0323c21_0",
        "context_with_next_sentence": true
    },
    {
        "source_sentence": "答言：「不得。」",
        "from": "T04n0201_012:0323c22_1",
        "context_with_next_sentence": true
    },
    {
        "source_sentence": "「汝得阿那含耶？」",
        "from": "T04n0201_012:0323c22_2",
        "context_with_next_sentence": true
    },
    {
        "source_sentence": "答言：「不得。」",
        "from": "T04n0201_012:0323c22_3",
        "context_with_next_sentence": true
    },
    {
        "source_sentence": "「汝得須陀洹耶？」",
        "from": "T04n0201_012:0323c22_4",
        "context_with_next_sentence": true
    },
    {
        "source_sentence": "答言：「不得。」",
        "from": "T04n0201_012:0323c23_5",
        "context_with_next_sentence": true
    },
    {
        "source_sentence": "「汝得初禪、二禪乃至四禪耶？」",
        "from": "T04n0201_012:0323c23_6",
        "context_with_next_sentence": true
    },
    {
        "source_sentence": "答言：「不得。」",
        "from": "T04n0201_012:0323c24_7",
        "context_with_next_sentence": true
    },
    {
        "source_sentence": "爾時彼王聞是語已甚大忿怒，語尊者言：「汝非離欲人，何緣與此宮人共坐？」",
        "from": "T04n0201_012:0323c24_8",
        "context_with_next_sentence": true
    },
    {
        "source_sentence": "即勅左右執此比丘，剝脫衣服唯留內衣，以棘刺杖用打比丘。",
        "from": "T04n0201_012:0323c26_9",
        "context_with_next_sentence": true
    },
    {
        "source_sentence": "時宮人等涕泣白王：「彼尊者無有罪過，云何撾打乃至如是？」",
        "from": "T04n0201_012:0323c27_10",
        "context_with_next_sentence": true
    },
    {
        "source_sentence": "王聞是語倍增瞋忿撾打過甚。",
        "from": "T04n0201_012:0323c29_11",
        "context_with_next_sentence": true
    },
    {
        "source_sentence": "爾時尊者，先是王子，身形柔軟不更苦痛，舉體血流，宮人覩之莫不涕淚。",
        "from": "T04n0201_012:0324a01_12",
        "context_with_next_sentence": true
    },
    {
        "source_sentence": "尊者娑羅那受是撾打遺命無幾，悶絕躄地，良久乃穌，身體遍破如狗[口*制]嚙，譬如有人蟒蛇所吸已入於口，實難可免，設還出口取活亦難。",
        "from": "T04n0201_012:0324a02_13",
        "context_with_next_sentence": true
    },
    {
        "source_sentence": "娑羅那從難得出亦復如是，張目恐怖又懼更打，舉身血流不能著衣，抱衣而走，四望顧視，猶恐有人復來捉己。",
        "from": "T04n0201_012:0324a06_14",
        "context_with_next_sentence": true
    },
    {
        "source_sentence": "同梵行者見是事已，即說偈言：「誰無悲愍心，　　打毀此比丘？",
        "from": "T04n0201_012:0324a08_15",
        "context_with_next_sentence": true
    },
    {
        "source_sentence": "　云何出家所，　　而生勇健想？",
        "from": "T04n0201_012:0324a11_0",
        "context_with_next_sentence": true
    },
    {
        "source_sentence": "　云何都不忍，　　生此殘害心？",
        "from": "T04n0201_012:0324a12_0",
        "context_with_next_sentence": true
    },
    {
        "source_sentence": "　無過橫加害，　　實是非理人。",
        "from": "T04n0201_012:0324a13_0",
        "context_with_next_sentence": true
    },
    {
        "source_sentence": "　出家捨榮貴，　　單獨無勢力，　衣鉢以自隨，　　不畜盈長物。",
        "from": "T04n0201_012:0324a14_0",
        "context_with_next_sentence": true
    },
    {
        "source_sentence": "　是何殘害人，　　毀打乃如是？」",
        "from": "T04n0201_012:0324a16_0",
        "context_with_next_sentence": true
    },
    {
        "source_sentence": "諸同學等扶接捉手，詣尊者迦旃延所，見娑羅那舉聲涕哭，生於厭惡，而說偈言：「如彼閻浮果，　　赤白青班駮，　亦有赤淤處，　　血流處處出，　誰取汝身體，　　使作如是色？」",
        "from": "T04n0201_012:0324a17_0",
        "context_with_next_sentence": true
    },
    {
        "source_sentence": "爾時比丘娑羅那，以己身破血流之處指示尊者，即說偈言：「如我無救護，　　單孑乞自活，　自省無過患，　　輕欺故被打。",
        "from": "T04n0201_012:0324a22_0",
        "context_with_next_sentence": true
    },
    {
        "source_sentence": "　巴樹提自恣，　　豪貴土地主，　起暴縱逸心，　　惡鞭如注火，　用燒毀我身。",
        "from": "T04n0201_012:0324a26_0",
        "context_with_next_sentence": true
    },
    {
        "source_sentence": "　　我既無過惡，　橫來見打撲，　　傷害乃致是。」",
        "from": "T04n0201_012:0324a28_1",
        "context_with_next_sentence": true
    },
    {
        "source_sentence": "尊者迦旃延知娑羅那其心忿恚，而告之言：「出家之法不護己身，為滅心苦。」",
        "from": "T04n0201_012:0324b01_0",
        "context_with_next_sentence": true
    },
    {
        "source_sentence": "即說偈言：「汝身既苦厄，　　云何生怨恨？",
        "from": "T04n0201_012:0324b02_1",
        "context_with_next_sentence": true
    },
    {
        "source_sentence": "　莫起瞋恚鞭，　　狂心用自傷。」",
        "from": "T04n0201_012:0324b04_0",
        "context_with_next_sentence": true
    },
    {
        "source_sentence": "娑羅那心生苦惱瞋相外現，如龍鬪時吐舌現光亦如雷電，而說偈言：「和上應當知，　　瞋慢燒我心，　猶如枯乾樹，　　中空而火起。",
        "from": "T04n0201_012:0324b05_0",
        "context_with_next_sentence": true
    },
    {
        "source_sentence": "　出家修梵行，　　已經爾所時，　如我於今者，　　欲還歸其家。",
        "from": "T04n0201_012:0324b09_0",
        "context_with_next_sentence": true
    },
    {
        "source_sentence": "　儜劣怯弱者，　　猶不堪是苦，　況我能堪忍，　　如此大苦事？",
        "from": "T04n0201_012:0324b11_0",
        "context_with_next_sentence": true
    },
    {
        "source_sentence": "　我今欲歸家，　　還取於王位，　集諸象軍眾，　　覆地皆黑色。",
        "from": "T04n0201_012:0324b13_0",
        "context_with_next_sentence": true
    },
    {
        "source_sentence": "　瞋恚心熾盛，　　晝夜無休息，　猶如大猛火，　　焚燒於山野，　螢火在中燋，　　巴樹提亦爾。」",
        "from": "T04n0201_012:0324b15_0",
        "context_with_next_sentence": true
    },
    {
        "source_sentence": "說是偈已即以三衣與同梵行者，涕泣哽咽禮和上足，辭欲還家，復說偈言：「和上當聽我，　　懺悔除罪過，　我今必向家，　　心意無願樂，　於出家法中，　　不得滅此怨。」",
        "from": "T04n0201_012:0324b18_0",
        "context_with_next_sentence": true
    },
    {
        "source_sentence": "時彼和上於修多羅義中善能分別最為第一，辭辯樂說亦為第一，而告之言：「汝今不應作如斯事。",
        "from": "T04n0201_012:0324b23_0",
        "context_with_next_sentence": true
    },
    {
        "source_sentence": "所以者何？",
        "from": "T04n0201_012:0324b25_1",
        "context_with_next_sentence": true
    },
    {
        "source_sentence": "此身不堅會歸盡滅，是故汝今不應為身違遠佛法，應當觀察無常不淨。」",
        "from": "T04n0201_012:0324b25_2",
        "context_with_next_sentence": true
    },
    {
        "source_sentence": "即說偈言：「此身不清淨，　　九孔恒流污，　臭穢甚可惡，　　乃是眾苦器。",
        "from": "T04n0201_012:0324b27_3",
        "context_with_next_sentence": true
    },
    {
        "source_sentence": "　是身極鄙陋，　　癰瘡之所聚，　若少掁觸時，　　生於大苦惱。",
        "from": "T04n0201_012:0324c01_0",
        "context_with_next_sentence": true
    },
    {
        "source_sentence": "　汝意迷著此，　　殊非智慧理，　應捨下劣志，　　如來所說偈，　汝今宜憶持。",
        "from": "T04n0201_012:0324c03_0",
        "context_with_next_sentence": true
    },
    {
        "source_sentence": "　　忿恚瞋惱時，　能自禁制者，　　猶如以[革*必]勒，　禁制於惡馬。",
        "from": "T04n0201_012:0324c05_1",
        "context_with_next_sentence": true
    },
    {
        "source_sentence": "　　禁制名善乘，　不制名放逸。",
        "from": "T04n0201_012:0324c07_2",
        "context_with_next_sentence": true
    },
    {
        "source_sentence": "　　居家名牢繫，　出家為解縛；　　汝既得解脫，　返還求枷鎖，　　牢縛繫閉處？",
        "from": "T04n0201_012:0324c08_3",
        "context_with_next_sentence": true
    },
    {
        "source_sentence": "　瞋是內怨賊，　　汝莫隨順瞋，　為瞋所禁制。",
        "from": "T04n0201_012:0324c11_0",
        "context_with_next_sentence": true
    },
    {
        "source_sentence": "　　佛以是緣故，　讚於多聞者，　　仙聖中之王，　汝當隨彼語，　　今當憶多聞，　莫逐於瞋恚。",
        "from": "T04n0201_012:0324c12_1",
        "context_with_next_sentence": true
    },
    {
        "source_sentence": "　　若以鐵鋸解，　身體及支節，　　佛為富那等，　所可宣說者，　　汝宜念多聞，　如是等言語。",
        "from": "T04n0201_012:0324c15_2",
        "context_with_next_sentence": true
    },
    {
        "source_sentence": "　　當憶舍利弗，　說五不惱法。",
        "from": "T04n0201_012:0324c18_3",
        "context_with_next_sentence": true
    },
    {
        "source_sentence": "　　汝當善觀察，　世間之八法。",
        "from": "T04n0201_012:0324c19_4",
        "context_with_next_sentence": true
    },
    {
        "source_sentence": "　　汝宜深校計，　瞋恚之過惡。",
        "from": "T04n0201_012:0324c20_5",
        "context_with_next_sentence": true
    },
    {
        "source_sentence": "　　應當自觀察，　出家之標相，　　心與相相應？",
        "from": "T04n0201_012:0324c21_6",
        "context_with_next_sentence": true
    },
    {
        "source_sentence": "　為不相應耶？",
        "from": "T04n0201_012:0324c23_0",
        "context_with_next_sentence": true
    },
    {
        "source_sentence": "　　比丘之法者，　從他乞自活，　　云何食信施，　而生重瞋恚？",
        "from": "T04n0201_012:0324c23_1",
        "context_with_next_sentence": true
    },
    {
        "source_sentence": "　　他食在腹中，　云何生瞋恚？",
        "from": "T04n0201_012:0324c25_2",
        "context_with_next_sentence": true
    },
    {
        "source_sentence": "　　而為於信施，　之所消滅耶？",
        "from": "T04n0201_012:0324c26_3",
        "context_with_next_sentence": true
    },
    {
        "source_sentence": "　　汝欲行法者，　不應起瞋恚，　　自言行法人，　為眾作法則，　　而起瞋恚者，　是所不應作。",
        "from": "T04n0201_012:0324c27_4",
        "context_with_next_sentence": true
    },
    {
        "source_sentence": "　　瞋忿惱其心，　而口出惡言，　　智人所譏呵，　是故不應為。",
        "from": "T04n0201_012:0325a01_5",
        "context_with_next_sentence": true
    },
    {
        "source_sentence": "　　諸有出家者，　應當具三事，　　調順於比丘，　忍辱不起瞋，　　決定持禁戒，　實語不妄說，　　善修於忍辱，　不宜生瞋恚。",
        "from": "T04n0201_012:0325a03_6",
        "context_with_next_sentence": true
    },
    {
        "source_sentence": "　　沙門種類者，　不應出惡言，　　應著柔和衣。",
        "from": "T04n0201_012:0325a07_7",
        "context_with_next_sentence": true
    },
    {
        "source_sentence": "　出家所不應，　　瞋出麤惡語，　猶如仙禪坐，　　抽劍著抱上。",
        "from": "T04n0201_012:0325a09_0",
        "context_with_next_sentence": true
    },
    {
        "source_sentence": "　比丘器衣服，　　一切與俗異，　瞋忿同白衣，　　是所未應作。",
        "from": "T04n0201_012:0325a11_0",
        "context_with_next_sentence": true
    },
    {
        "source_sentence": "　麤言同俗人，　　云何名比丘？",
        "from": "T04n0201_012:0325a13_0",
        "context_with_next_sentence": true
    },
    {
        "source_sentence": "　剃髮除飾好，　　自卑行乞食，　作是卑下相，　　不斷於憍慢。",
        "from": "T04n0201_012:0325a14_0",
        "context_with_next_sentence": true
    },
    {
        "source_sentence": "　若欲省憍慢，　　應棄穢惡心。",
        "from": "T04n0201_012:0325a16_0",
        "context_with_next_sentence": true
    },
    {
        "source_sentence": "　速求於解脫，　　身如彼射的，　有的箭則中，　　有身眾苦加，　無身則無苦。",
        "from": "T04n0201_012:0325a17_0",
        "context_with_next_sentence": true
    },
    {
        "source_sentence": "　　如似關邏門，　擊鼓著其側，　　有人從遠來，　疲極欲睡眠，　　至門皆打鼓。",
        "from": "T04n0201_012:0325a19_1",
        "context_with_next_sentence": true
    },
    {
        "source_sentence": "　未曾有休息，　　此人不得眠，　瞋於擊鼓者。",
        "from": "T04n0201_012:0325a22_0",
        "context_with_next_sentence": true
    },
    {
        "source_sentence": "　　彼共多人爭，　後思其根本，　　此本乃是鼓，　都非眾人過，　　即起斫破鼓。",
        "from": "T04n0201_012:0325a23_1",
        "context_with_next_sentence": true
    },
    {
        "source_sentence": "　乃得安隱眠。",
        "from": "T04n0201_012:0325a26_0",
        "context_with_next_sentence": true
    },
    {
        "source_sentence": "　　比丘身如鼓，　為樂故出家，　　蚊虻蠅毒草，　皆能蜇螫人。",
        "from": "T04n0201_012:0325a26_1",
        "context_with_next_sentence": true
    },
    {
        "source_sentence": "　　應常勤精進，　遠離於此身，　　勿得久樂住。",
        "from": "T04n0201_012:0325a28_2",
        "context_with_next_sentence": true
    },
    {
        "source_sentence": "　應覩其元本，　　乃是陰界聚，　破壞陰界苦，　　安隱涅槃眠。」",
        "from": "T04n0201_012:0325b01_0",
        "context_with_next_sentence": true
    },
    {
        "source_sentence": "時彼和上說是偈已，而語之言：「汝於今者宜捨瞋忿惱害之心，設欲惱他，當聽我說。",
        "from": "T04n0201_012:0325b03_0",
        "context_with_next_sentence": true
    },
    {
        "source_sentence": "一切世間悉皆嬈惱，云何方欲惱害眾生？",
        "from": "T04n0201_012:0325b05_0",
        "context_with_next_sentence": true
    },
    {
        "source_sentence": "一切眾生皆屬死王，我及於汝并彼國王不久當死，汝今何故欲殺怨家？",
        "from": "T04n0201_012:0325b06_0",
        "context_with_next_sentence": true
    },
    {
        "source_sentence": "一切有生皆歸於死，何須汝害？",
        "from": "T04n0201_012:0325b07_1",
        "context_with_next_sentence": true
    },
    {
        "source_sentence": "生必有死無有疑難，如似日出必當滅沒，體性是死，何須加害？",
        "from": "T04n0201_012:0325b08_2",
        "context_with_next_sentence": true
    },
    {
        "source_sentence": "汝設害彼有何利樂？",
        "from": "T04n0201_012:0325b10_0",
        "context_with_next_sentence": true
    },
    {
        "source_sentence": "汝名持戒，欲加毀人，於未來世必得重報受苦無量。",
        "from": "T04n0201_012:0325b10_1",
        "context_with_next_sentence": true
    },
    {
        "source_sentence": "此報亦爾何須加毀？",
        "from": "T04n0201_012:0325b11_2",
        "context_with_next_sentence": true
    },
    {
        "source_sentence": "彼王毀汝，汝起大瞋，瞋恚之法現在大苦，於未來世復獲苦報，先當害瞋，云何傷彼？",
        "from": "T04n0201_012:0325b12_3",
        "context_with_next_sentence": true
    },
    {
        "source_sentence": "若於剎那起瞋恚者逼惱身心，我今為汝說如是法，當聽是喻。",
        "from": "T04n0201_012:0325b14_4",
        "context_with_next_sentence": true
    },
    {
        "source_sentence": "如指然火欲以燒他，未能害彼自受苦惱。",
        "from": "T04n0201_012:0325b15_5",
        "context_with_next_sentence": true
    },
    {
        "source_sentence": "瞋恚亦爾，欲害他人自受楚毒，身如乾薪瞋恚如火，未能燒他，自身燋然。",
        "from": "T04n0201_012:0325b16_6",
        "context_with_next_sentence": true
    },
    {
        "source_sentence": "徒起瞋心欲害於彼，或能不能，自害之事決定成就。」",
        "from": "T04n0201_012:0325b18_7",
        "context_with_next_sentence": true
    },
    {
        "source_sentence": "爾時娑羅那默然而聽和上所說法要，同梵行者咸生歡喜，各相謂言：「彼聽和上所說法要必不罷道。」",
        "from": "T04n0201_012:0325b19_8",
        "context_with_next_sentence": true
    },
    {
        "source_sentence": "娑羅那心懷不忍，高聲而言：「無心之人猶不能忍如斯之事，況我有心而能堪任？」",
        "from": "T04n0201_012:0325b22_9",
        "context_with_next_sentence": true
    },
    {
        "source_sentence": "娑羅那說偈言：「電光流虛空，　　猶如金馬鞭，　虛空無情物，　　猶出雷音聲。",
        "from": "T04n0201_012:0325b24_10",
        "context_with_next_sentence": true
    },
    {
        "source_sentence": "　我今是王子，　　與彼未有異，　云何能堪忍，　　而當不加報？」",
        "from": "T04n0201_012:0325b27_0",
        "context_with_next_sentence": true
    },
    {
        "source_sentence": "說是偈已，白和上言：「所說實爾。",
        "from": "T04n0201_012:0325b29_0",
        "context_with_next_sentence": true
    },
    {
        "source_sentence": "然我今者心堅如石渧水不入，我見皮破血流在外，便生瞋恚憍慢之心。",
        "from": "T04n0201_012:0325b29_1",
        "context_with_next_sentence": true
    },
    {
        "source_sentence": "我不求請，亦非彼奴，亦非庸作，不是彼民，我不作賊，不中陷人，不鬪亂王，為以何過而見加毀？",
        "from": "T04n0201_012:0325c02_2",
        "context_with_next_sentence": true
    },
    {
        "source_sentence": "彼居王位謂己有力，我今窮下人各有相，我自乞食坐空林中，橫加毀害。",
        "from": "T04n0201_012:0325c04_3",
        "context_with_next_sentence": true
    },
    {
        "source_sentence": "我當使如己之比不敢毀害，我當報是不使安眠。",
        "from": "T04n0201_012:0325c06_4",
        "context_with_next_sentence": true
    },
    {
        "source_sentence": "我是善人橫加毀辱，我今報彼當令受苦，過我今日，使凶橫者不敢加惡。」",
        "from": "T04n0201_012:0325c07_5",
        "context_with_next_sentence": true
    },
    {
        "source_sentence": "作是語已，於和上前長跪白言：「為我捨戒。」",
        "from": "T04n0201_012:0325c09_6",
        "context_with_next_sentence": true
    },
    {
        "source_sentence": "爾時同師及諸共學同梵行者，舉聲大哭。",
        "from": "T04n0201_012:0325c10_7",
        "context_with_next_sentence": true
    },
    {
        "source_sentence": "「汝今云何捨於佛法？」",
        "from": "T04n0201_012:0325c11_8",
        "context_with_next_sentence": true
    },
    {
        "source_sentence": "或有捉手，或抱持者，五體投地為作禮者，而語之言：「汝今慎莫捨於佛法！」",
        "from": "T04n0201_012:0325c12_9",
        "context_with_next_sentence": true
    },
    {
        "source_sentence": "即說偈言：「云何於眾中，　　獨自而捨去，　退於佛禁戒？",
        "from": "T04n0201_012:0325c13_10",
        "context_with_next_sentence": true
    },
    {
        "source_sentence": "　　云何作是惡，　云佛非我師？",
        "from": "T04n0201_012:0325c16_11",
        "context_with_next_sentence": true
    },
    {
        "source_sentence": "　　比丘至汝家，　云何不慚愧？",
        "from": "T04n0201_012:0325c17_12",
        "context_with_next_sentence": true
    },
    {
        "source_sentence": "　　汝初受戒時，　誓能盡形持，　　云何無忠信，　而欲捨梵行？",
        "from": "T04n0201_012:0325c18_13",
        "context_with_next_sentence": true
    },
    {
        "source_sentence": "　　執鉢持袈裟，　乞食以久長，　　著鎧捉刀杖，　方欲入戰陣。",
        "from": "T04n0201_012:0325c20_14",
        "context_with_next_sentence": true
    },
    {
        "source_sentence": "　　王鞭毀汝身，　棄捨沙門法，　　不憶忍辱仙，　割截於手足，　　彼獨是出家，　汝非出家耶？",
        "from": "T04n0201_012:0325c22_15",
        "context_with_next_sentence": true
    },
    {
        "source_sentence": "　　彼獨自知法，　汝不知法耶？",
        "from": "T04n0201_012:0325c25_16",
        "context_with_next_sentence": true
    },
    {
        "source_sentence": "　　彼極被截刖，　猶生慈愍心，　　堅持心不亂，　汝今為杖捶，　　而便失心耶？」",
        "from": "T04n0201_012:0325c26_17",
        "context_with_next_sentence": true
    },
    {
        "source_sentence": "尊者迦旃延語眾人言：「彼心以定，汝等捨去，當為汝治。」",
        "from": "T04n0201_012:0325c29_0",
        "context_with_next_sentence": true
    },
    {
        "source_sentence": "諸比丘等既去之後，尊者迦栴延摩娑羅那頂，而作是言：「汝審去耶？」",
        "from": "T04n0201_012:0326a01_1",
        "context_with_next_sentence": true
    },
    {
        "source_sentence": "白言：「和上！",
        "from": "T04n0201_012:0326a02_2",
        "context_with_next_sentence": true
    },
    {
        "source_sentence": "我今必去。」",
        "from": "T04n0201_012:0326a03_3",
        "context_with_next_sentence": true
    },
    {
        "source_sentence": "迦旃延言：「汝但一夜在此間宿，明日可去，莫急捨戒。」",
        "from": "T04n0201_012:0326a03_4",
        "context_with_next_sentence": true
    },
    {
        "source_sentence": "答言：「可爾。",
        "from": "T04n0201_012:0326a04_5",
        "context_with_next_sentence": true
    },
    {
        "source_sentence": "我今最後用和上語，今夜當於和上邊宿，明日捨戒當還家居，取於王位與巴樹提共相抗衡。」",
        "from": "T04n0201_012:0326a05_0",
        "context_with_next_sentence": true
    },
    {
        "source_sentence": "和上足邊以草為敷於其上宿，時迦旃延以神足力令其重眠，夢向本國，捨戒還家居於王位，集於四兵往向巴樹提。",
        "from": "T04n0201_012:0326a07_1",
        "context_with_next_sentence": true
    },
    {
        "source_sentence": "時巴樹提亦集四兵共其鬪戰，娑羅那軍悉皆破壞，擒娑羅那拘執將去，巴樹提言：「此是惡人，可將殺去。」",
        "from": "T04n0201_012:0326a10_2",
        "context_with_next_sentence": true
    },
    {
        "source_sentence": "於其頸上繫枷羅毘羅鬘，魁膾搖作惡聲，令眾人侍衛器仗圍遶持至塚間。",
        "from": "T04n0201_012:0326a12_3",
        "context_with_next_sentence": true
    },
    {
        "source_sentence": "於其中路見迦旃延執持衣鉢入城乞食，涕泣墮淚，向於和上，而說偈言：「不用師長教，　　瞋恚惱濁體，　今當至樹下，　　毀敗於佛法。",
        "from": "T04n0201_012:0326a14_4",
        "context_with_next_sentence": true
    },
    {
        "source_sentence": "　我今趣死去，　　眾刀圍遶我，　如鹿在圍中，　　我今亦如是。",
        "from": "T04n0201_012:0326a19_0",
        "context_with_next_sentence": true
    },
    {
        "source_sentence": "　不見閻浮提，　　最後見和上，　雖復有惡心，　　故如牛念犢。」",
        "from": "T04n0201_012:0326a21_0",
        "context_with_next_sentence": true
    },
    {
        "source_sentence": "時彼魁膾所執持刀猶如青蓮，而語之言：「此刀斬汝，雖有和上何所能為？」",
        "from": "T04n0201_012:0326a23_0",
        "context_with_next_sentence": true
    },
    {
        "source_sentence": "求哀和上舉聲大哭：「我今歸依和上。」",
        "from": "T04n0201_012:0326a24_1",
        "context_with_next_sentence": true
    },
    {
        "source_sentence": "即從睡覺驚怖，禮和上足：「願和上解我違和上語。」",
        "from": "T04n0201_012:0326a25_2",
        "context_with_next_sentence": true
    },
    {
        "source_sentence": "言：「我本愚癡欲捨佛禁，聽我出家，我不報怨亦不用王，所以者何？",
        "from": "T04n0201_012:0326a26_3",
        "context_with_next_sentence": true
    },
    {
        "source_sentence": "樂欲味少苦患眾多，怨恚過惡我悉證知。",
        "from": "T04n0201_012:0326a28_4",
        "context_with_next_sentence": true
    },
    {
        "source_sentence": "我今唯欲得解脫法，我無志定輕躁眾生不善觀察，於諸智者不共語言，為一切眾生所呵罵器。",
        "from": "T04n0201_012:0326a29_5",
        "context_with_next_sentence": true
    },
    {
        "source_sentence": "唯願和上度我出家，於苦惱時現悲愍相，我於苦惱中，和上悲愍我。」",
        "from": "T04n0201_012:0326b02_6",
        "context_with_next_sentence": true
    },
    {
        "source_sentence": "迦栴延言：「汝不罷道，我以神力故現夢耳。」",
        "from": "T04n0201_012:0326b04_7",
        "context_with_next_sentence": true
    },
    {
        "source_sentence": "彼猶不信。",
        "from": "T04n0201_012:0326b05_8",
        "context_with_next_sentence": true
    },
    {
        "source_sentence": "和上右臂出光，而語之言：「汝不罷道，自看汝相。」",
        "from": "T04n0201_012:0326b05_9",
        "context_with_next_sentence": true
    },
    {
        "source_sentence": "娑羅那歡喜作是言：「嗚呼善哉知識！",
        "from": "T04n0201_012:0326b07_0",
        "context_with_next_sentence": true
    },
    {
        "source_sentence": "以善方便開解於我，我有過失以夢支持。",
        "from": "T04n0201_012:0326b07_1",
        "context_with_next_sentence": true
    },
    {
        "source_sentence": "佛說善知識者梵行全體，此言實爾。",
        "from": "T04n0201_012:0326b08_2",
        "context_with_next_sentence": true
    },
    {
        "source_sentence": "誰有得解脫不依善知識？",
        "from": "T04n0201_012:0326b09_3",
        "context_with_next_sentence": true
    },
    {
        "source_sentence": "唯有癡者不依善友，云何而能得於解脫？」",
        "from": "T04n0201_012:0326b10_4",
        "context_with_next_sentence": true
    },
    {
        "source_sentence": "尊者迦旃延拔濟娑羅那巴樹提瞋恚之毒藥消滅無遺餘，是故有智者應近善知識。",
        "from": "T04n0201_012:0326b11_5",
        "context_with_next_sentence": true
    },
    {
        "source_sentence": "大莊嚴論經卷第十二",
        "from": "T04n0201_012:0326b14_0",
        "context_with_next_sentence": false
    }
]