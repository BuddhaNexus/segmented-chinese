[
    {
        "source_sentence": "佛說長者子懊惱三處經",
        "from": "T14n0525_001:0800a03_0",
        "context_with_next_sentence": true
    },
    {
        "source_sentence": "後漢安息國三藏安世高譯",
        "from": "T14n0525_001:0800a05_0",
        "context_with_next_sentence": true
    },
    {
        "source_sentence": "聞如是：一時，佛在舍衛國祇樹給孤獨精舍，與大比丘眾千二百五十人俱。",
        "from": "T14n0525_001:0800a06_0",
        "context_with_next_sentence": true
    },
    {
        "source_sentence": "爾時，舍衛城有大長者，財富無數，田宅牛馬，不可稱計，家無親子。",
        "from": "T14n0525_001:0800a07_1",
        "context_with_next_sentence": true
    },
    {
        "source_sentence": "其國俗法，若無子者，壽終之後，財沒入官。",
        "from": "T14n0525_001:0800a09_2",
        "context_with_next_sentence": true
    },
    {
        "source_sentence": "長者夫婦，禱祠諸天日月星辰，求索子息，竪立門戶，亦不能得。",
        "from": "T14n0525_001:0800a10_3",
        "context_with_next_sentence": true
    },
    {
        "source_sentence": "時，長者婦歸命三寶奉受五戒，晨夜精進，不敢懈怠，便得懷軀。",
        "from": "T14n0525_001:0800a11_4",
        "context_with_next_sentence": true
    },
    {
        "source_sentence": "婦人黠者有五事應知：一者、知夫婿意；二者、知夫婿念不念；三者、知所因懷軀；四者、別知男女；五者、別善惡。",
        "from": "T14n0525_001:0800a13_5",
        "context_with_next_sentence": true
    },
    {
        "source_sentence": "是長者婦，報長者言：「我已懷軀。」",
        "from": "T14n0525_001:0800a15_6",
        "context_with_next_sentence": true
    },
    {
        "source_sentence": "長者歡喜，日日供養衣被飲食，極使精細，十月已滿，便生得男。",
        "from": "T14n0525_001:0800a16_7",
        "context_with_next_sentence": true
    },
    {
        "source_sentence": "五乳母共供養子，乳哺者、洗浴者、衣被者、抱持者。",
        "from": "T14n0525_001:0800a17_8",
        "context_with_next_sentence": true
    },
    {
        "source_sentence": "兒即長大。",
        "from": "T14n0525_001:0800a19_9",
        "context_with_next_sentence": true
    },
    {
        "source_sentence": "年十五六，長者夫婦，為子索婦，得長者女，端正姝好，於城外園館，大請人客。",
        "from": "T14n0525_001:0800a19_10",
        "context_with_next_sentence": true
    },
    {
        "source_sentence": "飲食娛樂，餚饍精細，四方來者，無所拒逆。",
        "from": "T14n0525_001:0800a21_11",
        "context_with_next_sentence": true
    },
    {
        "source_sentence": "如是賓從，至于七日。",
        "from": "T14n0525_001:0800a22_12",
        "context_with_next_sentence": true
    },
    {
        "source_sentence": "時兒夫婦，遊行園中，有樹名曰無憂，其上有花，色甚鮮好，如弱緋色。",
        "from": "T14n0525_001:0800a22_13",
        "context_with_next_sentence": true
    },
    {
        "source_sentence": "婦語夫言：「欲得此華。」",
        "from": "T14n0525_001:0800a24_14",
        "context_with_next_sentence": true
    },
    {
        "source_sentence": "夫便上樹，為取此華，樹枝細劣，即時摧折，兒便墮地，斷絕而死。",
        "from": "T14n0525_001:0800a24_15",
        "context_with_next_sentence": true
    },
    {
        "source_sentence": "父母聞之，知墮樹死，便走奔趣，母抱其頭，父抱兩脚，摩挲瞻視，永絕不穌。",
        "from": "T14n0525_001:0800a26_16",
        "context_with_next_sentence": true
    },
    {
        "source_sentence": "父母悲哀，五內摧傷，眾客見之，亦代哀痛，死何急疾，眾客飲食，娛樂未畢，而反墮樹死亡無常。",
        "from": "T14n0525_001:0800a28_17",
        "context_with_next_sentence": true
    },
    {
        "source_sentence": "時佛世尊與阿難俱，著衣持鉢，入城分衛，見長者夫婦，獨有一子而墮樹死，啼哭悲傷，甚不可言。",
        "from": "T14n0525_001:0800b01_18",
        "context_with_next_sentence": true
    },
    {
        "source_sentence": "佛見此兒所從來生，從忉利天壽命終盡，過生於長者家，死即生龍中，金翅鳥王復取食之，三處悲哀，悉共發喪。",
        "from": "T14n0525_001:0800b03_19",
        "context_with_next_sentence": true
    },
    {
        "source_sentence": "佛告阿難：「詣長者所，解喻其意，為除其患；設不爾者，恐愁憂死。」",
        "from": "T14n0525_001:0800b06_0",
        "context_with_next_sentence": true
    },
    {
        "source_sentence": "阿難言：「唯然！」",
        "from": "T14n0525_001:0800b07_1",
        "context_with_next_sentence": true
    },
    {
        "source_sentence": "即從佛行到長者所。",
        "from": "T14n0525_001:0800b07_2",
        "context_with_next_sentence": true
    },
    {
        "source_sentence": "長者聞佛來到其所，心即歡喜，稽首佛足。",
        "from": "T14n0525_001:0800b08_3",
        "context_with_next_sentence": true
    },
    {
        "source_sentence": "佛問長者：「何為愁憂，乃如是乎？」",
        "from": "T14n0525_001:0800b09_4",
        "context_with_next_sentence": true
    },
    {
        "source_sentence": "長者白佛：「我身無相，由有一子，為其娶婦，請客飲食娛樂未畢，上樹取華，墮地便死。",
        "from": "T14n0525_001:0800b10_5",
        "context_with_next_sentence": true
    },
    {
        "source_sentence": "我身如石，心如剛鐵，適得一子，而捨我死。」",
        "from": "T14n0525_001:0800b12_6",
        "context_with_next_sentence": true
    },
    {
        "source_sentence": "佛告長者：「人生有死，物成有敗，對至命盡，不可避藏，捐去憂念，勿復憂慼。」",
        "from": "T14n0525_001:0800b13_7",
        "context_with_next_sentence": true
    },
    {
        "source_sentence": "時，佛出光明遍照十方，使長者見天上龍中父母啼哭。",
        "from": "T14n0525_001:0800b14_8",
        "context_with_next_sentence": true
    },
    {
        "source_sentence": "佛語長者：「此兒本從忉利天上壽盡命終，來生卿家，壽盡便生龍中，金翅鳥王即取噉之，三處一時共啼哭，為是誰子？」",
        "from": "T14n0525_001:0800b16_9",
        "context_with_next_sentence": true
    },
    {
        "source_sentence": "佛即說偈言：「天上諸天子，　　為是卿子乎？",
        "from": "T14n0525_001:0800b18_10",
        "context_with_next_sentence": true
    },
    {
        "source_sentence": "　為在諸龍中，　　龍神之子耶？",
        "from": "T14n0525_001:0800b21_0",
        "context_with_next_sentence": true
    },
    {
        "source_sentence": "　時佛自解言，　　非是諸天子，　亦非為卿子，　　復非諸龍子，　生死諸因緣，　　無常譬如幻，　一切不久立，　　譬若如過客。」",
        "from": "T14n0525_001:0800b22_0",
        "context_with_next_sentence": true
    },
    {
        "source_sentence": "佛語長者：「死不可得，離去事不追。」",
        "from": "T14n0525_001:0800b26_0",
        "context_with_next_sentence": true
    },
    {
        "source_sentence": "長者白佛言：「此兒宿命罪福云何？",
        "from": "T14n0525_001:0800b26_1",
        "context_with_next_sentence": true
    },
    {
        "source_sentence": "生豪富家，其命早夭，此為何應？」",
        "from": "T14n0525_001:0800b27_2",
        "context_with_next_sentence": true
    },
    {
        "source_sentence": "佛言：「此兒前世，好喜布施，尊敬於人，緣此福德，生豪富家；喜射獵戲，傷害群生，用是之故，令身命短。",
        "from": "T14n0525_001:0800b28_3",
        "context_with_next_sentence": true
    },
    {
        "source_sentence": "罪福隨人，如影隨形。」",
        "from": "T14n0525_001:0800c01_4",
        "context_with_next_sentence": true
    },
    {
        "source_sentence": "長者踊躍，逮得法忍。",
        "from": "T14n0525_001:0800c02_5",
        "context_with_next_sentence": true
    },
    {
        "source_sentence": "佛說如是，長者夫婦、一切眾會，皆歡喜受。",
        "from": "T14n0525_001:0800c02_6",
        "context_with_next_sentence": true
    },
    {
        "source_sentence": "佛說長者子懊惱三處經",
        "from": "T14n0525_001:0800c04_0",
        "context_with_next_sentence": false
    }
]