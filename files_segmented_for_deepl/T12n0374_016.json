[
    {
        "source_sentence": "大般涅槃經卷第十六",
        "from": "T12n0374_016:0457a15_0",
        "context_with_next_sentence": true
    },
    {
        "source_sentence": "北涼天竺三藏曇無讖譯",
        "from": "T12n0374_016:0457a17_0",
        "context_with_next_sentence": true
    },
    {
        "source_sentence": "梵行品第八之二",
        "from": "T12n0374_016:0457a18_0",
        "context_with_next_sentence": true
    },
    {
        "source_sentence": "◎迦葉菩薩白佛言：「世尊！",
        "from": "T12n0374_016:0457a19_0",
        "context_with_next_sentence": true
    },
    {
        "source_sentence": "菩薩摩訶薩所有思惟，悉是真實，聲聞緣覺非真實者；一切眾生何故不以菩薩威力，等受快樂？",
        "from": "T12n0374_016:0457a19_1",
        "context_with_next_sentence": true
    },
    {
        "source_sentence": "若諸眾生實不得樂，當知菩薩所修慈心為無利益。」",
        "from": "T12n0374_016:0457a21_2",
        "context_with_next_sentence": true
    },
    {
        "source_sentence": "佛言：「善男子！",
        "from": "T12n0374_016:0457a22_3",
        "context_with_next_sentence": true
    },
    {
        "source_sentence": "菩薩之慈，非不利益。",
        "from": "T12n0374_016:0457a23_4",
        "context_with_next_sentence": true
    },
    {
        "source_sentence": "善男子！",
        "from": "T12n0374_016:0457a23_5",
        "context_with_next_sentence": true
    },
    {
        "source_sentence": "有諸眾生，或必受苦，或有不受。",
        "from": "T12n0374_016:0457a23_6",
        "context_with_next_sentence": true
    },
    {
        "source_sentence": "若有眾生必受苦者，菩薩之慈為無利益，謂一闡提。",
        "from": "T12n0374_016:0457a24_7",
        "context_with_next_sentence": true
    },
    {
        "source_sentence": "若有受苦不必定者，菩薩之慈則為利益，令彼眾生悉受快樂。",
        "from": "T12n0374_016:0457a25_8",
        "context_with_next_sentence": true
    },
    {
        "source_sentence": "善男子！",
        "from": "T12n0374_016:0457a27_9",
        "context_with_next_sentence": true
    },
    {
        "source_sentence": "譬如有人，遙見師子、虎豹、犲狼、羅剎鬼等，自然生怖，夜行見杌亦生怖畏。",
        "from": "T12n0374_016:0457a27_10",
        "context_with_next_sentence": true
    },
    {
        "source_sentence": "善男子！",
        "from": "T12n0374_016:0457a29_11",
        "context_with_next_sentence": true
    },
    {
        "source_sentence": "如是諸人自然怖畏。",
        "from": "T12n0374_016:0457a29_12",
        "context_with_next_sentence": true
    },
    {
        "source_sentence": "眾生如是，見修慈者自然受樂。",
        "from": "T12n0374_016:0457a29_13",
        "context_with_next_sentence": true
    },
    {
        "source_sentence": "善男子！",
        "from": "T12n0374_016:0457b01_14",
        "context_with_next_sentence": true
    },
    {
        "source_sentence": "以是義故，菩薩修慈是實思惟，非無利益。",
        "from": "T12n0374_016:0457b01_15",
        "context_with_next_sentence": true
    },
    {
        "source_sentence": "「善男子！",
        "from": "T12n0374_016:0457b03_0",
        "context_with_next_sentence": true
    },
    {
        "source_sentence": "我說是慈，有無量門，所謂神通。",
        "from": "T12n0374_016:0457b03_1",
        "context_with_next_sentence": true
    },
    {
        "source_sentence": "善男子！",
        "from": "T12n0374_016:0457b03_2",
        "context_with_next_sentence": true
    },
    {
        "source_sentence": "如提婆達，教阿闍世，欲害如來。",
        "from": "T12n0374_016:0457b04_3",
        "context_with_next_sentence": true
    },
    {
        "source_sentence": "是時我入王舍大城，次第乞食，阿闍世王即放護財狂醉之象，欲令害我及諸弟子。",
        "from": "T12n0374_016:0457b04_4",
        "context_with_next_sentence": true
    },
    {
        "source_sentence": "其象爾時，蹋殺無量百千眾生，眾生死已，多有血氣，是象嗅已，狂醉倍常。",
        "from": "T12n0374_016:0457b06_5",
        "context_with_next_sentence": true
    },
    {
        "source_sentence": "見我翼從，被服赤色，謂呼是血，而復見趣。",
        "from": "T12n0374_016:0457b08_6",
        "context_with_next_sentence": true
    },
    {
        "source_sentence": "我弟子中未離欲者，四怖馳走，唯除阿難。",
        "from": "T12n0374_016:0457b09_7",
        "context_with_next_sentence": true
    },
    {
        "source_sentence": "爾時王舍大城之中一切人民，同時舉聲啼哭號泣，作如是言：『怪哉，如來今日滅沒，如何正覺一旦散壞？』",
        "from": "T12n0374_016:0457b10_8",
        "context_with_next_sentence": true
    },
    {
        "source_sentence": "是時調達，心生歡喜：『瞿曇沙門滅沒甚善，從今已往真是不現。",
        "from": "T12n0374_016:0457b12_9",
        "context_with_next_sentence": true
    },
    {
        "source_sentence": "快哉此計，我願得遂。』",
        "from": "T12n0374_016:0457b14_10",
        "context_with_next_sentence": true
    },
    {
        "source_sentence": "善男子！",
        "from": "T12n0374_016:0457b14_11",
        "context_with_next_sentence": true
    },
    {
        "source_sentence": "我於爾時，為欲降伏護財象故，即入慈定，舒手示之，即於五指出五師子。",
        "from": "T12n0374_016:0457b14_12",
        "context_with_next_sentence": true
    },
    {
        "source_sentence": "是象見已，其心怖畏，尋即失糞，舉身投地，敬禮我足。",
        "from": "T12n0374_016:0457b16_13",
        "context_with_next_sentence": true
    },
    {
        "source_sentence": "善男子！",
        "from": "T12n0374_016:0457b17_14",
        "context_with_next_sentence": true
    },
    {
        "source_sentence": "我於爾時，手五指頭實無師子，乃是修慈善根力故，令彼調伏。",
        "from": "T12n0374_016:0457b17_15",
        "context_with_next_sentence": true
    },
    {
        "source_sentence": "「復次善男子！",
        "from": "T12n0374_016:0457b19_16",
        "context_with_next_sentence": true
    },
    {
        "source_sentence": "我欲涅槃，始初發足向拘尸那城，有五百力士，於其中路，平治掃灑，中有一石，眾欲舉棄，盡力不能。",
        "from": "T12n0374_016:0457b19_17",
        "context_with_next_sentence": true
    },
    {
        "source_sentence": "我時憐愍，即起慈心，彼諸力士，尋即見我，以足母指舉此大石，擲置虛空，還以手接，安置右掌，吹令碎末，復還聚合。",
        "from": "T12n0374_016:0457b21_18",
        "context_with_next_sentence": true
    },
    {
        "source_sentence": "令彼力士貢高心息，即為略說種種法要，令其俱發阿耨多羅三藐三菩提心。",
        "from": "T12n0374_016:0457b24_19",
        "context_with_next_sentence": true
    },
    {
        "source_sentence": "善男子！",
        "from": "T12n0374_016:0457b26_20",
        "context_with_next_sentence": true
    },
    {
        "source_sentence": "如來爾時，實不以指舉此大石在虛空中，還置右掌吹令碎末復合如本。",
        "from": "T12n0374_016:0457b26_21",
        "context_with_next_sentence": true
    },
    {
        "source_sentence": "善男子！",
        "from": "T12n0374_016:0457b28_0",
        "context_with_next_sentence": true
    },
    {
        "source_sentence": "當知即是慈善根力，令諸力士見如是事。",
        "from": "T12n0374_016:0457b28_1",
        "context_with_next_sentence": true
    },
    {
        "source_sentence": "「復次善男子！",
        "from": "T12n0374_016:0457c01_0",
        "context_with_next_sentence": true
    },
    {
        "source_sentence": "此南天竺有一大城名首波羅，於是城中有一長者，名曰盧至，為眾導主，已於過去無量佛所，殖眾善本。",
        "from": "T12n0374_016:0457c01_1",
        "context_with_next_sentence": true
    },
    {
        "source_sentence": "善男子！",
        "from": "T12n0374_016:0457c03_2",
        "context_with_next_sentence": true
    },
    {
        "source_sentence": "彼大城中一切人民，信伏邪道，奉事尼犍。",
        "from": "T12n0374_016:0457c03_3",
        "context_with_next_sentence": true
    },
    {
        "source_sentence": "我時欲度彼長者故，從王舍城至彼城邑，其路中間相去六十五由旬，步涉而往，為欲化度彼諸人故。",
        "from": "T12n0374_016:0457c04_4",
        "context_with_next_sentence": true
    },
    {
        "source_sentence": "彼眾尼犍，聞我欲至首波羅城，即作是念：『沙門瞿曇若至此者，此諸人民便當捨我，更不供給，我等窮悴，奈何自活。』",
        "from": "T12n0374_016:0457c07_5",
        "context_with_next_sentence": true
    },
    {
        "source_sentence": "諸尼犍輩，各各分散告彼城人：『沙門瞿曇今欲來此。",
        "from": "T12n0374_016:0457c09_6",
        "context_with_next_sentence": true
    },
    {
        "source_sentence": "然彼沙門，委棄父母，東西馳騁，所至之處，能令土地穀米不登，人民飢饉，死亡者眾，病瘦相尋，無可救解。",
        "from": "T12n0374_016:0457c11_0",
        "context_with_next_sentence": true
    },
    {
        "source_sentence": "瞿曇無賴，純將諸惡、羅剎鬼神以為侍從。",
        "from": "T12n0374_016:0457c13_1",
        "context_with_next_sentence": true
    },
    {
        "source_sentence": "無父無母、孤窮之人，而來諮啟，為作門徒。",
        "from": "T12n0374_016:0457c14_2",
        "context_with_next_sentence": true
    },
    {
        "source_sentence": "所可教詔，純說虛空，隨其至處，初無安樂。』",
        "from": "T12n0374_016:0457c15_3",
        "context_with_next_sentence": true
    },
    {
        "source_sentence": "彼人聞已，即懷怖畏，頭面敬禮尼犍子足，白言：『大師！",
        "from": "T12n0374_016:0457c16_4",
        "context_with_next_sentence": true
    },
    {
        "source_sentence": "我等今者，當設何計？』",
        "from": "T12n0374_016:0457c17_5",
        "context_with_next_sentence": true
    },
    {
        "source_sentence": "尼犍答言：『沙門瞿曇，性好叢林、流泉、清水，外設有者，宜應破壞。",
        "from": "T12n0374_016:0457c17_6",
        "context_with_next_sentence": true
    },
    {
        "source_sentence": "汝等便可相與出城，諸有之處斫伐令盡，莫使有遺。",
        "from": "T12n0374_016:0457c19_7",
        "context_with_next_sentence": true
    },
    {
        "source_sentence": "流泉井池，悉置糞屍。",
        "from": "T12n0374_016:0457c20_8",
        "context_with_next_sentence": true
    },
    {
        "source_sentence": "堅閉城門，各嚴器仗，當壁防護，勤自固守。",
        "from": "T12n0374_016:0457c21_0",
        "context_with_next_sentence": true
    },
    {
        "source_sentence": "彼設來者，莫令得前，若不前者，汝當安隱。",
        "from": "T12n0374_016:0457c21_1",
        "context_with_next_sentence": true
    },
    {
        "source_sentence": "我等亦當作種種術，令彼瞿曇，復道還去。』",
        "from": "T12n0374_016:0457c22_2",
        "context_with_next_sentence": true
    },
    {
        "source_sentence": "彼諸人民聞是語已，敬諾施行，斬伐樹木，污辱諸水，莊嚴器仗，牢自防護。",
        "from": "T12n0374_016:0457c23_3",
        "context_with_next_sentence": true
    },
    {
        "source_sentence": "「善男子！",
        "from": "T12n0374_016:0457c25_4",
        "context_with_next_sentence": true
    },
    {
        "source_sentence": "我於爾時至彼城已，不見一切樹木叢林，唯見諸人莊嚴器仗，當壁自守。",
        "from": "T12n0374_016:0457c25_5",
        "context_with_next_sentence": true
    },
    {
        "source_sentence": "見是事已，尋生憐愍，慈心向之，所有樹木還生如本，復更生長其餘諸樹不可稱計；河池井泉，其水清淨，盈滿其中，如青琉璃，生眾雜花，彌覆其上，變其城壁為紺琉璃；城內人民悉得徹見我及大眾。",
        "from": "T12n0374_016:0457c27_6",
        "context_with_next_sentence": true
    },
    {
        "source_sentence": "門自開闢，無能制者，所嚴器仗，變成雜花。",
        "from": "T12n0374_016:0458a02_7",
        "context_with_next_sentence": true
    },
    {
        "source_sentence": "盧至長者而為上首，與其人民，俱共相隨往至佛所。",
        "from": "T12n0374_016:0458a03_8",
        "context_with_next_sentence": true
    },
    {
        "source_sentence": "我即為說種種法要，令彼諸人，一切皆發阿耨多羅三藐三菩提心。",
        "from": "T12n0374_016:0458a05_0",
        "context_with_next_sentence": true
    },
    {
        "source_sentence": "善男子！",
        "from": "T12n0374_016:0458a06_1",
        "context_with_next_sentence": true
    },
    {
        "source_sentence": "我於爾時，實不化作種種樹木、清淨流水、盈滿河池，變其本城為紺琉璃，令彼人民徹見於我，開其城門，器仗為花。",
        "from": "T12n0374_016:0458a06_2",
        "context_with_next_sentence": true
    },
    {
        "source_sentence": "善男子！",
        "from": "T12n0374_016:0458a09_3",
        "context_with_next_sentence": true
    },
    {
        "source_sentence": "當知皆是慈善根力，能令彼人見如是事。",
        "from": "T12n0374_016:0458a09_4",
        "context_with_next_sentence": true
    },
    {
        "source_sentence": "◎「◎復次善男子！",
        "from": "T12n0374_016:0458a10_5",
        "context_with_next_sentence": true
    },
    {
        "source_sentence": "舍衛城中有婆羅門女，姓婆私吒，唯有一子，愛之甚重，遇病命終。",
        "from": "T12n0374_016:0458a11_6",
        "context_with_next_sentence": true
    },
    {
        "source_sentence": "爾時女人，愁毒入心，狂亂失性，裸身無恥，遊行四衢，啼哭失聲，唱言：『子子，汝何處去？』",
        "from": "T12n0374_016:0458a12_7",
        "context_with_next_sentence": true
    },
    {
        "source_sentence": "周遍城邑，無有疲已。",
        "from": "T12n0374_016:0458a14_8",
        "context_with_next_sentence": true
    },
    {
        "source_sentence": "而是女人，已於先佛殖眾德本。",
        "from": "T12n0374_016:0458a15_9",
        "context_with_next_sentence": true
    },
    {
        "source_sentence": "善男子！",
        "from": "T12n0374_016:0458a16_10",
        "context_with_next_sentence": true
    },
    {
        "source_sentence": "我於是女起慈愍心。",
        "from": "T12n0374_016:0458a16_11",
        "context_with_next_sentence": true
    },
    {
        "source_sentence": "是時女人即得見我，便生子想，還得本心，前抱我身，嗚唼我口。",
        "from": "T12n0374_016:0458a16_12",
        "context_with_next_sentence": true
    },
    {
        "source_sentence": "我時即告侍者阿難：『汝可持衣與是女人。』",
        "from": "T12n0374_016:0458a18_13",
        "context_with_next_sentence": true
    },
    {
        "source_sentence": "既與衣已，便為種種說諸法要。",
        "from": "T12n0374_016:0458a19_14",
        "context_with_next_sentence": true
    },
    {
        "source_sentence": "是女聞法，歡喜踊躍，發阿耨多羅三藐三菩提心。",
        "from": "T12n0374_016:0458a19_15",
        "context_with_next_sentence": true
    },
    {
        "source_sentence": "善男子！",
        "from": "T12n0374_016:0458a20_16",
        "context_with_next_sentence": true
    },
    {
        "source_sentence": "我於爾時實非彼子，彼非我母，亦無抱持。",
        "from": "T12n0374_016:0458a21_17",
        "context_with_next_sentence": true
    },
    {
        "source_sentence": "善男子！",
        "from": "T12n0374_016:0458a22_18",
        "context_with_next_sentence": true
    },
    {
        "source_sentence": "當知皆是慈善根力，令彼女人見如是事。",
        "from": "T12n0374_016:0458a22_19",
        "context_with_next_sentence": true
    },
    {
        "source_sentence": "「復次善男子！",
        "from": "T12n0374_016:0458a24_0",
        "context_with_next_sentence": true
    },
    {
        "source_sentence": "波羅[木*奈]城有優婆夷，字曰摩訶斯那達多，已於過去無量先佛種諸善根。",
        "from": "T12n0374_016:0458a24_1",
        "context_with_next_sentence": true
    },
    {
        "source_sentence": "是優婆夷，夏九十日，請命眾僧，奉施醫藥。",
        "from": "T12n0374_016:0458a26_0",
        "context_with_next_sentence": true
    },
    {
        "source_sentence": "是時眾中有一比丘，身嬰重病。",
        "from": "T12n0374_016:0458a26_1",
        "context_with_next_sentence": true
    },
    {
        "source_sentence": "良醫診之，當須肉藥，若得肉者，病則可除，若不得肉，命將不全。",
        "from": "T12n0374_016:0458a27_2",
        "context_with_next_sentence": true
    },
    {
        "source_sentence": "時優婆夷聞醫此言，尋持黃金，遍至市[厂@黑]，唱如是言：『誰有肉賣，吾以金買，若有肉者，當等與金。』",
        "from": "T12n0374_016:0458a29_3",
        "context_with_next_sentence": true
    },
    {
        "source_sentence": "周遍城市，求不能得。",
        "from": "T12n0374_016:0458b02_4",
        "context_with_next_sentence": true
    },
    {
        "source_sentence": "是優婆夷尋自取刀割其髀肉，切以為臛，下種種香，送病比丘。",
        "from": "T12n0374_016:0458b02_5",
        "context_with_next_sentence": true
    },
    {
        "source_sentence": "比丘服已，病即得差。",
        "from": "T12n0374_016:0458b04_6",
        "context_with_next_sentence": true
    },
    {
        "source_sentence": "是優婆夷患瘡苦惱，不能堪忍，即發聲言：『南無佛陀南無佛陀。』",
        "from": "T12n0374_016:0458b04_7",
        "context_with_next_sentence": true
    },
    {
        "source_sentence": "我於爾時在舍衛城，聞其音聲，於是女人起大慈心，是女尋見，我持良藥，塗其瘡上，還合如本。",
        "from": "T12n0374_016:0458b06_8",
        "context_with_next_sentence": true
    },
    {
        "source_sentence": "我即為其種種說法，聞法歡喜，發阿耨多羅三藐三菩提心。",
        "from": "T12n0374_016:0458b08_9",
        "context_with_next_sentence": true
    },
    {
        "source_sentence": "善男子！",
        "from": "T12n0374_016:0458b09_10",
        "context_with_next_sentence": true
    },
    {
        "source_sentence": "我於爾時，實不往至波羅[木*奈]城，持藥塗是優婆夷瘡。",
        "from": "T12n0374_016:0458b09_11",
        "context_with_next_sentence": true
    },
    {
        "source_sentence": "善男子！",
        "from": "T12n0374_016:0458b11_0",
        "context_with_next_sentence": true
    },
    {
        "source_sentence": "當知皆是慈善根力，令彼女人見如是事。",
        "from": "T12n0374_016:0458b11_1",
        "context_with_next_sentence": true
    },
    {
        "source_sentence": "「復次善男子！",
        "from": "T12n0374_016:0458b13_0",
        "context_with_next_sentence": true
    },
    {
        "source_sentence": "調達惡人，貪不知足，多服穌故，頭痛腹痛，受大苦惱，不能堪忍，發如是言：『南無佛陀南無佛陀。』",
        "from": "T12n0374_016:0458b13_1",
        "context_with_next_sentence": true
    },
    {
        "source_sentence": "我時住在優禪尼城，聞其音聲，即生慈心。",
        "from": "T12n0374_016:0458b15_2",
        "context_with_next_sentence": true
    },
    {
        "source_sentence": "爾時調達尋便見我，往至其所，手摩頭腹，授與鹽湯，而令服之，服已平復。",
        "from": "T12n0374_016:0458b16_3",
        "context_with_next_sentence": true
    },
    {
        "source_sentence": "善男子！",
        "from": "T12n0374_016:0458b18_4",
        "context_with_next_sentence": true
    },
    {
        "source_sentence": "我實不往調婆達所，摩其頭腹授湯令服。",
        "from": "T12n0374_016:0458b18_5",
        "context_with_next_sentence": true
    },
    {
        "source_sentence": "善男子！",
        "from": "T12n0374_016:0458b19_6",
        "context_with_next_sentence": true
    },
    {
        "source_sentence": "當知皆是慈善根力，令調婆達見如是事。",
        "from": "T12n0374_016:0458b19_7",
        "context_with_next_sentence": true
    },
    {
        "source_sentence": "「復次善男子！",
        "from": "T12n0374_016:0458b21_0",
        "context_with_next_sentence": true
    },
    {
        "source_sentence": "憍薩羅國有諸群賊，其數五百，群黨抄劫，為害滋甚。",
        "from": "T12n0374_016:0458b21_1",
        "context_with_next_sentence": true
    },
    {
        "source_sentence": "波斯匿王患其縱暴，遣兵伺捕，得已挑目，遂著黑闇叢林之下。",
        "from": "T12n0374_016:0458b22_2",
        "context_with_next_sentence": true
    },
    {
        "source_sentence": "是諸群賊，已於先佛殖眾德本，既失目已，受大苦惱，各作是言：『南無佛陀南無佛陀，我等今者無有救護。』",
        "from": "T12n0374_016:0458b23_3",
        "context_with_next_sentence": true
    },
    {
        "source_sentence": "啼哭號咷。",
        "from": "T12n0374_016:0458b26_4",
        "context_with_next_sentence": true
    },
    {
        "source_sentence": "我時住在祇洹精舍，聞其音聲，即生慈心，時有涼風，吹香山中種種香藥，滿其眼眶，尋還得眼，如本不異。",
        "from": "T12n0374_016:0458b26_5",
        "context_with_next_sentence": true
    },
    {
        "source_sentence": "諸賊開眼，即見如來，住立其前而為說法。",
        "from": "T12n0374_016:0458b29_0",
        "context_with_next_sentence": true
    },
    {
        "source_sentence": "賊聞法已，發阿耨多羅三藐三菩提心。",
        "from": "T12n0374_016:0458b29_1",
        "context_with_next_sentence": true
    },
    {
        "source_sentence": "善男子！",
        "from": "T12n0374_016:0458c01_2",
        "context_with_next_sentence": true
    },
    {
        "source_sentence": "我於爾時實不作風，吹香山中種種香藥，住其人前而為說法。",
        "from": "T12n0374_016:0458c02_0",
        "context_with_next_sentence": true
    },
    {
        "source_sentence": "善男子！",
        "from": "T12n0374_016:0458c03_1",
        "context_with_next_sentence": true
    },
    {
        "source_sentence": "當知皆是慈善根力，令彼群賊見如是事。",
        "from": "T12n0374_016:0458c03_2",
        "context_with_next_sentence": true
    },
    {
        "source_sentence": "「復次善男子！",
        "from": "T12n0374_016:0458c04_3",
        "context_with_next_sentence": true
    },
    {
        "source_sentence": "琉璃太子以愚癡故，廢其父王，自立為主。",
        "from": "T12n0374_016:0458c04_4",
        "context_with_next_sentence": true
    },
    {
        "source_sentence": "復念宿嫌，多害釋種，取萬二千釋種諸女，刵劓耳鼻，斷截手足，推之坑塹。",
        "from": "T12n0374_016:0458c05_5",
        "context_with_next_sentence": true
    },
    {
        "source_sentence": "時諸女人，身受苦惱，作如是言：『南無佛陀南無佛陀，我等今者無有救護。』",
        "from": "T12n0374_016:0458c07_6",
        "context_with_next_sentence": true
    },
    {
        "source_sentence": "復大號咷。",
        "from": "T12n0374_016:0458c09_7",
        "context_with_next_sentence": true
    },
    {
        "source_sentence": "是諸女人，已於先佛種諸善根，我於爾時在竹林中，聞其音聲，即起慈心。",
        "from": "T12n0374_016:0458c09_8",
        "context_with_next_sentence": true
    },
    {
        "source_sentence": "諸女爾時，見我來至迦毘羅城，以水洗瘡，以藥傅之，苦痛尋除，耳鼻手足，還復如本。",
        "from": "T12n0374_016:0458c11_9",
        "context_with_next_sentence": true
    },
    {
        "source_sentence": "我時即為略說法要，悉令俱發阿耨多羅三藐三菩提心，即於大愛道比丘尼所，出家受具足戒。",
        "from": "T12n0374_016:0458c13_10",
        "context_with_next_sentence": true
    },
    {
        "source_sentence": "善男子！",
        "from": "T12n0374_016:0458c15_11",
        "context_with_next_sentence": true
    },
    {
        "source_sentence": "如來爾時實不往至迦毘羅城，以水洗瘡傅藥止苦。",
        "from": "T12n0374_016:0458c15_12",
        "context_with_next_sentence": true
    },
    {
        "source_sentence": "善男子！",
        "from": "T12n0374_016:0458c16_13",
        "context_with_next_sentence": true
    },
    {
        "source_sentence": "當知皆是慈善根力，令彼女人得如是事，悲喜之心亦復如是。",
        "from": "T12n0374_016:0458c16_14",
        "context_with_next_sentence": true
    },
    {
        "source_sentence": "善男子！",
        "from": "T12n0374_016:0458c18_15",
        "context_with_next_sentence": true
    },
    {
        "source_sentence": "以是義故，菩薩摩訶薩修慈思惟，即是真實，非虛妄也。",
        "from": "T12n0374_016:0458c18_16",
        "context_with_next_sentence": true
    },
    {
        "source_sentence": "善男子！",
        "from": "T12n0374_016:0458c19_17",
        "context_with_next_sentence": true
    },
    {
        "source_sentence": "夫無量者不可思議，菩薩所行不可思議，諸佛所行亦不可思議，是大乘典大涅槃經亦不可思議。",
        "from": "T12n0374_016:0458c19_18",
        "context_with_next_sentence": true
    },
    {
        "source_sentence": "「復次善男子！",
        "from": "T12n0374_016:0458c23_0",
        "context_with_next_sentence": true
    },
    {
        "source_sentence": "菩薩摩訶薩修慈悲喜已，得住極愛一子之地。",
        "from": "T12n0374_016:0458c23_1",
        "context_with_next_sentence": true
    },
    {
        "source_sentence": "善男子！",
        "from": "T12n0374_016:0458c24_2",
        "context_with_next_sentence": true
    },
    {
        "source_sentence": "云何是地名曰極愛？",
        "from": "T12n0374_016:0458c24_3",
        "context_with_next_sentence": true
    },
    {
        "source_sentence": "復名一子？",
        "from": "T12n0374_016:0458c25_0",
        "context_with_next_sentence": true
    },
    {
        "source_sentence": "善男子！",
        "from": "T12n0374_016:0458c25_1",
        "context_with_next_sentence": true
    },
    {
        "source_sentence": "譬如父母，見子安隱，心大歡喜。",
        "from": "T12n0374_016:0458c25_2",
        "context_with_next_sentence": true
    },
    {
        "source_sentence": "菩薩摩訶薩住是地中，亦復如是，視諸眾生同於一子，見修善者生大歡喜，是故此地名曰極愛。",
        "from": "T12n0374_016:0458c26_3",
        "context_with_next_sentence": true
    },
    {
        "source_sentence": "善男子！",
        "from": "T12n0374_016:0458c28_4",
        "context_with_next_sentence": true
    },
    {
        "source_sentence": "譬如父母見子遇患，心生苦惱，愍之愁毒，初無捨離。",
        "from": "T12n0374_016:0458c28_5",
        "context_with_next_sentence": true
    },
    {
        "source_sentence": "菩薩摩訶薩住是地中亦復如是，見諸眾生，為煩惱病之所纏切，心生愁惱，憂念如子，身諸毛孔，血皆流出，是故此地，名為一子。",
        "from": "T12n0374_016:0458c29_6",
        "context_with_next_sentence": true
    },
    {
        "source_sentence": "善男子！",
        "from": "T12n0374_016:0459a03_7",
        "context_with_next_sentence": true
    },
    {
        "source_sentence": "如人小時，拾取土塊、糞穢、瓦石、枯骨、木枝，置於口中，父母見已，恐為其患，左手捉頭，右手挑出。",
        "from": "T12n0374_016:0459a03_8",
        "context_with_next_sentence": true
    },
    {
        "source_sentence": "菩薩摩訶薩住是地中，亦復如是，見諸眾生法身未增，或行身口意業不善，菩薩見已，則以智手拔之令出，不欲令彼流轉生死受諸苦惱，是故此地，復名一子。",
        "from": "T12n0374_016:0459a05_9",
        "context_with_next_sentence": true
    },
    {
        "source_sentence": "善男子！",
        "from": "T12n0374_016:0459a09_10",
        "context_with_next_sentence": true
    },
    {
        "source_sentence": "譬如父母，所愛之子捨而終亡，父母愁惱，願與併命。",
        "from": "T12n0374_016:0459a09_11",
        "context_with_next_sentence": true
    },
    {
        "source_sentence": "菩薩亦爾，見一闡提墮於地獄，亦願與俱生地獄中。",
        "from": "T12n0374_016:0459a10_12",
        "context_with_next_sentence": true
    },
    {
        "source_sentence": "何以故？",
        "from": "T12n0374_016:0459a11_13",
        "context_with_next_sentence": true
    },
    {
        "source_sentence": "是一闡提若受苦時，或生一念改悔之心，我即當為說種種法，令彼得生一念善根。",
        "from": "T12n0374_016:0459a12_14",
        "context_with_next_sentence": true
    },
    {
        "source_sentence": "是故此地，復名一子。",
        "from": "T12n0374_016:0459a14_0",
        "context_with_next_sentence": true
    },
    {
        "source_sentence": "善男子！",
        "from": "T12n0374_016:0459a14_1",
        "context_with_next_sentence": true
    },
    {
        "source_sentence": "譬如父母，唯有一子，其子睡寤、行住、坐臥，心常念之；若有罪咎，善言誘喻，不加其惡。",
        "from": "T12n0374_016:0459a14_2",
        "context_with_next_sentence": true
    },
    {
        "source_sentence": "菩薩摩訶薩亦復如是，見諸眾生若墮地獄、畜生、餓鬼，或人、天中，造作善惡，心常念之，初不放捨。",
        "from": "T12n0374_016:0459a16_3",
        "context_with_next_sentence": true
    },
    {
        "source_sentence": "若行諸惡，終不生瞋，以惡加之，是故此地，復名一子。」",
        "from": "T12n0374_016:0459a18_4",
        "context_with_next_sentence": true
    },
    {
        "source_sentence": "迦葉菩薩白佛言：「世尊！",
        "from": "T12n0374_016:0459a20_0",
        "context_with_next_sentence": true
    },
    {
        "source_sentence": "如佛所說，其言祕密，我今智淺，云何能解？",
        "from": "T12n0374_016:0459a20_1",
        "context_with_next_sentence": true
    },
    {
        "source_sentence": "若諸菩薩住一子地，能如是者，云何如來昔為國王行菩薩時，斷絕爾所婆羅門命？",
        "from": "T12n0374_016:0459a21_2",
        "context_with_next_sentence": true
    },
    {
        "source_sentence": "若得此地，則應護念。",
        "from": "T12n0374_016:0459a23_3",
        "context_with_next_sentence": true
    },
    {
        "source_sentence": "若不得者，復何因緣不墮地獄？",
        "from": "T12n0374_016:0459a23_4",
        "context_with_next_sentence": true
    },
    {
        "source_sentence": "若使等視一切眾生，同於子想如羅睺羅，何故復向提婆達多說如是言：『癡人無羞，食人涕唾。』",
        "from": "T12n0374_016:0459a24_5",
        "context_with_next_sentence": true
    },
    {
        "source_sentence": "令彼聞已，生於瞋恨，起不善心，出佛身血。",
        "from": "T12n0374_016:0459a26_6",
        "context_with_next_sentence": true
    },
    {
        "source_sentence": "提婆達多造是惡已，如來復記，當墮地獄一劫受罪。",
        "from": "T12n0374_016:0459a27_7",
        "context_with_next_sentence": true
    },
    {
        "source_sentence": "世尊！",
        "from": "T12n0374_016:0459a28_8",
        "context_with_next_sentence": true
    },
    {
        "source_sentence": "如是之言云何於義不相違背？",
        "from": "T12n0374_016:0459a29_0",
        "context_with_next_sentence": true
    },
    {
        "source_sentence": "世尊！",
        "from": "T12n0374_016:0459a29_1",
        "context_with_next_sentence": true
    },
    {
        "source_sentence": "須菩提者住虛空地，凡欲入城求乞飲食，要先觀人，若有於己生嫌嫉心，則止不行，乃至極飢，猶不行乞，何以故？",
        "from": "T12n0374_016:0459a29_2",
        "context_with_next_sentence": true
    },
    {
        "source_sentence": "是須菩提常作是念：『我憶往昔於福田所生一惡念，由是因緣墮大地獄，受種種苦。",
        "from": "T12n0374_016:0459b03_3",
        "context_with_next_sentence": true
    },
    {
        "source_sentence": "我今寧飢，終日不食，終不令彼於我起嫌，墮於地獄受苦惱也。』",
        "from": "T12n0374_016:0459b05_4",
        "context_with_next_sentence": true
    },
    {
        "source_sentence": "復作是念：『若有眾生嫌我立者，我當終日端坐不起。",
        "from": "T12n0374_016:0459b06_5",
        "context_with_next_sentence": true
    },
    {
        "source_sentence": "若有眾生嫌我坐者，我當終日立不移處，行臥亦爾。』",
        "from": "T12n0374_016:0459b07_6",
        "context_with_next_sentence": true
    },
    {
        "source_sentence": "是須菩提，護眾生故，尚起是心，何況菩薩？",
        "from": "T12n0374_016:0459b09_7",
        "context_with_next_sentence": true
    },
    {
        "source_sentence": "菩薩若得一子地者，何緣如來出是麁言，使諸眾生起重惡心。」",
        "from": "T12n0374_016:0459b10_0",
        "context_with_next_sentence": true
    },
    {
        "source_sentence": "「善男子！",
        "from": "T12n0374_016:0459b11_1",
        "context_with_next_sentence": true
    },
    {
        "source_sentence": "汝今不應作如是難，言佛如來為諸眾生作煩惱因緣。",
        "from": "T12n0374_016:0459b11_2",
        "context_with_next_sentence": true
    },
    {
        "source_sentence": "善男子！",
        "from": "T12n0374_016:0459b12_3",
        "context_with_next_sentence": true
    },
    {
        "source_sentence": "假使蚊[口*(隹/乃)]能盡海底，如來終不為諸眾生作煩惱因緣。",
        "from": "T12n0374_016:0459b13_0",
        "context_with_next_sentence": true
    },
    {
        "source_sentence": "善男子！",
        "from": "T12n0374_016:0459b14_1",
        "context_with_next_sentence": true
    },
    {
        "source_sentence": "假令大地悉為非色，水為堅相，火為冷相，風為住相；三寶佛性及以虛空，作無常相；如來終不為諸眾生作煩惱因緣。",
        "from": "T12n0374_016:0459b14_2",
        "context_with_next_sentence": true
    },
    {
        "source_sentence": "善男子！",
        "from": "T12n0374_016:0459b17_3",
        "context_with_next_sentence": true
    },
    {
        "source_sentence": "假使毀犯四重禁罪及一闡提、謗正法者，現身得成十力、無畏、三十二相、八十種好，如來終不為諸眾生作煩惱因緣。",
        "from": "T12n0374_016:0459b17_4",
        "context_with_next_sentence": true
    },
    {
        "source_sentence": "善男子！",
        "from": "T12n0374_016:0459b19_5",
        "context_with_next_sentence": true
    },
    {
        "source_sentence": "假使聲聞辟支佛等常住不變，如來終不為諸眾生作煩惱因緣。",
        "from": "T12n0374_016:0459b20_6",
        "context_with_next_sentence": true
    },
    {
        "source_sentence": "善男子！",
        "from": "T12n0374_016:0459b21_7",
        "context_with_next_sentence": true
    },
    {
        "source_sentence": "假使十住諸菩薩等，犯四重禁、作一闡提、誹謗正法，如來終不為諸眾生作煩惱因緣。",
        "from": "T12n0374_016:0459b21_8",
        "context_with_next_sentence": true
    },
    {
        "source_sentence": "善男子！",
        "from": "T12n0374_016:0459b23_9",
        "context_with_next_sentence": true
    },
    {
        "source_sentence": "假使一切無量眾生喪滅佛性，如來究竟入般涅槃，如來終不為諸眾生作煩惱因緣。",
        "from": "T12n0374_016:0459b23_10",
        "context_with_next_sentence": true
    },
    {
        "source_sentence": "善男子！",
        "from": "T12n0374_016:0459b25_11",
        "context_with_next_sentence": true
    },
    {
        "source_sentence": "假使擲羂能繫縛風，齒能破鐵，爪壞須彌，如來終不為諸眾生作煩惱因緣。",
        "from": "T12n0374_016:0459b26_0",
        "context_with_next_sentence": true
    },
    {
        "source_sentence": "寧與毒蛇同共一處，內其兩手餓師子口，佉陀羅炭用洗浴身，不應發言，如來世尊為諸眾生作煩惱因緣。",
        "from": "T12n0374_016:0459b27_1",
        "context_with_next_sentence": true
    },
    {
        "source_sentence": "善男子！",
        "from": "T12n0374_016:0459c01_2",
        "context_with_next_sentence": true
    },
    {
        "source_sentence": "如來真實能為眾生斷除煩惱，終不為作煩惱因也。",
        "from": "T12n0374_016:0459c01_3",
        "context_with_next_sentence": true
    },
    {
        "source_sentence": "「善男子！",
        "from": "T12n0374_016:0459c03_0",
        "context_with_next_sentence": true
    },
    {
        "source_sentence": "如汝所言，如來往昔殺婆羅門者；善男子！",
        "from": "T12n0374_016:0459c03_1",
        "context_with_next_sentence": true
    },
    {
        "source_sentence": "菩薩摩訶薩乃至蟻子尚不故殺，況婆羅門？",
        "from": "T12n0374_016:0459c04_2",
        "context_with_next_sentence": true
    },
    {
        "source_sentence": "菩薩常作種種方便，惠施眾生無量壽命。",
        "from": "T12n0374_016:0459c05_3",
        "context_with_next_sentence": true
    },
    {
        "source_sentence": "善男子！",
        "from": "T12n0374_016:0459c06_4",
        "context_with_next_sentence": true
    },
    {
        "source_sentence": "夫施食者則為施命，菩薩摩訶薩行檀波羅蜜時，常施眾生無量壽命。",
        "from": "T12n0374_016:0459c06_5",
        "context_with_next_sentence": true
    },
    {
        "source_sentence": "善男子！",
        "from": "T12n0374_016:0459c07_6",
        "context_with_next_sentence": true
    },
    {
        "source_sentence": "修不殺戒得壽命長，菩薩摩訶薩行尸波羅蜜時，則為施與一切眾生無量壽命。",
        "from": "T12n0374_016:0459c08_7",
        "context_with_next_sentence": true
    },
    {
        "source_sentence": "善男子！",
        "from": "T12n0374_016:0459c09_8",
        "context_with_next_sentence": true
    },
    {
        "source_sentence": "慎口無過得壽命長，菩薩摩訶薩行羼提波羅蜜時，常勸眾生莫生怨想，推直於人，引曲向己，無所諍訟得壽命長，是故菩薩行羼提波羅蜜時，已施眾生無量壽命。",
        "from": "T12n0374_016:0459c10_9",
        "context_with_next_sentence": true
    },
    {
        "source_sentence": "善男子！",
        "from": "T12n0374_016:0459c13_10",
        "context_with_next_sentence": true
    },
    {
        "source_sentence": "精勤修善得壽命長，菩薩摩訶薩行毘梨耶波羅蜜時，常勸眾生勤修善法；眾生行已，得無量壽命；是故菩薩行毘梨耶波羅蜜時，已施眾生無量壽命。",
        "from": "T12n0374_016:0459c14_0",
        "context_with_next_sentence": true
    },
    {
        "source_sentence": "善男子！",
        "from": "T12n0374_016:0459c17_1",
        "context_with_next_sentence": true
    },
    {
        "source_sentence": "修攝心者得壽命長，菩薩摩訶薩行禪波羅蜜時，勸諸眾生修平等心，眾生行已得壽命長，是故菩薩行禪波羅蜜時，已施眾生無量壽命。",
        "from": "T12n0374_016:0459c17_2",
        "context_with_next_sentence": true
    },
    {
        "source_sentence": "善男子！",
        "from": "T12n0374_016:0459c20_3",
        "context_with_next_sentence": true
    },
    {
        "source_sentence": "於諸善法不放逸者得壽命長，菩薩摩訶薩行般若波羅蜜時，勸諸眾生於諸善法不生放逸，眾生行已以是因緣得壽命長，是故菩薩行般若波羅蜜時，已施眾生無量壽命。",
        "from": "T12n0374_016:0459c20_4",
        "context_with_next_sentence": true
    },
    {
        "source_sentence": "善男子！",
        "from": "T12n0374_016:0459c24_5",
        "context_with_next_sentence": true
    },
    {
        "source_sentence": "以是義故，菩薩摩訶薩於諸眾生終無奪命。",
        "from": "T12n0374_016:0459c25_6",
        "context_with_next_sentence": true
    },
    {
        "source_sentence": "「善男子！",
        "from": "T12n0374_016:0459c26_7",
        "context_with_next_sentence": true
    },
    {
        "source_sentence": "汝向所問，殺婆羅門時得是地不？",
        "from": "T12n0374_016:0459c26_8",
        "context_with_next_sentence": true
    },
    {
        "source_sentence": "善男子！",
        "from": "T12n0374_016:0459c27_9",
        "context_with_next_sentence": true
    },
    {
        "source_sentence": "時我已得。",
        "from": "T12n0374_016:0459c27_10",
        "context_with_next_sentence": true
    },
    {
        "source_sentence": "以愛念故，斷其命根，非惡心也。",
        "from": "T12n0374_016:0459c27_11",
        "context_with_next_sentence": true
    },
    {
        "source_sentence": "善男子！",
        "from": "T12n0374_016:0459c28_12",
        "context_with_next_sentence": true
    },
    {
        "source_sentence": "譬如父母，唯有一子，愛之甚重，犯官憲制，是時父母以怖畏故，若擯若殺，雖復擯殺，無有惡心。",
        "from": "T12n0374_016:0459c28_13",
        "context_with_next_sentence": true
    },
    {
        "source_sentence": "菩薩摩訶薩為護正法亦復如是，若有眾生謗大乘者，即以鞭撻，苦加治之，或奪其命，欲令改往，遵修善法。",
        "from": "T12n0374_016:0460a01_14",
        "context_with_next_sentence": true
    },
    {
        "source_sentence": "菩薩常當作是思惟：『以何因緣，能令眾生發起信心？",
        "from": "T12n0374_016:0460a04_0",
        "context_with_next_sentence": true
    },
    {
        "source_sentence": "隨其方便，要當為之。』",
        "from": "T12n0374_016:0460a05_1",
        "context_with_next_sentence": true
    },
    {
        "source_sentence": "諸婆羅門命終之後，生阿鼻地獄，要有三念：一者自念：『我從何處而來生此？』",
        "from": "T12n0374_016:0460a05_2",
        "context_with_next_sentence": true
    },
    {
        "source_sentence": "即便自知，從人道中來。",
        "from": "T12n0374_016:0460a07_3",
        "context_with_next_sentence": true
    },
    {
        "source_sentence": "二者自念：『我今所生為是何處？』",
        "from": "T12n0374_016:0460a08_0",
        "context_with_next_sentence": true
    },
    {
        "source_sentence": "即便自知是阿鼻獄。",
        "from": "T12n0374_016:0460a08_1",
        "context_with_next_sentence": true
    },
    {
        "source_sentence": "三者自念：『乘何業緣而來生此？』",
        "from": "T12n0374_016:0460a09_2",
        "context_with_next_sentence": true
    },
    {
        "source_sentence": "即便自知乘謗方等大乘經典，不信因緣，為國主所殺，而來生此。",
        "from": "T12n0374_016:0460a09_3",
        "context_with_next_sentence": true
    },
    {
        "source_sentence": "念是事已，即於大乘方等經典，生信敬心，尋時命終，生甘露鼓如來世界，於彼壽命具足十劫。",
        "from": "T12n0374_016:0460a11_4",
        "context_with_next_sentence": true
    },
    {
        "source_sentence": "善男子！",
        "from": "T12n0374_016:0460a13_5",
        "context_with_next_sentence": true
    },
    {
        "source_sentence": "以是義故，我於往昔乃與是人十劫壽命，云何名殺？",
        "from": "T12n0374_016:0460a13_6",
        "context_with_next_sentence": true
    },
    {
        "source_sentence": "善男子！",
        "from": "T12n0374_016:0460a14_7",
        "context_with_next_sentence": true
    },
    {
        "source_sentence": "有人掘地、刈草斫樹、斬截死屍、罵詈鞭撻，以是業緣，墮地獄不？」",
        "from": "T12n0374_016:0460a15_0",
        "context_with_next_sentence": true
    },
    {
        "source_sentence": "迦葉菩薩白佛言：「世尊！",
        "from": "T12n0374_016:0460a16_1",
        "context_with_next_sentence": true
    },
    {
        "source_sentence": "如我解佛所說義者，應墮地獄。",
        "from": "T12n0374_016:0460a17_2",
        "context_with_next_sentence": true
    },
    {
        "source_sentence": "何以故？",
        "from": "T12n0374_016:0460a17_3",
        "context_with_next_sentence": true
    },
    {
        "source_sentence": "如佛昔為聲聞說法：『汝諸比丘，於餘焦木，莫生惡心。",
        "from": "T12n0374_016:0460a18_0",
        "context_with_next_sentence": true
    },
    {
        "source_sentence": "何以故？",
        "from": "T12n0374_016:0460a19_1",
        "context_with_next_sentence": true
    },
    {
        "source_sentence": "一切眾生因惡心故墮于地獄。』」",
        "from": "T12n0374_016:0460a19_2",
        "context_with_next_sentence": true
    },
    {
        "source_sentence": "爾時佛讚迦葉菩薩：「善哉，善哉！",
        "from": "T12n0374_016:0460a20_3",
        "context_with_next_sentence": true
    },
    {
        "source_sentence": "如汝所說，應善受持。",
        "from": "T12n0374_016:0460a20_4",
        "context_with_next_sentence": true
    },
    {
        "source_sentence": "善男子！",
        "from": "T12n0374_016:0460a21_5",
        "context_with_next_sentence": true
    },
    {
        "source_sentence": "若因惡心墮地獄者，菩薩爾時實無惡心。",
        "from": "T12n0374_016:0460a21_6",
        "context_with_next_sentence": true
    },
    {
        "source_sentence": "何以故？",
        "from": "T12n0374_016:0460a22_7",
        "context_with_next_sentence": true
    },
    {
        "source_sentence": "菩薩摩訶薩於一切眾生乃至虫蟻，悉生憐愍利益心故。",
        "from": "T12n0374_016:0460a22_8",
        "context_with_next_sentence": true
    },
    {
        "source_sentence": "所以者何？",
        "from": "T12n0374_016:0460a23_9",
        "context_with_next_sentence": true
    },
    {
        "source_sentence": "善知因緣諸方便故，以方便力，欲令眾生種諸善根。",
        "from": "T12n0374_016:0460a24_10",
        "context_with_next_sentence": true
    },
    {
        "source_sentence": "善男子！",
        "from": "T12n0374_016:0460a25_11",
        "context_with_next_sentence": true
    },
    {
        "source_sentence": "以是義故，我於爾時，以善方便，雖奪其命而非惡心。",
        "from": "T12n0374_016:0460a25_12",
        "context_with_next_sentence": true
    },
    {
        "source_sentence": "善男子！",
        "from": "T12n0374_016:0460a26_13",
        "context_with_next_sentence": true
    },
    {
        "source_sentence": "婆羅門法，若殺蟻子，滿足十車，無有罪報。",
        "from": "T12n0374_016:0460a26_14",
        "context_with_next_sentence": true
    },
    {
        "source_sentence": "蚊虻、蚤虱、猫狸師子、虎狼熊羆、諸惡虫獸、及餘能為眾生害者，殺滿十車；鬼神羅剎、拘槃茶、迦羅、富單那、顛狂乾枯諸鬼神等、能為眾生作嬈害者，有奪其命，悉無罪報；若殺惡人，則有罪報；殺已不悔，則墮餓鬼；若能懺悔，三日斷食，其罪消滅，無有遺餘。",
        "from": "T12n0374_016:0460a27_15",
        "context_with_next_sentence": true
    },
    {
        "source_sentence": "若殺和上、害其父母女人及牛，無數千年在地獄中。",
        "from": "T12n0374_016:0460b04_16",
        "context_with_next_sentence": true
    },
    {
        "source_sentence": "善男子！",
        "from": "T12n0374_016:0460b05_17",
        "context_with_next_sentence": true
    },
    {
        "source_sentence": "佛及菩薩知殺有三，謂下中上。",
        "from": "T12n0374_016:0460b05_18",
        "context_with_next_sentence": true
    },
    {
        "source_sentence": "下者蟻子乃至一切畜生，唯除菩薩示現生者。",
        "from": "T12n0374_016:0460b06_19",
        "context_with_next_sentence": true
    },
    {
        "source_sentence": "善男子！",
        "from": "T12n0374_016:0460b07_20",
        "context_with_next_sentence": true
    },
    {
        "source_sentence": "菩薩摩訶薩以願因緣，示受畜生，是名下殺；以下殺因緣，墮於地獄、畜生、餓鬼，具受下苦。",
        "from": "T12n0374_016:0460b07_21",
        "context_with_next_sentence": true
    },
    {
        "source_sentence": "何以故？",
        "from": "T12n0374_016:0460b09_22",
        "context_with_next_sentence": true
    },
    {
        "source_sentence": "是諸畜生有微善根，是故殺者具受罪報，是名下殺。",
        "from": "T12n0374_016:0460b09_23",
        "context_with_next_sentence": true
    },
    {
        "source_sentence": "中殺者，從凡夫人至阿那含是名為中，以是業因墮於地獄、畜生、餓鬼，具受中苦，是名中殺。",
        "from": "T12n0374_016:0460b11_24",
        "context_with_next_sentence": true
    },
    {
        "source_sentence": "上殺者，父母乃至阿羅漢、辟支佛、畢定菩薩，是名為上，以是業因緣故，墮於阿鼻大地獄中，具受上苦，是名上殺。",
        "from": "T12n0374_016:0460b13_25",
        "context_with_next_sentence": true
    },
    {
        "source_sentence": "善男子！",
        "from": "T12n0374_016:0460b15_26",
        "context_with_next_sentence": true
    },
    {
        "source_sentence": "若有能殺一闡提者，則不墮此三種殺中。",
        "from": "T12n0374_016:0460b15_27",
        "context_with_next_sentence": true
    },
    {
        "source_sentence": "善男子！",
        "from": "T12n0374_016:0460b16_28",
        "context_with_next_sentence": true
    },
    {
        "source_sentence": "彼諸婆羅門等一切皆是一闡提也。",
        "from": "T12n0374_016:0460b17_29",
        "context_with_next_sentence": true
    },
    {
        "source_sentence": "譬如掘地、刈草斫樹、斬截死屍罵詈鞭撻，無有罪報，殺一闡提亦復如是，無有罪報。",
        "from": "T12n0374_016:0460b17_30",
        "context_with_next_sentence": true
    },
    {
        "source_sentence": "何以故？",
        "from": "T12n0374_016:0460b19_31",
        "context_with_next_sentence": true
    },
    {
        "source_sentence": "諸婆羅門乃至無有信等五根，是故雖殺不墮地獄。",
        "from": "T12n0374_016:0460b19_32",
        "context_with_next_sentence": true
    },
    {
        "source_sentence": "「善男子！",
        "from": "T12n0374_016:0460b22_0",
        "context_with_next_sentence": true
    },
    {
        "source_sentence": "汝先所言，如來何故罵提婆達多癡人食唾？",
        "from": "T12n0374_016:0460b22_1",
        "context_with_next_sentence": true
    },
    {
        "source_sentence": "汝亦不應作如是問。",
        "from": "T12n0374_016:0460b23_2",
        "context_with_next_sentence": true
    },
    {
        "source_sentence": "何以故？",
        "from": "T12n0374_016:0460b23_3",
        "context_with_next_sentence": true
    },
    {
        "source_sentence": "諸佛世尊，凡所發言，不可思議。",
        "from": "T12n0374_016:0460b23_4",
        "context_with_next_sentence": true
    },
    {
        "source_sentence": "善男子！",
        "from": "T12n0374_016:0460b24_5",
        "context_with_next_sentence": true
    },
    {
        "source_sentence": "或有實語，為世所愛，非時非法，不為利益，如是之言，我終不說。",
        "from": "T12n0374_016:0460b24_6",
        "context_with_next_sentence": true
    },
    {
        "source_sentence": "善男子！",
        "from": "T12n0374_016:0460b26_7",
        "context_with_next_sentence": true
    },
    {
        "source_sentence": "或復有言，麁獷虛妄、非時非法，聞者不愛，不能利益，我亦不說。",
        "from": "T12n0374_016:0460b26_8",
        "context_with_next_sentence": true
    },
    {
        "source_sentence": "善男子！",
        "from": "T12n0374_016:0460b27_9",
        "context_with_next_sentence": true
    },
    {
        "source_sentence": "若有語言，雖復麁獷，真實不虛，是時是法能為一切眾生利益，聞雖不悅，我要說之。",
        "from": "T12n0374_016:0460b27_10",
        "context_with_next_sentence": true
    },
    {
        "source_sentence": "何以故？",
        "from": "T12n0374_016:0460b29_11",
        "context_with_next_sentence": true
    },
    {
        "source_sentence": "諸佛世尊、應、正遍知，知方便故。",
        "from": "T12n0374_016:0460c01_0",
        "context_with_next_sentence": true
    },
    {
        "source_sentence": "善男子！",
        "from": "T12n0374_016:0460c01_1",
        "context_with_next_sentence": true
    },
    {
        "source_sentence": "如我一時，遊彼壙野、聚落叢樹，在其林下，有一鬼神，即名壙野，純食肉血多殺眾生，復於其聚，日食一人。",
        "from": "T12n0374_016:0460c01_2",
        "context_with_next_sentence": true
    },
    {
        "source_sentence": "善男子！",
        "from": "T12n0374_016:0460c04_3",
        "context_with_next_sentence": true
    },
    {
        "source_sentence": "我於爾時，為彼鬼神廣說法要；然彼暴惡、愚癡無智、不受教法，我即化身為大力鬼，動其宮殿，令不安所。",
        "from": "T12n0374_016:0460c04_4",
        "context_with_next_sentence": true
    },
    {
        "source_sentence": "彼鬼于時將其眷屬，出其宮殿，欲來拒逆。",
        "from": "T12n0374_016:0460c06_5",
        "context_with_next_sentence": true
    },
    {
        "source_sentence": "鬼見我時，即失心念，惶怖躄地，迷悶斷絕，猶如死人。",
        "from": "T12n0374_016:0460c07_6",
        "context_with_next_sentence": true
    },
    {
        "source_sentence": "我以慈愍，手摩其身。",
        "from": "T12n0374_016:0460c08_7",
        "context_with_next_sentence": true
    },
    {
        "source_sentence": "即還起坐，作如是言：『快哉，今日還得身命。",
        "from": "T12n0374_016:0460c09_8",
        "context_with_next_sentence": true
    },
    {
        "source_sentence": "是大神王，具大威德，有慈愍心，赦我愆咎。』",
        "from": "T12n0374_016:0460c10_9",
        "context_with_next_sentence": true
    },
    {
        "source_sentence": "即於我所，生善信心。",
        "from": "T12n0374_016:0460c11_10",
        "context_with_next_sentence": true
    },
    {
        "source_sentence": "我即還復如來之身，復更為說種種法要，令彼鬼神，受不殺戒。",
        "from": "T12n0374_016:0460c11_11",
        "context_with_next_sentence": true
    },
    {
        "source_sentence": "即於是日，壙野村中，有一長者次應當死，村人已送付彼鬼神。",
        "from": "T12n0374_016:0460c13_12",
        "context_with_next_sentence": true
    },
    {
        "source_sentence": "鬼神得已，即以施我；我既受已，便為長者，更立名字，名手長者。",
        "from": "T12n0374_016:0460c14_13",
        "context_with_next_sentence": true
    },
    {
        "source_sentence": "爾時彼鬼即白我言：『世尊！",
        "from": "T12n0374_016:0460c16_14",
        "context_with_next_sentence": true
    },
    {
        "source_sentence": "我及眷屬，唯仰血肉，以自存活。",
        "from": "T12n0374_016:0460c16_15",
        "context_with_next_sentence": true
    },
    {
        "source_sentence": "今以戒故，當云何活？』",
        "from": "T12n0374_016:0460c17_16",
        "context_with_next_sentence": true
    },
    {
        "source_sentence": "我即答言：『從今當勅聲聞弟子，隨有修行佛法之處，悉當令其施汝飲食。』",
        "from": "T12n0374_016:0460c17_17",
        "context_with_next_sentence": true
    },
    {
        "source_sentence": "善男子！",
        "from": "T12n0374_016:0460c19_18",
        "context_with_next_sentence": true
    },
    {
        "source_sentence": "以是因緣，為諸比丘制如是戒，汝等從今，常當施彼壙野鬼食，若有住處不能施者，當知是輩，非我弟子，即是天魔徒黨眷屬。",
        "from": "T12n0374_016:0460c19_19",
        "context_with_next_sentence": true
    },
    {
        "source_sentence": "善男子！",
        "from": "T12n0374_016:0460c22_20",
        "context_with_next_sentence": true
    },
    {
        "source_sentence": "如來為欲調伏眾生故，示如是種種方便，非故令彼生怖畏也。",
        "from": "T12n0374_016:0460c22_21",
        "context_with_next_sentence": true
    },
    {
        "source_sentence": "「善男子！",
        "from": "T12n0374_016:0460c24_22",
        "context_with_next_sentence": true
    },
    {
        "source_sentence": "我亦以木打護法鬼。",
        "from": "T12n0374_016:0460c24_23",
        "context_with_next_sentence": true
    },
    {
        "source_sentence": "又於一時，在一山上，推羊頭鬼，令墮山下。",
        "from": "T12n0374_016:0460c24_24",
        "context_with_next_sentence": true
    },
    {
        "source_sentence": "復於樹頭，撲護獼猴鬼；令護財象，見五師子；使金剛神怖薩遮尼犍；亦以針刺箭毛鬼身。",
        "from": "T12n0374_016:0460c25_25",
        "context_with_next_sentence": true
    },
    {
        "source_sentence": "雖作如是，亦不令彼諸鬼神等有滅沒者，直欲令彼，安住正法，故示如是種種方便。",
        "from": "T12n0374_016:0460c28_0",
        "context_with_next_sentence": true
    },
    {
        "source_sentence": "善男子！",
        "from": "T12n0374_016:0460c29_1",
        "context_with_next_sentence": true
    },
    {
        "source_sentence": "我於爾時，實不罵辱提婆達多；提婆達多亦不愚癡食人[口*弟]唾，亦不生於惡趣之中，阿鼻地獄受罪一劫，亦不壞僧出佛身血，亦不違犯四重之罪、誹謗正法大乘經典，非一闡提，亦非聲聞、辟支佛也。",
        "from": "T12n0374_016:0461a01_2",
        "context_with_next_sentence": true
    },
    {
        "source_sentence": "善男子！",
        "from": "T12n0374_016:0461a05_3",
        "context_with_next_sentence": true
    },
    {
        "source_sentence": "提婆達多者，實非聲聞緣覺境界，唯是諸佛之所知見。",
        "from": "T12n0374_016:0461a05_4",
        "context_with_next_sentence": true
    },
    {
        "source_sentence": "善男子！",
        "from": "T12n0374_016:0461a07_5",
        "context_with_next_sentence": true
    },
    {
        "source_sentence": "是故汝今不應難言，如來何緣呵責罵辱提婆達多？",
        "from": "T12n0374_016:0461a07_6",
        "context_with_next_sentence": true
    },
    {
        "source_sentence": "汝於諸佛所有境界，不應如是生於疑網。」",
        "from": "T12n0374_016:0461a08_7",
        "context_with_next_sentence": true
    },
    {
        "source_sentence": "迦葉菩薩白佛言：「世尊！",
        "from": "T12n0374_016:0461a10_0",
        "context_with_next_sentence": true
    },
    {
        "source_sentence": "譬如甘蔗，數數煎煮，得種種味；我亦如是，從佛數聞，多得法味，所謂出家味、離欲味、寂滅味、道味。",
        "from": "T12n0374_016:0461a10_1",
        "context_with_next_sentence": true
    },
    {
        "source_sentence": "世尊！",
        "from": "T12n0374_016:0461a12_2",
        "context_with_next_sentence": true
    },
    {
        "source_sentence": "譬如真金，數數燒打，融消鍊治，轉更明淨，調和柔軟，光色微妙，其價難量，然後乃為人天寶重。",
        "from": "T12n0374_016:0461a12_3",
        "context_with_next_sentence": true
    },
    {
        "source_sentence": "世尊！",
        "from": "T12n0374_016:0461a15_4",
        "context_with_next_sentence": true
    },
    {
        "source_sentence": "如來亦爾，鄭重諮問，則得聞見甚深之義，令深行者受持奉修，無量眾生發阿耨多羅三藐三菩提心，然後為諸人天所宗，恭敬供養。」",
        "from": "T12n0374_016:0461a15_5",
        "context_with_next_sentence": true
    },
    {
        "source_sentence": "爾時佛讚迦葉菩薩：「善哉，善哉！",
        "from": "T12n0374_016:0461a19_0",
        "context_with_next_sentence": true
    },
    {
        "source_sentence": "菩薩摩訶薩為欲利益諸眾生故，諮啟如來如是深義。",
        "from": "T12n0374_016:0461a19_1",
        "context_with_next_sentence": true
    },
    {
        "source_sentence": "善男子！",
        "from": "T12n0374_016:0461a20_2",
        "context_with_next_sentence": true
    },
    {
        "source_sentence": "以是義故，我隨汝意，說於大乘方等甚深祕密之法，所謂極愛如一子地。」",
        "from": "T12n0374_016:0461a21_3",
        "context_with_next_sentence": true
    },
    {
        "source_sentence": "迦葉菩薩白佛言：「世尊！",
        "from": "T12n0374_016:0461a23_0",
        "context_with_next_sentence": true
    },
    {
        "source_sentence": "若諸菩薩修慈、悲、喜，得一子地者，修捨心時，復得何地？」",
        "from": "T12n0374_016:0461a23_1",
        "context_with_next_sentence": true
    },
    {
        "source_sentence": "佛言：「善哉，善哉！",
        "from": "T12n0374_016:0461a24_2",
        "context_with_next_sentence": true
    },
    {
        "source_sentence": "善男子！",
        "from": "T12n0374_016:0461a25_3",
        "context_with_next_sentence": true
    },
    {
        "source_sentence": "汝善知時，知我欲說，汝則諮問。",
        "from": "T12n0374_016:0461a25_4",
        "context_with_next_sentence": true
    },
    {
        "source_sentence": "菩薩摩訶薩修捨心時，則得住於空平等地，如須菩提。",
        "from": "T12n0374_016:0461a26_5",
        "context_with_next_sentence": true
    },
    {
        "source_sentence": "善男子！",
        "from": "T12n0374_016:0461a27_6",
        "context_with_next_sentence": true
    },
    {
        "source_sentence": "菩薩摩訶薩住空平等地，則不見有父母、兄弟、姊妹、兒息、親族、知識、怨憎中人，乃至不見陰界諸入、眾生、壽命。",
        "from": "T12n0374_016:0461a27_7",
        "context_with_next_sentence": true
    },
    {
        "source_sentence": "善男子！",
        "from": "T12n0374_016:0461b01_0",
        "context_with_next_sentence": true
    },
    {
        "source_sentence": "譬如虛空，無有父母、兄弟、妻子，乃至無有眾生、壽命。",
        "from": "T12n0374_016:0461b01_1",
        "context_with_next_sentence": true
    },
    {
        "source_sentence": "一切諸法，亦復如是，無有父母乃至壽命。",
        "from": "T12n0374_016:0461b02_2",
        "context_with_next_sentence": true
    },
    {
        "source_sentence": "菩薩摩訶薩見一切法，亦復如是，其心平等，如彼虛空。",
        "from": "T12n0374_016:0461b03_3",
        "context_with_next_sentence": true
    },
    {
        "source_sentence": "何以故？",
        "from": "T12n0374_016:0461b04_4",
        "context_with_next_sentence": true
    },
    {
        "source_sentence": "善能修習諸空法故。」",
        "from": "T12n0374_016:0461b04_5",
        "context_with_next_sentence": true
    },
    {
        "source_sentence": "迦葉菩薩白佛言：「世尊！",
        "from": "T12n0374_016:0461b05_6",
        "context_with_next_sentence": true
    },
    {
        "source_sentence": "云何名空？」",
        "from": "T12n0374_016:0461b05_7",
        "context_with_next_sentence": true
    },
    {
        "source_sentence": "「善男子！",
        "from": "T12n0374_016:0461b06_8",
        "context_with_next_sentence": true
    },
    {
        "source_sentence": "空者，所謂內空、外空、內外空、有為空、無為空、無始空、性空、無所有空、第一義空、空空、大空。",
        "from": "T12n0374_016:0461b06_9",
        "context_with_next_sentence": true
    },
    {
        "source_sentence": "菩薩摩訶薩云何觀於內空？",
        "from": "T12n0374_016:0461b08_10",
        "context_with_next_sentence": true
    },
    {
        "source_sentence": "是菩薩摩訶薩觀內法空，是內法空，謂無父母、怨親中人、眾生壽命、常樂我淨、如來、法、僧、所有財物。",
        "from": "T12n0374_016:0461b08_11",
        "context_with_next_sentence": true
    },
    {
        "source_sentence": "是內法中，雖有佛性，而是佛性，非內非外。",
        "from": "T12n0374_016:0461b11_12",
        "context_with_next_sentence": true
    },
    {
        "source_sentence": "所以者何？",
        "from": "T12n0374_016:0461b12_0",
        "context_with_next_sentence": true
    },
    {
        "source_sentence": "佛性常住，無變易故，是名菩薩摩訶薩觀於內空。",
        "from": "T12n0374_016:0461b12_1",
        "context_with_next_sentence": true
    },
    {
        "source_sentence": "外空者，亦復如是，無有內法。",
        "from": "T12n0374_016:0461b13_2",
        "context_with_next_sentence": true
    },
    {
        "source_sentence": "內外空者，亦復如是。",
        "from": "T12n0374_016:0461b14_3",
        "context_with_next_sentence": true
    },
    {
        "source_sentence": "善男子！",
        "from": "T12n0374_016:0461b14_4",
        "context_with_next_sentence": true
    },
    {
        "source_sentence": "唯有如來、法、僧、佛性，不在二空。",
        "from": "T12n0374_016:0461b14_5",
        "context_with_next_sentence": true
    },
    {
        "source_sentence": "何以故？",
        "from": "T12n0374_016:0461b15_6",
        "context_with_next_sentence": true
    },
    {
        "source_sentence": "如是四法，常、樂、我、淨，是故四法，不名為空。",
        "from": "T12n0374_016:0461b15_7",
        "context_with_next_sentence": true
    },
    {
        "source_sentence": "是名內外俱空。",
        "from": "T12n0374_016:0461b16_8",
        "context_with_next_sentence": true
    },
    {
        "source_sentence": "善男子！",
        "from": "T12n0374_016:0461b16_9",
        "context_with_next_sentence": true
    },
    {
        "source_sentence": "有為空者，有為之法悉皆是空，所謂內空、外空、內外空、常樂我淨空、眾生壽命如來法僧第一義空。",
        "from": "T12n0374_016:0461b17_10",
        "context_with_next_sentence": true
    },
    {
        "source_sentence": "是中佛性，非有為法，是故佛性非有為法空。",
        "from": "T12n0374_016:0461b19_11",
        "context_with_next_sentence": true
    },
    {
        "source_sentence": "是名有為空。",
        "from": "T12n0374_016:0461b20_12",
        "context_with_next_sentence": true
    },
    {
        "source_sentence": "善男子！",
        "from": "T12n0374_016:0461b20_13",
        "context_with_next_sentence": true
    },
    {
        "source_sentence": "云何菩薩摩訶薩觀無為空？",
        "from": "T12n0374_016:0461b21_0",
        "context_with_next_sentence": true
    },
    {
        "source_sentence": "是無為法，悉皆是空，所謂無常、苦、不淨、無我、陰界入、眾生、壽命相、有為、有漏、內法、外法。",
        "from": "T12n0374_016:0461b21_1",
        "context_with_next_sentence": true
    },
    {
        "source_sentence": "無為法中，佛等四法，非有為，非無為。",
        "from": "T12n0374_016:0461b23_2",
        "context_with_next_sentence": true
    },
    {
        "source_sentence": "性是善故，非無為，性常住故，非有為。",
        "from": "T12n0374_016:0461b24_3",
        "context_with_next_sentence": true
    },
    {
        "source_sentence": "是名菩薩觀無為空。",
        "from": "T12n0374_016:0461b25_4",
        "context_with_next_sentence": true
    },
    {
        "source_sentence": "云何菩薩摩訶薩觀無始空？",
        "from": "T12n0374_016:0461b25_5",
        "context_with_next_sentence": true
    },
    {
        "source_sentence": "是菩薩摩訶薩見生死無始，皆悉空寂。",
        "from": "T12n0374_016:0461b26_6",
        "context_with_next_sentence": true
    },
    {
        "source_sentence": "所謂空者，常樂我淨，皆悉空寂，無有變易，眾生壽命三寶佛性及無為法，是名菩薩觀無始空。",
        "from": "T12n0374_016:0461b27_7",
        "context_with_next_sentence": true
    },
    {
        "source_sentence": "云何菩薩觀於性空？",
        "from": "T12n0374_016:0461b29_8",
        "context_with_next_sentence": true
    },
    {
        "source_sentence": "是菩薩摩訶薩觀一切法，本性皆空，謂陰界入、常、無常、苦、樂、淨、不淨、我、無我，觀如是等一切諸法，不見本性，是名菩薩摩訶薩觀於性空。",
        "from": "T12n0374_016:0461b29_9",
        "context_with_next_sentence": true
    },
    {
        "source_sentence": "云何菩薩摩訶薩觀無所有空？",
        "from": "T12n0374_016:0461c03_10",
        "context_with_next_sentence": true
    },
    {
        "source_sentence": "如人無子，言舍宅空，畢竟觀空，無有親愛。",
        "from": "T12n0374_016:0461c04_11",
        "context_with_next_sentence": true
    },
    {
        "source_sentence": "愚癡之人，言諸方空。",
        "from": "T12n0374_016:0461c05_12",
        "context_with_next_sentence": true
    },
    {
        "source_sentence": "貧窮之人，言一切空。",
        "from": "T12n0374_016:0461c06_13",
        "context_with_next_sentence": true
    },
    {
        "source_sentence": "如是所計，或空、或非空。",
        "from": "T12n0374_016:0461c06_14",
        "context_with_next_sentence": true
    },
    {
        "source_sentence": "菩薩觀時，如貧窮人，一切皆空，是名菩薩摩訶薩觀無所有空。",
        "from": "T12n0374_016:0461c07_15",
        "context_with_next_sentence": true
    },
    {
        "source_sentence": "云何菩薩摩訶薩觀第一義空？",
        "from": "T12n0374_016:0461c08_16",
        "context_with_next_sentence": true
    },
    {
        "source_sentence": "善男子！",
        "from": "T12n0374_016:0461c09_17",
        "context_with_next_sentence": true
    },
    {
        "source_sentence": "菩薩摩訶薩觀第一義時，是眼生時，無所從來，及其滅時，去無所至；本無今有，已有還無；推其實性，無眼無主。",
        "from": "T12n0374_016:0461c09_18",
        "context_with_next_sentence": true
    },
    {
        "source_sentence": "如眼無性，一切諸法亦復如是。",
        "from": "T12n0374_016:0461c11_19",
        "context_with_next_sentence": true
    },
    {
        "source_sentence": "何等名為第一義空？",
        "from": "T12n0374_016:0461c12_20",
        "context_with_next_sentence": true
    },
    {
        "source_sentence": "有業、有報，不見作者，如是空法，名第一義空，是名菩薩摩訶薩觀第一義空。",
        "from": "T12n0374_016:0461c13_21",
        "context_with_next_sentence": true
    },
    {
        "source_sentence": "云何菩薩摩訶薩觀於空空？",
        "from": "T12n0374_016:0461c14_22",
        "context_with_next_sentence": true
    },
    {
        "source_sentence": "是空空中，乃是聲聞辟支佛等所迷沒處。",
        "from": "T12n0374_016:0461c15_23",
        "context_with_next_sentence": true
    },
    {
        "source_sentence": "善男子！",
        "from": "T12n0374_016:0461c16_24",
        "context_with_next_sentence": true
    },
    {
        "source_sentence": "是有、是無，是名空空；是是、非是是，是名空空。",
        "from": "T12n0374_016:0461c16_25",
        "context_with_next_sentence": true
    },
    {
        "source_sentence": "善男子！",
        "from": "T12n0374_016:0461c17_26",
        "context_with_next_sentence": true
    },
    {
        "source_sentence": "十住菩薩尚於是中，通達少分猶如微塵，況復餘人。",
        "from": "T12n0374_016:0461c17_27",
        "context_with_next_sentence": true
    },
    {
        "source_sentence": "善男子！",
        "from": "T12n0374_016:0461c19_28",
        "context_with_next_sentence": true
    },
    {
        "source_sentence": "如是空空，亦不同於聲聞所得空空三昧，是名菩薩觀於空空。",
        "from": "T12n0374_016:0461c19_29",
        "context_with_next_sentence": true
    },
    {
        "source_sentence": "善男子！",
        "from": "T12n0374_016:0461c20_30",
        "context_with_next_sentence": true
    },
    {
        "source_sentence": "云何菩薩摩訶薩觀於大空？",
        "from": "T12n0374_016:0461c21_0",
        "context_with_next_sentence": true
    },
    {
        "source_sentence": "善男子！",
        "from": "T12n0374_016:0461c21_1",
        "context_with_next_sentence": true
    },
    {
        "source_sentence": "言大空者，謂般若波羅蜜，是名大空。",
        "from": "T12n0374_016:0461c21_2",
        "context_with_next_sentence": true
    },
    {
        "source_sentence": "善男子！",
        "from": "T12n0374_016:0461c22_3",
        "context_with_next_sentence": true
    },
    {
        "source_sentence": "菩薩摩訶薩得如是空門，則得住於虛空等地。",
        "from": "T12n0374_016:0461c22_4",
        "context_with_next_sentence": true
    },
    {
        "source_sentence": "「善男子！",
        "from": "T12n0374_016:0461c23_5",
        "context_with_next_sentence": true
    },
    {
        "source_sentence": "我今於是大眾之中說如是等諸空義時，有十恒河沙等菩薩摩訶薩，即得住於虛空等地。",
        "from": "T12n0374_016:0461c24_6",
        "context_with_next_sentence": true
    },
    {
        "source_sentence": "善男子！",
        "from": "T12n0374_016:0461c26_7",
        "context_with_next_sentence": true
    },
    {
        "source_sentence": "菩薩摩訶薩住是地已，於一切法中，無有滯礙、繫縛、拘執，心無迷悶，以是義故，名虛空等地。",
        "from": "T12n0374_016:0461c26_8",
        "context_with_next_sentence": true
    },
    {
        "source_sentence": "善男子！",
        "from": "T12n0374_016:0461c28_9",
        "context_with_next_sentence": true
    },
    {
        "source_sentence": "譬如虛空，於可愛色，不生貪著；不愛色中，不生瞋恚。",
        "from": "T12n0374_016:0461c28_10",
        "context_with_next_sentence": true
    },
    {
        "source_sentence": "菩薩摩訶薩住是地中，亦復如是，於好惡色，心無貪、恚。",
        "from": "T12n0374_016:0461c29_11",
        "context_with_next_sentence": true
    },
    {
        "source_sentence": "善男子！",
        "from": "T12n0374_016:0462a02_12",
        "context_with_next_sentence": true
    },
    {
        "source_sentence": "譬如虛空，廣大無對，悉能容受一切諸法。",
        "from": "T12n0374_016:0462a02_13",
        "context_with_next_sentence": true
    },
    {
        "source_sentence": "菩薩摩訶薩住是地中亦復如是，廣大無對，悉能容受一切諸法，以是義故，復得名為虛空等地。",
        "from": "T12n0374_016:0462a03_14",
        "context_with_next_sentence": true
    },
    {
        "source_sentence": "「善男子！",
        "from": "T12n0374_016:0462a06_0",
        "context_with_next_sentence": true
    },
    {
        "source_sentence": "菩薩摩訶薩住是地中，於一切法亦見、亦知，若行、若緣，若性、若相、若因若緣、若眾生心、若根、若禪定、若乘，若善知識、若持禁戒、若所施，如是等法一切知見。",
        "from": "T12n0374_016:0462a06_1",
        "context_with_next_sentence": true
    },
    {
        "source_sentence": "復次善男子！",
        "from": "T12n0374_016:0462a09_2",
        "context_with_next_sentence": true
    },
    {
        "source_sentence": "菩薩摩訶薩住是地中，知而不見。",
        "from": "T12n0374_016:0462a09_3",
        "context_with_next_sentence": true
    },
    {
        "source_sentence": "云何為知？",
        "from": "T12n0374_016:0462a10_4",
        "context_with_next_sentence": true
    },
    {
        "source_sentence": "知自餓法、投淵赴火、自墜高巖、常翹一脚、五熱炙身、常臥灰土、棘刺編椽、樹葉惡草牛糞之上，衣麁麻衣、塚間所棄糞掃氀褐、欽婆羅衣、麞鹿皮革、芻草衣裳，茹菜、噉草、藕根、油滓、牛糞根果。",
        "from": "T12n0374_016:0462a10_5",
        "context_with_next_sentence": true
    },
    {
        "source_sentence": "若行乞食，限從一家，主若言無，即便捨去，設復還喚，終不迴顧。",
        "from": "T12n0374_016:0462a15_6",
        "context_with_next_sentence": true
    },
    {
        "source_sentence": "不食鹽肉五種牛味，常所飲服糠汁沸湯，受持牛戒、狗鷄雉戒、以灰塗身、長髮為相，以羊祠時，先呪後殺。",
        "from": "T12n0374_016:0462a16_7",
        "context_with_next_sentence": true
    },
    {
        "source_sentence": "四月事火，七日服風，百千億花，供養諸天。",
        "from": "T12n0374_016:0462a18_8",
        "context_with_next_sentence": true
    },
    {
        "source_sentence": "諸所欲願、因此成就。",
        "from": "T12n0374_016:0462a19_9",
        "context_with_next_sentence": true
    },
    {
        "source_sentence": "如是等法，能為無上解脫因者，無有是處。",
        "from": "T12n0374_016:0462a20_10",
        "context_with_next_sentence": true
    },
    {
        "source_sentence": "是名為知。",
        "from": "T12n0374_016:0462a21_11",
        "context_with_next_sentence": true
    },
    {
        "source_sentence": "云何不見？",
        "from": "T12n0374_016:0462a21_12",
        "context_with_next_sentence": true
    },
    {
        "source_sentence": "菩薩摩訶薩不見一人，行如是法，得正解脫，是名不見。",
        "from": "T12n0374_016:0462a21_13",
        "context_with_next_sentence": true
    },
    {
        "source_sentence": "「復次善男子！",
        "from": "T12n0374_016:0462a23_14",
        "context_with_next_sentence": true
    },
    {
        "source_sentence": "菩薩摩訶薩亦見、亦知。",
        "from": "T12n0374_016:0462a23_15",
        "context_with_next_sentence": true
    },
    {
        "source_sentence": "何等為見？",
        "from": "T12n0374_016:0462a23_16",
        "context_with_next_sentence": true
    },
    {
        "source_sentence": "見諸眾生，行是邪法，必墮地獄，是名為見。",
        "from": "T12n0374_016:0462a24_17",
        "context_with_next_sentence": true
    },
    {
        "source_sentence": "云何為知？",
        "from": "T12n0374_016:0462a25_18",
        "context_with_next_sentence": true
    },
    {
        "source_sentence": "知諸眾生，從地獄出，生於人中，若能修行檀波羅蜜，乃至具足諸波羅蜜，是人必得入正解脫，是名為知。",
        "from": "T12n0374_016:0462a25_19",
        "context_with_next_sentence": true
    },
    {
        "source_sentence": "復次善男子！",
        "from": "T12n0374_016:0462a27_20",
        "context_with_next_sentence": true
    },
    {
        "source_sentence": "菩薩摩訶薩復有亦見、亦知。",
        "from": "T12n0374_016:0462a28_21",
        "context_with_next_sentence": true
    },
    {
        "source_sentence": "云何為見？",
        "from": "T12n0374_016:0462a28_22",
        "context_with_next_sentence": true
    },
    {
        "source_sentence": "見常無常、苦樂、淨不淨、我無我，是名為見。",
        "from": "T12n0374_016:0462a28_23",
        "context_with_next_sentence": true
    },
    {
        "source_sentence": "云何為知？",
        "from": "T12n0374_016:0462a29_24",
        "context_with_next_sentence": true
    },
    {
        "source_sentence": "知諸如來定不畢竟入於涅槃，知如來身金剛無壞，非是煩惱所成就身，又非臭穢腐敗之身，亦復能知一切眾生悉有佛性，是名為知。",
        "from": "T12n0374_016:0462b01_25",
        "context_with_next_sentence": true
    },
    {
        "source_sentence": "復次善男子！",
        "from": "T12n0374_016:0462b04_26",
        "context_with_next_sentence": true
    },
    {
        "source_sentence": "菩薩摩訶薩復有亦知、亦見。",
        "from": "T12n0374_016:0462b04_27",
        "context_with_next_sentence": true
    },
    {
        "source_sentence": "云何為知？",
        "from": "T12n0374_016:0462b05_28",
        "context_with_next_sentence": true
    },
    {
        "source_sentence": "知是眾生信心成就，知是眾生求於大乘；是人順流，是人逆流，是人正住，知是眾生已到彼岸。",
        "from": "T12n0374_016:0462b05_29",
        "context_with_next_sentence": true
    },
    {
        "source_sentence": "順流者謂凡夫人，逆流者從須陀洹乃至緣覺，正住者諸菩薩等，到彼岸者所謂如來、應、正遍知。",
        "from": "T12n0374_016:0462b07_30",
        "context_with_next_sentence": true
    },
    {
        "source_sentence": "是名為知。",
        "from": "T12n0374_016:0462b09_31",
        "context_with_next_sentence": true
    },
    {
        "source_sentence": "云何為見？",
        "from": "T12n0374_016:0462b10_32",
        "context_with_next_sentence": true
    },
    {
        "source_sentence": "菩薩摩訶薩住於大乘大涅槃典，修梵行心，以淨天眼，見諸眾生造身、口、意三業不善，墮於地獄、畜生、餓鬼。",
        "from": "T12n0374_016:0462b10_33",
        "context_with_next_sentence": true
    },
    {
        "source_sentence": "見諸眾生修善業者，命終當生天上、人中。",
        "from": "T12n0374_016:0462b12_34",
        "context_with_next_sentence": true
    },
    {
        "source_sentence": "見諸眾生從闇入闇，有諸眾生從闇入明，有諸眾生從明入闇，有諸眾生從明入明。",
        "from": "T12n0374_016:0462b13_35",
        "context_with_next_sentence": true
    },
    {
        "source_sentence": "是名為見。",
        "from": "T12n0374_016:0462b15_36",
        "context_with_next_sentence": true
    },
    {
        "source_sentence": "「復次善男子！",
        "from": "T12n0374_016:0462b15_37",
        "context_with_next_sentence": true
    },
    {
        "source_sentence": "菩薩摩訶薩復有亦知、亦見。",
        "from": "T12n0374_016:0462b16_38",
        "context_with_next_sentence": true
    },
    {
        "source_sentence": "菩薩摩訶薩知諸眾生修身、修戒、修心、修慧；是人今世惡業成就，或因貪欲、瞋恚、愚癡，是業必應地獄受報；是人直以修身、修戒、修心、修慧，現世輕受，不墮地獄。",
        "from": "T12n0374_016:0462b16_39",
        "context_with_next_sentence": true
    },
    {
        "source_sentence": "云何是業能得現報？",
        "from": "T12n0374_016:0462b20_40",
        "context_with_next_sentence": true
    },
    {
        "source_sentence": "懺悔發露所有諸惡，既悔之後更不敢作。",
        "from": "T12n0374_016:0462b20_41",
        "context_with_next_sentence": true
    },
    {
        "source_sentence": "慚愧成就故、供養三寶故、常自呵責故，是人以是善業因緣，不墮地獄現世受報。",
        "from": "T12n0374_016:0462b21_42",
        "context_with_next_sentence": true
    },
    {
        "source_sentence": "所謂頭痛、目痛、腹痛、背痛、橫羅死殃，呵責罵辱、鞭杖閉繫、飢餓困苦，受如是等現世輕報。",
        "from": "T12n0374_016:0462b23_43",
        "context_with_next_sentence": true
    },
    {
        "source_sentence": "是名為知。",
        "from": "T12n0374_016:0462b25_44",
        "context_with_next_sentence": true
    },
    {
        "source_sentence": "云何為見？",
        "from": "T12n0374_016:0462b25_45",
        "context_with_next_sentence": true
    },
    {
        "source_sentence": "菩薩摩訶薩見如是人，不能修習身、戒、心、慧，造少惡業，此業因緣，應現受報。",
        "from": "T12n0374_016:0462b26_46",
        "context_with_next_sentence": true
    },
    {
        "source_sentence": "是人少惡不能懺悔，不自呵責、不生慚愧、無有怖懼，是業增長，地獄受報。",
        "from": "T12n0374_016:0462b27_47",
        "context_with_next_sentence": true
    },
    {
        "source_sentence": "是名為見。",
        "from": "T12n0374_016:0462b29_48",
        "context_with_next_sentence": true
    },
    {
        "source_sentence": "「復有知而不見。",
        "from": "T12n0374_016:0462b29_49",
        "context_with_next_sentence": true
    },
    {
        "source_sentence": "云何知而不見？",
        "from": "T12n0374_016:0462c01_50",
        "context_with_next_sentence": true
    },
    {
        "source_sentence": "知諸眾生皆有佛性，為諸煩惱之所覆蔽，不能得見，是名知而不見。",
        "from": "T12n0374_016:0462c01_51",
        "context_with_next_sentence": true
    },
    {
        "source_sentence": "復有知而少見，十住菩薩摩訶薩，等知諸眾生皆有佛性，見不明了，猶如闇夜所見不了。",
        "from": "T12n0374_016:0462c03_52",
        "context_with_next_sentence": true
    },
    {
        "source_sentence": "復有亦見、亦知，所謂諸佛如來，亦見亦知。",
        "from": "T12n0374_016:0462c05_53",
        "context_with_next_sentence": true
    },
    {
        "source_sentence": "復有亦見亦知、不見不知，亦見亦知者，所謂世間文字、言語、男女、車乘瓶瓫、舍宅城邑、衣裳飲食、山河園林、眾生壽命，是名亦知亦見。",
        "from": "T12n0374_016:0462c06_54",
        "context_with_next_sentence": true
    },
    {
        "source_sentence": "云何不見不知？",
        "from": "T12n0374_016:0462c09_55",
        "context_with_next_sentence": true
    },
    {
        "source_sentence": "聖人所有微密之語，無有男女乃至園林，是名不見不知。",
        "from": "T12n0374_016:0462c09_56",
        "context_with_next_sentence": true
    },
    {
        "source_sentence": "復有知而不見，知所惠施、知所供處、知於受者、知因果報，是名為知。",
        "from": "T12n0374_016:0462c10_57",
        "context_with_next_sentence": true
    },
    {
        "source_sentence": "云何不見？",
        "from": "T12n0374_016:0462c12_58",
        "context_with_next_sentence": true
    },
    {
        "source_sentence": "不見所施、供處受者、及以果報，是名不見。",
        "from": "T12n0374_016:0462c12_59",
        "context_with_next_sentence": true
    },
    {
        "source_sentence": "菩薩摩訶薩知有八種，即是如來五眼所知。」",
        "from": "T12n0374_016:0462c13_60",
        "context_with_next_sentence": true
    },
    {
        "source_sentence": "◎大般涅槃經卷第十六",
        "from": "T12n0374_016:0462c14_61",
        "context_with_next_sentence": false
    }
]