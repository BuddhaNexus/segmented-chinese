[
    {
        "source_sentence": "菩薩念佛三昧經卷第二",
        "from": "T13n0414_002:0799c21_0",
        "context_with_next_sentence": true
    },
    {
        "source_sentence": "宋天竺三藏功德直譯",
        "from": "T13n0414_002:0799c23_0",
        "context_with_next_sentence": true
    },
    {
        "source_sentence": "神通品第三",
        "from": "T13n0414_002:0799c24_0",
        "context_with_next_sentence": true
    },
    {
        "source_sentence": "爾時，長老舍利弗、長老目揵連、長老阿難，諸天、魔、梵及阿修羅，沙門、婆羅門、閻浮提人，咸生是念：「今日如來、應、正遍知以何因緣於大眾中直說念佛三昧名字，不為一切廣演分別，便從座起而入靜室？」",
        "from": "T13n0414_002:0799c25_0",
        "context_with_next_sentence": true
    },
    {
        "source_sentence": "時不空見心自念言：「諸天、魔、梵悉已集會，世尊今者右脇而臥，我當微現神通變化。",
        "from": "T13n0414_002:0799c29_1",
        "context_with_next_sentence": true
    },
    {
        "source_sentence": "示神通已，種種讚歎宣揚如來大悲功德。",
        "from": "T13n0414_002:0800a02_2",
        "context_with_next_sentence": true
    },
    {
        "source_sentence": "當如其相攝心入定，以是定力變此三千大千世界地平如掌，皆作眾寶微妙雜色。",
        "from": "T13n0414_002:0800a03_3",
        "context_with_next_sentence": true
    },
    {
        "source_sentence": "復列八道七寶諸樹：金多羅樹銀葉花果、銀多羅樹琉璃花果，餘寶莊嚴亦復如此。",
        "from": "T13n0414_002:0800a05_4",
        "context_with_next_sentence": true
    },
    {
        "source_sentence": "一切佛剎，懸繒、幡蓋、妙幢、寶鬘種種綺飾。",
        "from": "T13n0414_002:0800a07_5",
        "context_with_next_sentence": true
    },
    {
        "source_sentence": "優鉢羅花、鉢頭摩花、拘物頭花、分陀利花，如是諸花布一切處。」",
        "from": "T13n0414_002:0800a08_6",
        "context_with_next_sentence": true
    },
    {
        "source_sentence": "時不空見即如所念現大神通，乃至三千大千世界令諸眾生——天、龍、夜叉、乾闥婆、阿修羅、緊那羅、摩睺羅伽、人非人等——皆坐眾寶蓮花之上，花、葉無數，色、香具足，各相知見坐寶蓮花。",
        "from": "T13n0414_002:0800a09_7",
        "context_with_next_sentence": true
    },
    {
        "source_sentence": "時不空見又以定心入此三昧現大神通，復令三千大千世界地大震動，如摩竭國赤圓銅鉢置平石上傾危不定，大地震動亦復如是。",
        "from": "T13n0414_002:0800a14_0",
        "context_with_next_sentence": true
    },
    {
        "source_sentence": "若有眾生聞此音聲，覺悟之者皆得快樂。",
        "from": "T13n0414_002:0800a17_1",
        "context_with_next_sentence": true
    },
    {
        "source_sentence": "譬如東方不動國土、亦如西方安樂世界，其中眾生歡娛踊悅。",
        "from": "T13n0414_002:0800a18_0",
        "context_with_next_sentence": true
    },
    {
        "source_sentence": "時不空見復以清淨恬寂調和柔潤端正至直無曲甚深定心，如其相貌示無作神通，於是三千大千世界滿虛空中雨大猛火，無一眾生身心熱惱。",
        "from": "T13n0414_002:0800a19_1",
        "context_with_next_sentence": true
    },
    {
        "source_sentence": "此諸群生大火觸身，覺是相已快樂無比。",
        "from": "T13n0414_002:0800a22_2",
        "context_with_next_sentence": true
    },
    {
        "source_sentence": "譬如比丘入火三昧，身心欣躍；彼亦如是。",
        "from": "T13n0414_002:0800a23_3",
        "context_with_next_sentence": true
    },
    {
        "source_sentence": "時不空見復以定心現無作神通，又令三千大千世界雨天栴檀細末之香，香氣氤氳遍滿大千。",
        "from": "T13n0414_002:0800a24_4",
        "context_with_next_sentence": true
    },
    {
        "source_sentence": "若有眾生嗅斯香者，開神適體快樂無極。",
        "from": "T13n0414_002:0800a26_5",
        "context_with_next_sentence": true
    },
    {
        "source_sentence": "譬若釋迦牟尼如來於昔劫中修菩薩行，定光佛所受記莂時，獲不思議無生妙樂；一念之頃，不可計眾亦得如是隨意歡娛。",
        "from": "T13n0414_002:0800a27_6",
        "context_with_next_sentence": true
    },
    {
        "source_sentence": "爾時，阿難在大眾中而作是念：「佛入靜室，是誰神力而現斯變？",
        "from": "T13n0414_002:0800b02_0",
        "context_with_next_sentence": true
    },
    {
        "source_sentence": "為餘聲聞目揵連等？",
        "from": "T13n0414_002:0800b03_1",
        "context_with_next_sentence": true
    },
    {
        "source_sentence": "將非彌勒菩薩、越三界菩薩、文殊師利菩薩、不空見菩薩？",
        "from": "T13n0414_002:0800b03_2",
        "context_with_next_sentence": true
    },
    {
        "source_sentence": "為是修習大乘之人乃能示此神變之相。」",
        "from": "T13n0414_002:0800b05_3",
        "context_with_next_sentence": true
    },
    {
        "source_sentence": "爾時，阿難問目連言：「世尊說汝於聲聞中神通變化為最第一，今此通變非爾為耶？」",
        "from": "T13n0414_002:0800b06_4",
        "context_with_next_sentence": true
    },
    {
        "source_sentence": "目連答言：「長老阿難！",
        "from": "T13n0414_002:0800b08_0",
        "context_with_next_sentence": true
    },
    {
        "source_sentence": "汝問何緣有是神通？",
        "from": "T13n0414_002:0800b08_1",
        "context_with_next_sentence": true
    },
    {
        "source_sentence": "如此變化非我所為。",
        "from": "T13n0414_002:0800b08_2",
        "context_with_next_sentence": true
    },
    {
        "source_sentence": "長老阿難！",
        "from": "T13n0414_002:0800b09_3",
        "context_with_next_sentence": true
    },
    {
        "source_sentence": "我所能者，以此三千大千世界內置口中，無一眾生生覺知相。",
        "from": "T13n0414_002:0800b09_4",
        "context_with_next_sentence": true
    },
    {
        "source_sentence": "復次，阿難！",
        "from": "T13n0414_002:0800b11_5",
        "context_with_next_sentence": true
    },
    {
        "source_sentence": "我遊梵天，發言音響遍聞大千。",
        "from": "T13n0414_002:0800b11_6",
        "context_with_next_sentence": true
    },
    {
        "source_sentence": "如是，阿難！",
        "from": "T13n0414_002:0800b12_7",
        "context_with_next_sentence": true
    },
    {
        "source_sentence": "我在佛前作師子吼，能以須彌內置口中，若經一劫、若過一劫。",
        "from": "T13n0414_002:0800b12_8",
        "context_with_next_sentence": true
    },
    {
        "source_sentence": "阿難！",
        "from": "T13n0414_002:0800b13_9",
        "context_with_next_sentence": true
    },
    {
        "source_sentence": "我又住彼炎天，言語、音聲此間世界皆悉聞知。",
        "from": "T13n0414_002:0800b13_10",
        "context_with_next_sentence": true
    },
    {
        "source_sentence": "長老阿難！",
        "from": "T13n0414_002:0800b15_0",
        "context_with_next_sentence": true
    },
    {
        "source_sentence": "我能移於天神堂閣置閻浮提而不動搖。」",
        "from": "T13n0414_002:0800b15_1",
        "context_with_next_sentence": true
    },
    {
        "source_sentence": "又告阿難：「我能降伏惡性毒害難陀龍王、優鉢難陀諸龍王等，又能摧靡弊魔波旬。",
        "from": "T13n0414_002:0800b16_2",
        "context_with_next_sentence": true
    },
    {
        "source_sentence": "復次，阿難！",
        "from": "T13n0414_002:0800b18_3",
        "context_with_next_sentence": true
    },
    {
        "source_sentence": "我往東方過三千大千，還住第三世界之中。",
        "from": "T13n0414_002:0800b18_4",
        "context_with_next_sentence": true
    },
    {
        "source_sentence": "彼有大城號曰寶門，凡有六萬億千家屬，令彼家家皆見我身，復能使此諸眾生等聞說無常、苦、空之音。",
        "from": "T13n0414_002:0800b19_5",
        "context_with_next_sentence": true
    },
    {
        "source_sentence": "復次，阿難！",
        "from": "T13n0414_002:0800b21_6",
        "context_with_next_sentence": true
    },
    {
        "source_sentence": "我實有此諸妙神通未曾示現。",
        "from": "T13n0414_002:0800b21_7",
        "context_with_next_sentence": true
    },
    {
        "source_sentence": "我今處在蓮花之座，悉見諸方一一方分，有阿僧祇無數如來皆名釋迦牟尼世尊，處處僧坊右脇而臥。",
        "from": "T13n0414_002:0800b22_8",
        "context_with_next_sentence": true
    },
    {
        "source_sentence": "覩佛剎土有如是相，猶我天眼見千世界。",
        "from": "T13n0414_002:0800b25_0",
        "context_with_next_sentence": true
    },
    {
        "source_sentence": "若斯相貌，是誰神通？」",
        "from": "T13n0414_002:0800b25_1",
        "context_with_next_sentence": true
    },
    {
        "source_sentence": "時目揵連即說偈言：「善修最勝，　　獲四神足，　　今我神通，　無與等者，　　唯除自然，　　世間之師。",
        "from": "T13n0414_002:0800b26_2",
        "context_with_next_sentence": true
    },
    {
        "source_sentence": "　我今住此，　　閻浮提界，　　動彼東方，　諸佛剎土。",
        "from": "T13n0414_002:0800b29_0",
        "context_with_next_sentence": true
    },
    {
        "source_sentence": "　　帝釋宮殿、　　諸婇女等，　覺此震動，　　皆悉驚悚。",
        "from": "T13n0414_002:0800c01_1",
        "context_with_next_sentence": true
    },
    {
        "source_sentence": "　　我能含吐，　諸佛剎土，　　大海、山、川、　　城邑、聚落。",
        "from": "T13n0414_002:0800c02_2",
        "context_with_next_sentence": true
    },
    {
        "source_sentence": "　難陀龍王，　　及跋難陀，　　如斯族類，　性甚毒害，　　我之神力，　　悉能摧伏。",
        "from": "T13n0414_002:0800c04_0",
        "context_with_next_sentence": true
    },
    {
        "source_sentence": "　我住梵宮，　　言語之音，　　令此世間，　皆悉聞知。",
        "from": "T13n0414_002:0800c06_0",
        "context_with_next_sentence": true
    },
    {
        "source_sentence": "　　能住佛前，　　吞須彌山，　經百千歲，　　乃至曠劫。",
        "from": "T13n0414_002:0800c07_1",
        "context_with_next_sentence": true
    },
    {
        "source_sentence": "　　住炎世界，　凡有聲響，　　使此剎土，　　莫不聞之。",
        "from": "T13n0414_002:0800c08_2",
        "context_with_next_sentence": true
    },
    {
        "source_sentence": "　我往寶城，　　變身普現，　　遍在六萬，　億千之家。",
        "from": "T13n0414_002:0800c10_0",
        "context_with_next_sentence": true
    },
    {
        "source_sentence": "　　我於此生，　　未現斯變。",
        "from": "T13n0414_002:0800c11_1",
        "context_with_next_sentence": true
    },
    {
        "source_sentence": "　阿難當知，　　吾今所見，　　善哉奇特，　靈化神通。",
        "from": "T13n0414_002:0800c12_0",
        "context_with_next_sentence": true
    },
    {
        "source_sentence": "　　我自見身，　　及諸眾生，　悉共坐此，　　寶蓮花上，　　歷觀十方，　大威世尊。",
        "from": "T13n0414_002:0800c13_1",
        "context_with_next_sentence": true
    },
    {
        "source_sentence": "　　我從昔來，　　未見斯瑞。",
        "from": "T13n0414_002:0800c15_2",
        "context_with_next_sentence": true
    },
    {
        "source_sentence": "　不疑如來，　　自然神變，　　或是菩薩，　威神之力。」",
        "from": "T13n0414_002:0800c16_0",
        "context_with_next_sentence": true
    },
    {
        "source_sentence": "爾時，長老大目揵連說此神通師子吼時，十千眾生皆得人身，遠塵離垢，獲法眼淨。",
        "from": "T13n0414_002:0800c18_0",
        "context_with_next_sentence": true
    },
    {
        "source_sentence": "爾時，阿難問舍利弗：「如來說汝智慧第一，今此神變將不汝耶？」",
        "from": "T13n0414_002:0800c19_1",
        "context_with_next_sentence": true
    },
    {
        "source_sentence": "答言：「阿難！",
        "from": "T13n0414_002:0800c21_2",
        "context_with_next_sentence": true
    },
    {
        "source_sentence": "非我為也。",
        "from": "T13n0414_002:0800c21_3",
        "context_with_next_sentence": true
    },
    {
        "source_sentence": "我所能者，二十年中常勤修習毘婆舍那，行、住、坐、臥正念觀察，其心澄寂曾無動亂，分別顯說無量諸法，方便精求不出法界，唯有如來乃能究盡。",
        "from": "T13n0414_002:0800c21_4",
        "context_with_next_sentence": true
    },
    {
        "source_sentence": "「長老阿難！",
        "from": "T13n0414_002:0800c25_5",
        "context_with_next_sentence": true
    },
    {
        "source_sentence": "汝頗知不？",
        "from": "T13n0414_002:0800c25_6",
        "context_with_next_sentence": true
    },
    {
        "source_sentence": "若我以衣置於大地，目連雖有自在神通，盡其勢力不能令動。",
        "from": "T13n0414_002:0800c25_7",
        "context_with_next_sentence": true
    },
    {
        "source_sentence": "「長老阿難！",
        "from": "T13n0414_002:0800c26_8",
        "context_with_next_sentence": true
    },
    {
        "source_sentence": "汝今當知，我於佛前作師子吼，諸大聲聞，具大神通三果學士，天、人、魔、梵、阿修羅神、沙門、婆羅門、一切閻浮外道異學、尼揵子等來在會中，若能自知身無我者，我今當以三摩跋提決定為之師子吼，說大丈夫、說不思議說，唯除世尊一切知見、彌勒菩薩一生補處、住無生忍菩薩摩訶薩、海德三昧菩薩摩訶薩、善建德三昧菩薩摩訶薩、諸佛現前三昧菩薩摩訶薩。",
        "from": "T13n0414_002:0800c27_9",
        "context_with_next_sentence": true
    },
    {
        "source_sentence": "大德聲聞今可問我：『如此身者，何者是我？",
        "from": "T13n0414_002:0801a06_10",
        "context_with_next_sentence": true
    },
    {
        "source_sentence": "為可見耶？",
        "from": "T13n0414_002:0801a07_11",
        "context_with_next_sentence": true
    },
    {
        "source_sentence": "不可見耶？』",
        "from": "T13n0414_002:0801a07_12",
        "context_with_next_sentence": true
    },
    {
        "source_sentence": "又問異學、諸外道等：『汝所計身有神、我者，為是過去？",
        "from": "T13n0414_002:0801a07_13",
        "context_with_next_sentence": true
    },
    {
        "source_sentence": "為當現在？』",
        "from": "T13n0414_002:0801a09_0",
        "context_with_next_sentence": true
    },
    {
        "source_sentence": "「長老阿難！",
        "from": "T13n0414_002:0801a09_1",
        "context_with_next_sentence": true
    },
    {
        "source_sentence": "我如是相，種種神通變化非一，聲聞、緣覺所不能知、亦不能見。",
        "from": "T13n0414_002:0801a09_2",
        "context_with_next_sentence": true
    },
    {
        "source_sentence": "何者是我？",
        "from": "T13n0414_002:0801a10_3",
        "context_with_next_sentence": true
    },
    {
        "source_sentence": "所言我者，為住何處聞如是聲？",
        "from": "T13n0414_002:0801a11_4",
        "context_with_next_sentence": true
    },
    {
        "source_sentence": "長老阿難！",
        "from": "T13n0414_002:0801a11_5",
        "context_with_next_sentence": true
    },
    {
        "source_sentence": "吾常精勤修丈夫業、亦復恒習知解之行，我今更有心自在力，我能伏心，心不伏我。",
        "from": "T13n0414_002:0801a12_6",
        "context_with_next_sentence": true
    },
    {
        "source_sentence": "「長老阿難！",
        "from": "T13n0414_002:0801a14_0",
        "context_with_next_sentence": true
    },
    {
        "source_sentence": "吾見自身及以天人坐大蓮花。",
        "from": "T13n0414_002:0801a14_1",
        "context_with_next_sentence": true
    },
    {
        "source_sentence": "又見諸方在在處處無數難思阿僧祇界覩佛世尊坐道樹下，大能天子請轉法輪，吾當隨順聞如是聲。",
        "from": "T13n0414_002:0801a14_2",
        "context_with_next_sentence": true
    },
    {
        "source_sentence": "我眼悉見諸世界中種種繒蓋、幢幡、花鬘，如我即時見此忍土。",
        "from": "T13n0414_002:0801a17_3",
        "context_with_next_sentence": true
    },
    {
        "source_sentence": "長老阿難！",
        "from": "T13n0414_002:0801a18_4",
        "context_with_next_sentence": true
    },
    {
        "source_sentence": "我心念言：『為是世尊作此神通？",
        "from": "T13n0414_002:0801a18_5",
        "context_with_next_sentence": true
    },
    {
        "source_sentence": "大德聲聞之所為乎？",
        "from": "T13n0414_002:0801a19_6",
        "context_with_next_sentence": true
    },
    {
        "source_sentence": "菩薩往昔曾種善根，今獲如斯變化果報？』」",
        "from": "T13n0414_002:0801a20_7",
        "context_with_next_sentence": true
    },
    {
        "source_sentence": "時舍利弗即說偈言：「如來不思議，　　如是佛功德，　若有善逝眾，　　神通廣難思。",
        "from": "T13n0414_002:0801a21_8",
        "context_with_next_sentence": true
    },
    {
        "source_sentence": "　及諸佛弟子，　　有學、無學眾，　於此剎土中，　　我智最第一，　唯除諸菩薩，　　信念深固者。",
        "from": "T13n0414_002:0801a24_0",
        "context_with_next_sentence": true
    },
    {
        "source_sentence": "　長老阿難陀！",
        "from": "T13n0414_002:0801a27_0",
        "context_with_next_sentence": true
    },
    {
        "source_sentence": "　　我慧無等雙，　現在及未來，　　無能見過者，　除世調御尊，　　及趣菩提人。",
        "from": "T13n0414_002:0801a27_1",
        "context_with_next_sentence": true
    },
    {
        "source_sentence": "　我恒勤修習，　　毘婆舍那行，　滿足二十年，　　觀察一切法。",
        "from": "T13n0414_002:0801b01_0",
        "context_with_next_sentence": true
    },
    {
        "source_sentence": "　精心方便求，　　未曾得邊際，　我所有智慧，　　不可得稱量。",
        "from": "T13n0414_002:0801b03_0",
        "context_with_next_sentence": true
    },
    {
        "source_sentence": "　我以智慧力，　　現在於佛前，　能師子吼說，　　唯除異學人，　及行聲聞乘，　　求我真實者。",
        "from": "T13n0414_002:0801b05_0",
        "context_with_next_sentence": true
    },
    {
        "source_sentence": "　若我現神通，　　飛騰虛空時，　此剎無人見，　　吾之所遊處，　聲聞亦不覩，　　唯除世間雄。",
        "from": "T13n0414_002:0801b08_0",
        "context_with_next_sentence": true
    },
    {
        "source_sentence": "　蠲別兩足尊，　　及以善逝子，　如是諸人等，　　知我之所在；　外道、眾邪見，　　悉非其境界。",
        "from": "T13n0414_002:0801b11_0",
        "context_with_next_sentence": true
    },
    {
        "source_sentence": "　心常自在轉，　　禪悅不思議，　若有大士業，　　修習深空行。",
        "from": "T13n0414_002:0801b14_0",
        "context_with_next_sentence": true
    },
    {
        "source_sentence": "　長老阿難陀！",
        "from": "T13n0414_002:0801b16_0",
        "context_with_next_sentence": true
    },
    {
        "source_sentence": "　　我現此神通，　一切聲聞眾，　　終不能得知。",
        "from": "T13n0414_002:0801b16_1",
        "context_with_next_sentence": true
    },
    {
        "source_sentence": "　奇哉！",
        "from": "T13n0414_002:0801b18_0",
        "context_with_next_sentence": true
    },
    {
        "source_sentence": "於今日，　　悉覩十方佛，　我在於花座，　　明見諸剎土。",
        "from": "T13n0414_002:0801b18_1",
        "context_with_next_sentence": true
    },
    {
        "source_sentence": "　建列不思議，　　寶幢、妙花香，　一切世界中，　　變化不可稱。",
        "from": "T13n0414_002:0801b20_0",
        "context_with_next_sentence": true
    },
    {
        "source_sentence": "　長老！",
        "from": "T13n0414_002:0801b22_0",
        "context_with_next_sentence": true
    },
    {
        "source_sentence": "我心念：　　『不疑是世尊、　威德善逝眾，　　種種變化事，　或是不空見，　　菩薩之所為。』」",
        "from": "T13n0414_002:0801b22_1",
        "context_with_next_sentence": true
    },
    {
        "source_sentence": "是舍利弗師子吼時，一萬三千諸眾生等遠塵離垢，得法眼淨。",
        "from": "T13n0414_002:0801b25_0",
        "context_with_next_sentence": true
    },
    {
        "source_sentence": "時大迦葉亦在眾中，阿難心念：「是大迦葉威德具足、神通自在，今者變化將非己耶？」",
        "from": "T13n0414_002:0801b26_1",
        "context_with_next_sentence": true
    },
    {
        "source_sentence": "於是阿難問迦葉言：「此之靈奇是大德乎？」",
        "from": "T13n0414_002:0801b28_2",
        "context_with_next_sentence": true
    },
    {
        "source_sentence": "迦葉答言：「斯神化相非我所為。",
        "from": "T13n0414_002:0801b29_3",
        "context_with_next_sentence": true
    },
    {
        "source_sentence": "吾以智力悉能分別顯示一切。",
        "from": "T13n0414_002:0801b29_4",
        "context_with_next_sentence": true
    },
    {
        "source_sentence": "長老阿難！",
        "from": "T13n0414_002:0801c01_5",
        "context_with_next_sentence": true
    },
    {
        "source_sentence": "我今住於世尊之前作師子吼，能以三千大千世界其中諸水：江、河、溪、壑、泉源、池沼、百千萬億無量巨海一切水聚，吸置口中悉使枯涸，令諸水性、魚、龍之屬都不覺知，亦無惱害。",
        "from": "T13n0414_002:0801c01_6",
        "context_with_next_sentence": true
    },
    {
        "source_sentence": "「長老阿難！",
        "from": "T13n0414_002:0801c06_0",
        "context_with_next_sentence": true
    },
    {
        "source_sentence": "汝今當知，我於佛前，諸天、世人、梵、魔、沙門一切眾中師子正說無畏之言，我力能吹須彌山王、大轉輪山、雪山山王，乃至三千大千世界一切諸山，皆成微塵，依此山者都不覺知。",
        "from": "T13n0414_002:0801c06_1",
        "context_with_next_sentence": true
    },
    {
        "source_sentence": "長老阿難！",
        "from": "T13n0414_002:0801c10_2",
        "context_with_next_sentence": true
    },
    {
        "source_sentence": "我能如是得此自在神通之力。",
        "from": "T13n0414_002:0801c10_3",
        "context_with_next_sentence": true
    },
    {
        "source_sentence": "復次，阿難！",
        "from": "T13n0414_002:0801c11_4",
        "context_with_next_sentence": true
    },
    {
        "source_sentence": "我又能吹三千大千諸世界中一時皆成猛炎熾火，譬如劫燒將盡之時，一切眾生亦不覺知、又無燒害熱惱之者、又不生念燒剎土想。",
        "from": "T13n0414_002:0801c11_5",
        "context_with_next_sentence": true
    },
    {
        "source_sentence": "我神力相具足如是。",
        "from": "T13n0414_002:0801c14_6",
        "context_with_next_sentence": true
    },
    {
        "source_sentence": "「長老阿難！",
        "from": "T13n0414_002:0801c15_0",
        "context_with_next_sentence": true
    },
    {
        "source_sentence": "吾住此間，天眼遠矚東方世界億百千剎諸佛國土，始處處燒，終同一火。",
        "from": "T13n0414_002:0801c15_1",
        "context_with_next_sentence": true
    },
    {
        "source_sentence": "我既見已，心生念言：『今當示現神通變化。』",
        "from": "T13n0414_002:0801c16_2",
        "context_with_next_sentence": true
    },
    {
        "source_sentence": "即如其相以三昧力住此世界，過於東方億百千剎，能以一氣吹彼猛火悉令俱滅。",
        "from": "T13n0414_002:0801c17_3",
        "context_with_next_sentence": true
    },
    {
        "source_sentence": "火既滅已，從三昧起，復更發大炎盛之火。",
        "from": "T13n0414_002:0801c19_4",
        "context_with_next_sentence": true
    },
    {
        "source_sentence": "「長老阿難！",
        "from": "T13n0414_002:0801c20_5",
        "context_with_next_sentence": true
    },
    {
        "source_sentence": "我神通相及波羅蜜如是滿足。",
        "from": "T13n0414_002:0801c21_6",
        "context_with_next_sentence": true
    },
    {
        "source_sentence": "若有人、天生疑不信，世尊今者右脅而臥，若從定起，汝可往問，唯佛如來能知此耳。」",
        "from": "T13n0414_002:0801c21_7",
        "context_with_next_sentence": true
    },
    {
        "source_sentence": "世尊于時於靜室中遙語阿難：「大德迦葉說師子吼，汝善受持。」",
        "from": "T13n0414_002:0801c23_8",
        "context_with_next_sentence": true
    },
    {
        "source_sentence": "爾時，人、天、阿修羅等皆共歎言：「奇哉，上座！」",
        "from": "T13n0414_002:0801c26_0",
        "context_with_next_sentence": true
    },
    {
        "source_sentence": "摩訶迦葉師子吼時，三億眾生皆得人身，遠塵離垢，得法眼淨；八十五百千那由他諸天亦皆離垢，得法眼淨。",
        "from": "T13n0414_002:0801c26_1",
        "context_with_next_sentence": true
    },
    {
        "source_sentence": "長老不空見菩薩、彌勒菩薩、文殊師利童子菩薩、越三界菩薩，如是無量諸菩薩等，皆被堅固弘誓之鎧，聞大迦葉師子吼說，以篋盛花搏如須彌，作此變化供養迦葉，爰及一切聲聞之眾。",
        "from": "T13n0414_002:0801c29_2",
        "context_with_next_sentence": true
    },
    {
        "source_sentence": "空中復化作七寶蓋，一一聲聞各蔭一蓋。",
        "from": "T13n0414_002:0802a04_3",
        "context_with_next_sentence": true
    },
    {
        "source_sentence": "爾時，長老摩訶迦葉見是寶蓋，語阿難言：「此眾決定大乘之行，作是種種神變之事。",
        "from": "T13n0414_002:0802a05_4",
        "context_with_next_sentence": true
    },
    {
        "source_sentence": "「長老阿難！",
        "from": "T13n0414_002:0802a08_0",
        "context_with_next_sentence": true
    },
    {
        "source_sentence": "我坐蓮花，處處方所見佛世尊，不可稱計阿僧祇數。",
        "from": "T13n0414_002:0802a08_1",
        "context_with_next_sentence": true
    },
    {
        "source_sentence": "復覩諸剎七寶嚴淨，雜色間錯，微妙無極。",
        "from": "T13n0414_002:0802a09_2",
        "context_with_next_sentence": true
    },
    {
        "source_sentence": "其中眾生更相迎接，悉見彼國豐樂之相。",
        "from": "T13n0414_002:0802a10_3",
        "context_with_next_sentence": true
    },
    {
        "source_sentence": "譬如三十三天之上，貪醉花鬘、愛著瓔珞，諸天身色如月光明。",
        "from": "T13n0414_002:0802a11_4",
        "context_with_next_sentence": true
    },
    {
        "source_sentence": "於虛空中有化寶蓋，一一眾生各蔭一蓋，亦如我今等無有異。",
        "from": "T13n0414_002:0802a12_5",
        "context_with_next_sentence": true
    },
    {
        "source_sentence": "處處佛剎，無量菩薩從兜率天降神母胎。",
        "from": "T13n0414_002:0802a14_6",
        "context_with_next_sentence": true
    },
    {
        "source_sentence": "「長老阿難！",
        "from": "T13n0414_002:0802a15_7",
        "context_with_next_sentence": true
    },
    {
        "source_sentence": "我今所見奇哉達行及師子吼，此實非凡之所能為，如是瑞相現大神通。」",
        "from": "T13n0414_002:0802a15_8",
        "context_with_next_sentence": true
    },
    {
        "source_sentence": "爾時，長老摩訶迦葉即於眾中而說偈言：「阿難！",
        "from": "T13n0414_002:0802a16_9",
        "context_with_next_sentence": true
    },
    {
        "source_sentence": "汝當知，　　我以念定力，　現在於佛前，　　以是三千界，　此佛之剎土，　　一切諸巨海，　大小江、河等，　　無量種水聚，　我以神通故，　　悉能吸彼水，　置之於口中，　　雖皆令枯涸，　眾生無傷損，　　不惱於水性。",
        "from": "T13n0414_002:0802a18_10",
        "context_with_next_sentence": true
    },
    {
        "source_sentence": "　此剎眾須彌、　　黑山、諸山等，　我住神奇力，　　悉能吹散之。",
        "from": "T13n0414_002:0802a25_0",
        "context_with_next_sentence": true
    },
    {
        "source_sentence": "　我以聰慧智，　　又用神通化，　令此佛剎土，　　一切成烟焰，　眾生不熱惱、　　亦無畏懼想。",
        "from": "T13n0414_002:0802a27_0",
        "context_with_next_sentence": true
    },
    {
        "source_sentence": "　我住於此界，　　見彼東方國，　阿僧祇剎土，　　悉為火所焚，　奇哉！",
        "from": "T13n0414_002:0802b01_0",
        "context_with_next_sentence": true
    },
    {
        "source_sentence": "難思力，　　令彼火即滅。",
        "from": "T13n0414_002:0802b03_1",
        "context_with_next_sentence": true
    },
    {
        "source_sentence": "　既見諸神力，　　如此自在行，　令無數佛剎，　　悉無有毀損。",
        "from": "T13n0414_002:0802b04_0",
        "context_with_next_sentence": true
    },
    {
        "source_sentence": "　我處蓮華座，　　見此諸剎土，　種種皆端妙，　　殊傑尠儔匹。",
        "from": "T13n0414_002:0802b06_0",
        "context_with_next_sentence": true
    },
    {
        "source_sentence": "　又覩兜率天，　　菩薩降神時。",
        "from": "T13n0414_002:0802b08_0",
        "context_with_next_sentence": true
    },
    {
        "source_sentence": "　不疑諸善逝，　　心達自在者，　為是諸聲聞、　　不空見菩薩、　為彌勒大士，　　而有斯瑞相？」",
        "from": "T13n0414_002:0802b09_0",
        "context_with_next_sentence": true
    },
    {
        "source_sentence": "爾時，阿難心生念言：「是富樓那彌多羅尼子，說法人中最為第一，今在此會，有大神德，決定諸法，得到彼岸。",
        "from": "T13n0414_002:0802b12_0",
        "context_with_next_sentence": true
    },
    {
        "source_sentence": "如是神通將非己耶？",
        "from": "T13n0414_002:0802b14_1",
        "context_with_next_sentence": true
    },
    {
        "source_sentence": "我今當問。」",
        "from": "T13n0414_002:0802b14_2",
        "context_with_next_sentence": true
    },
    {
        "source_sentence": "即便白言：「唯，富樓那！",
        "from": "T13n0414_002:0802b15_3",
        "context_with_next_sentence": true
    },
    {
        "source_sentence": "如是瑞相大德為乎？」",
        "from": "T13n0414_002:0802b15_4",
        "context_with_next_sentence": true
    },
    {
        "source_sentence": "答言：「非也。",
        "from": "T13n0414_002:0802b16_5",
        "context_with_next_sentence": true
    },
    {
        "source_sentence": "長老阿難！",
        "from": "T13n0414_002:0802b16_6",
        "context_with_next_sentence": true
    },
    {
        "source_sentence": "我之神通，調伏利益諸眾生故，力能示現以手掌摩此之三千大千世界，不令眾生有傷損者。",
        "from": "T13n0414_002:0802b16_7",
        "context_with_next_sentence": true
    },
    {
        "source_sentence": "若有眾生樂神通力，示現翻覆大千世界。",
        "from": "T13n0414_002:0802b18_8",
        "context_with_next_sentence": true
    },
    {
        "source_sentence": "譬如勇健巨力丈夫以指捻取迦利沙槃，上下拋擲不以為難；我以右手轉側三千大千世界亦復如是，無一眾生有惱害者。",
        "from": "T13n0414_002:0802b19_9",
        "context_with_next_sentence": true
    },
    {
        "source_sentence": "長老阿難！",
        "from": "T13n0414_002:0802b22_10",
        "context_with_next_sentence": true
    },
    {
        "source_sentence": "若此三千大千水界，我以手指一點取之悉著口中，亦無眾生生知覺想。",
        "from": "T13n0414_002:0802b22_11",
        "context_with_next_sentence": true
    },
    {
        "source_sentence": "我於佛前作此神通。",
        "from": "T13n0414_002:0802b24_12",
        "context_with_next_sentence": true
    },
    {
        "source_sentence": "「長老阿難！",
        "from": "T13n0414_002:0802b25_0",
        "context_with_next_sentence": true
    },
    {
        "source_sentence": "於夜初分，我以清淨勝妙天眼於此三千大千世界歷觀諸方何者眾生於法疑滯，當為除斷。",
        "from": "T13n0414_002:0802b25_1",
        "context_with_next_sentence": true
    },
    {
        "source_sentence": "即以天眼觀諸方時，處處見有四方世界，其土廣大，無數眾生迷於正法。",
        "from": "T13n0414_002:0802b27_2",
        "context_with_next_sentence": true
    },
    {
        "source_sentence": "「長老阿難！",
        "from": "T13n0414_002:0802b29_0",
        "context_with_next_sentence": true
    },
    {
        "source_sentence": "我心念言：『不起此坐，往破彼疑。』",
        "from": "T13n0414_002:0802b29_1",
        "context_with_next_sentence": true
    },
    {
        "source_sentence": "即如三昧清淨寂定調和柔潤正直之心，斷彼眾生於法疑惑。",
        "from": "T13n0414_002:0802c01_0",
        "context_with_next_sentence": true
    },
    {
        "source_sentence": "我於會中演說法時，一一眾生謂在其前。",
        "from": "T13n0414_002:0802c02_1",
        "context_with_next_sentence": true
    },
    {
        "source_sentence": "長老阿難！",
        "from": "T13n0414_002:0802c03_2",
        "context_with_next_sentence": true
    },
    {
        "source_sentence": "夜既初分，四方各有無數千眾悉得安住於聖法中、三萬眾生皆受禁戒、六萬眾生歸依三寶。",
        "from": "T13n0414_002:0802c03_3",
        "context_with_next_sentence": true
    },
    {
        "source_sentence": "從三昧起，我如是相神通變化，悉能斷除眾生疑惑。",
        "from": "T13n0414_002:0802c05_4",
        "context_with_next_sentence": true
    },
    {
        "source_sentence": "「長老阿難！",
        "from": "T13n0414_002:0802c06_5",
        "context_with_next_sentence": true
    },
    {
        "source_sentence": "我能安住於此世界，以淨天眼見於北方除怨國界——從此佛土過三萬剎——有一眾生於法疑惑。",
        "from": "T13n0414_002:0802c07_6",
        "context_with_next_sentence": true
    },
    {
        "source_sentence": "是世界中佛般涅槃，應聲聞法之所化度。",
        "from": "T13n0414_002:0802c09_7",
        "context_with_next_sentence": true
    },
    {
        "source_sentence": "我心念言：『當斷其惑。』",
        "from": "T13n0414_002:0802c10_8",
        "context_with_next_sentence": true
    },
    {
        "source_sentence": "不往彼處，即於此坐遙令眾生自然調順。",
        "from": "T13n0414_002:0802c10_9",
        "context_with_next_sentence": true
    },
    {
        "source_sentence": "「長老阿難！",
        "from": "T13n0414_002:0802c12_0",
        "context_with_next_sentence": true
    },
    {
        "source_sentence": "我今即時如定心相入此三昧，無數眾生作法光明。",
        "from": "T13n0414_002:0802c12_1",
        "context_with_next_sentence": true
    },
    {
        "source_sentence": "如是相貌，我之聲聞諸波羅蜜皆已滿足。",
        "from": "T13n0414_002:0802c13_2",
        "context_with_next_sentence": true
    },
    {
        "source_sentence": "若使有人於此眾中脫生疑網，不信受者，如來起時自可往問。」",
        "from": "T13n0414_002:0802c14_3",
        "context_with_next_sentence": true
    },
    {
        "source_sentence": "即於是時，佛神力故，虛空之中出大音聲：「阿難！",
        "from": "T13n0414_002:0802c15_4",
        "context_with_next_sentence": true
    },
    {
        "source_sentence": "汝今如是受持如富樓那師子正說。」",
        "from": "T13n0414_002:0802c16_5",
        "context_with_next_sentence": true
    },
    {
        "source_sentence": "時諸人、天、阿修羅等皆歎：「奇哉！",
        "from": "T13n0414_002:0802c17_6",
        "context_with_next_sentence": true
    },
    {
        "source_sentence": "實為希有。",
        "from": "T13n0414_002:0802c18_7",
        "context_with_next_sentence": true
    },
    {
        "source_sentence": "聲聞神通相貌如此，豈況如來真境界乎？」",
        "from": "T13n0414_002:0802c18_8",
        "context_with_next_sentence": true
    },
    {
        "source_sentence": "時諸人天作此讚已，富樓那彌多羅尼子即於眾中而說偈言：「我諸漏已盡，　　決定到彼岸，　永脫一切生，　　為世所歸依。",
        "from": "T13n0414_002:0802c19_9",
        "context_with_next_sentence": true
    },
    {
        "source_sentence": "　既入於眾數，　　異佛神通力，　右手能翻覆，　　天、地、山、河等，　不令一眾生，　　而有傷損者。",
        "from": "T13n0414_002:0802c23_0",
        "context_with_next_sentence": true
    },
    {
        "source_sentence": "　長老！",
        "from": "T13n0414_002:0802c26_0",
        "context_with_next_sentence": true
    },
    {
        "source_sentence": "我神通，　　勢力實如此。",
        "from": "T13n0414_002:0802c26_1",
        "context_with_next_sentence": true
    },
    {
        "source_sentence": "　若有三千界，　　大千之水聚，　於此佛土中，　　或見、或不見，　我能以一指，　　悉點內口中，　不使諸眾生，　　而有覺知想。",
        "from": "T13n0414_002:0802c27_0",
        "context_with_next_sentence": true
    },
    {
        "source_sentence": "　我於初夜時，　　天眼觀諸方：『何者眾生等，　　於法有疑惑，　當住神通力，　　悉為除斷之。』",
        "from": "T13n0414_002:0803a02_0",
        "context_with_next_sentence": true
    },
    {
        "source_sentence": "　我見一眾生，　　於法墮疑網，　若有淳善心，　　貪慕求法者，　吾不起此坐，　　悉除彼癡惑。",
        "from": "T13n0414_002:0803a05_0",
        "context_with_next_sentence": true
    },
    {
        "source_sentence": "　四方千億眾，　　我以淨眼施，　能令彼生信，　　使發菩提心。",
        "from": "T13n0414_002:0803a08_0",
        "context_with_next_sentence": true
    },
    {
        "source_sentence": "　時有三萬人，　　從我受禁戒；　六萬諸眾生，　　歸依於如來，　其心得寂靜，　　安住正法中。",
        "from": "T13n0414_002:0803a10_0",
        "context_with_next_sentence": true
    },
    {
        "source_sentence": "　我於初夜時，　　示現妙神通，　一念於此坐，　　歷觀東北方，　周觀過千剎，　　正降怨世界，　彼有一眾生，　　心疑於諸法。",
        "from": "T13n0414_002:0803a13_0",
        "context_with_next_sentence": true
    },
    {
        "source_sentence": "　我住此佛剎，　　彼人疑於法，　欲令見正路，　　今決其迷惑。",
        "from": "T13n0414_002:0803a17_0",
        "context_with_next_sentence": true
    },
    {
        "source_sentence": "　長老！",
        "from": "T13n0414_002:0803a19_0",
        "context_with_next_sentence": true
    },
    {
        "source_sentence": "我神通、　　智力實如斯；　唯佛能哀愍，　　一切諸世間。",
        "from": "T13n0414_002:0803a19_1",
        "context_with_next_sentence": true
    },
    {
        "source_sentence": "　此處人不信，　　可往問世尊。",
        "from": "T13n0414_002:0803a21_0",
        "context_with_next_sentence": true
    },
    {
        "source_sentence": "　我今坐蓮花，　　見彼佛涅槃，　處處方剎土，　　闍維如來身，　及見佛殊特。",
        "from": "T13n0414_002:0803a22_0",
        "context_with_next_sentence": true
    },
    {
        "source_sentence": "　　為是誰神力？",
        "from": "T13n0414_002:0803a24_1",
        "context_with_next_sentence": true
    },
    {
        "source_sentence": "　又如我所見，　　諸佛般涅槃，　廣遠甚弘雅，　　不可得思議。",
        "from": "T13n0414_002:0803a25_0",
        "context_with_next_sentence": true
    },
    {
        "source_sentence": "　為是佛所作？",
        "from": "T13n0414_002:0803a27_0",
        "context_with_next_sentence": true
    },
    {
        "source_sentence": "　　聲聞之人耶？」",
        "from": "T13n0414_002:0803a27_1",
        "context_with_next_sentence": true
    },
    {
        "source_sentence": "爾時，阿難心生念言：「此羅睺羅是佛之子，有大威德，神通自在，今亦在此大眾之中。",
        "from": "T13n0414_002:0803a28_0",
        "context_with_next_sentence": true
    },
    {
        "source_sentence": "如是變化將非己耶？」",
        "from": "T13n0414_002:0803a29_1",
        "context_with_next_sentence": true
    },
    {
        "source_sentence": "阿難即便問羅睺羅：「汝於戒學得到彼岸，此之神通汝所為乎？」",
        "from": "T13n0414_002:0803b01_2",
        "context_with_next_sentence": true
    },
    {
        "source_sentence": "羅睺答言：「非我所作。",
        "from": "T13n0414_002:0803b02_3",
        "context_with_next_sentence": true
    },
    {
        "source_sentence": "長老阿難！",
        "from": "T13n0414_002:0803b03_4",
        "context_with_next_sentence": true
    },
    {
        "source_sentence": "我如是相，種種百千威德、神力隨意自在，為佛之子，或隱、或顯，未曾憶念，不甞在前、亦未示現。",
        "from": "T13n0414_002:0803b03_5",
        "context_with_next_sentence": true
    },
    {
        "source_sentence": "長老阿難！",
        "from": "T13n0414_002:0803b05_6",
        "context_with_next_sentence": true
    },
    {
        "source_sentence": "我能以此三千大千世界之中，百億四天下、百億日月、百億大海、百億須彌、百億大小轉輪之山，如是廣大諸餘山等，以四神足置一毛端，不令眾生有傷損者，於四天下不相逼迫，彼此去來亦無妨礙。",
        "from": "T13n0414_002:0803b05_7",
        "context_with_next_sentence": true
    },
    {
        "source_sentence": "吾之神通自在如此。",
        "from": "T13n0414_002:0803b10_8",
        "context_with_next_sentence": true
    },
    {
        "source_sentence": "「長老阿難！",
        "from": "T13n0414_002:0803b10_9",
        "context_with_next_sentence": true
    },
    {
        "source_sentence": "我能以此三千大千一切水界：大海、江、河、溪、澗、池、沼，以一毛孔[口*束]置口中，渟流派別本相分明，其中眾生適性不改，水之盈竭亦不覺知。",
        "from": "T13n0414_002:0803b11_10",
        "context_with_next_sentence": true
    },
    {
        "source_sentence": "「長老阿難！",
        "from": "T13n0414_002:0803b15_0",
        "context_with_next_sentence": true
    },
    {
        "source_sentence": "我住此土，如定心相入此三昧，見東北方難生如來。",
        "from": "T13n0414_002:0803b15_1",
        "context_with_next_sentence": true
    },
    {
        "source_sentence": "我在此剎白淨王所，撮取一把栴檀末香，供養彼剎一切諸佛，其香芬烈乃至十方。",
        "from": "T13n0414_002:0803b16_2",
        "context_with_next_sentence": true
    },
    {
        "source_sentence": "難生世尊化作臺觀——高十由延，七寶所成——即在此處燒眾天香。",
        "from": "T13n0414_002:0803b18_3",
        "context_with_next_sentence": true
    },
    {
        "source_sentence": "復於臺上化作寶蓋，其蓋足高億千由延，縱廣正等百千由延。",
        "from": "T13n0414_002:0803b19_4",
        "context_with_next_sentence": true
    },
    {
        "source_sentence": "彼世界中一切眾生，皆共幻作栴檀樓閣，其樓上高百千由延，縱廣正等五千由延。",
        "from": "T13n0414_002:0803b21_5",
        "context_with_next_sentence": true
    },
    {
        "source_sentence": "如是無量在寶臺中，各各莊嚴不相障礙。",
        "from": "T13n0414_002:0803b23_0",
        "context_with_next_sentence": true
    },
    {
        "source_sentence": "「長老阿難！",
        "from": "T13n0414_002:0803b23_1",
        "context_with_next_sentence": true
    },
    {
        "source_sentence": "瑞相如是，我於聲聞具波羅蜜。",
        "from": "T13n0414_002:0803b24_2",
        "context_with_next_sentence": true
    },
    {
        "source_sentence": "或有生疑、不能信者，世尊若起，自可往問，我師子吼如來證知。」",
        "from": "T13n0414_002:0803b24_3",
        "context_with_next_sentence": true
    },
    {
        "source_sentence": "時羅睺羅即說偈言：「長老阿難陀！",
        "from": "T13n0414_002:0803b26_4",
        "context_with_next_sentence": true
    },
    {
        "source_sentence": "　　我以大千界，　百億四天下，　　及無數佛剎，　如是諸剎土，　　悉入一毛孔。",
        "from": "T13n0414_002:0803b27_5",
        "context_with_next_sentence": true
    },
    {
        "source_sentence": "　我神通如此，　　無所譬類者。",
        "from": "T13n0414_002:0803c01_0",
        "context_with_next_sentence": true
    },
    {
        "source_sentence": "　世界甚廣大，　　不滿一毛孔，　各安去來業，　　悉不見妨礙。",
        "from": "T13n0414_002:0803c02_0",
        "context_with_next_sentence": true
    },
    {
        "source_sentence": "　我能如是示，　　神力不虛行。",
        "from": "T13n0414_002:0803c04_0",
        "context_with_next_sentence": true
    },
    {
        "source_sentence": "　須彌寶山王，　　及大小轉輪，　復有諸餘山，　　皆入一毛孔，　以我神變力，　　彼此不相礙。",
        "from": "T13n0414_002:0803c05_0",
        "context_with_next_sentence": true
    },
    {
        "source_sentence": "　長老！",
        "from": "T13n0414_002:0803c08_0",
        "context_with_next_sentence": true
    },
    {
        "source_sentence": "我如是，　　示此神奇相，　悉見入毛孔，　　而身不疲惓。",
        "from": "T13n0414_002:0803c08_1",
        "context_with_next_sentence": true
    },
    {
        "source_sentence": "　我又神足力，　　以此大千界，　江、河、大海水，　　吸內毛孔中，　而此佛剎土，　　一切大水聚，　當入毛孔時，　　區別不渾亂。",
        "from": "T13n0414_002:0803c10_0",
        "context_with_next_sentence": true
    },
    {
        "source_sentence": "　我在善逝前，　　示現於神通，　若疑不信者，　　往問普眼尊。",
        "from": "T13n0414_002:0803c14_0",
        "context_with_next_sentence": true
    },
    {
        "source_sentence": "　我處蓮華坐，　　見十方菩薩，　頭、目及妻子，　　施以求菩提。",
        "from": "T13n0414_002:0803c16_0",
        "context_with_next_sentence": true
    },
    {
        "source_sentence": "　奇哉！",
        "from": "T13n0414_002:0803c18_0",
        "context_with_next_sentence": true
    },
    {
        "source_sentence": "我所見，　　實生希有心，　不疑於世尊，　　所作之神變。",
        "from": "T13n0414_002:0803c18_1",
        "context_with_next_sentence": true
    },
    {
        "source_sentence": "　為諸大威德，　　善逝聲聞眾？",
        "from": "T13n0414_002:0803c20_0",
        "context_with_next_sentence": true
    },
    {
        "source_sentence": "　為是不空見、　　彌勒菩薩等？」",
        "from": "T13n0414_002:0803c21_0",
        "context_with_next_sentence": true
    },
    {
        "source_sentence": "長老羅睺師子吼時，八十七億百千那由他諸天人等得法眼淨，是諸天等見法到法、選擇眾法、明了於法。",
        "from": "T13n0414_002:0803c22_0",
        "context_with_next_sentence": true
    },
    {
        "source_sentence": "如是相貌當設供養，以天栴檀細末之香，以用奉散羅睺羅上：「奇哉，佛子！",
        "from": "T13n0414_002:0803c24_1",
        "context_with_next_sentence": true
    },
    {
        "source_sentence": "離垢清淨，住大乘行深妙之法，能演師子殊妙之音。",
        "from": "T13n0414_002:0803c26_2",
        "context_with_next_sentence": true
    },
    {
        "source_sentence": "善哉，羅睺！",
        "from": "T13n0414_002:0803c27_3",
        "context_with_next_sentence": true
    },
    {
        "source_sentence": "未來之世當師子吼，猶若今日。」",
        "from": "T13n0414_002:0803c27_4",
        "context_with_next_sentence": true
    },
    {
        "source_sentence": "爾時，阿難心生念言：「此須菩提，阿蘭若行最為第一而無等雙。",
        "from": "T13n0414_002:0803c29_0",
        "context_with_next_sentence": true
    },
    {
        "source_sentence": "今是大德在此會中，世尊常說此須菩提能作種種無量神通。」",
        "from": "T13n0414_002:0804a01_1",
        "context_with_next_sentence": true
    },
    {
        "source_sentence": "阿難即問須菩提言：「如是變化將非汝耶？」",
        "from": "T13n0414_002:0804a02_2",
        "context_with_next_sentence": true
    },
    {
        "source_sentence": "答言：「長老！",
        "from": "T13n0414_002:0804a03_3",
        "context_with_next_sentence": true
    },
    {
        "source_sentence": "非我所為。",
        "from": "T13n0414_002:0804a04_0",
        "context_with_next_sentence": true
    },
    {
        "source_sentence": "我能常樂不捨閑處，如彼定心入此三昧，以是三千大千世界置一毛端極微之分，周迴旋轉如陶家輪，其中眾生無覺知者。",
        "from": "T13n0414_002:0804a04_1",
        "context_with_next_sentence": true
    },
    {
        "source_sentence": "「長老阿難！",
        "from": "T13n0414_002:0804a08_0",
        "context_with_next_sentence": true
    },
    {
        "source_sentence": "我於佛前能師子吼，正說無畏。",
        "from": "T13n0414_002:0804a08_1",
        "context_with_next_sentence": true
    },
    {
        "source_sentence": "吾以一氣吹此三千大千世界悉令燒盡，不使眾生有熱惱想。",
        "from": "T13n0414_002:0804a08_2",
        "context_with_next_sentence": true
    },
    {
        "source_sentence": "我曾示現如此神變。",
        "from": "T13n0414_002:0804a10_3",
        "context_with_next_sentence": true
    },
    {
        "source_sentence": "能在佛前說師子吼，以此大千世界眾生置一指端，上昇虛空，彼此寂然無諸音聲，不相觸礙及覺知者。",
        "from": "T13n0414_002:0804a10_4",
        "context_with_next_sentence": true
    },
    {
        "source_sentence": "「長老阿難！",
        "from": "T13n0414_002:0804a14_0",
        "context_with_next_sentence": true
    },
    {
        "source_sentence": "我之所能，如彼定心入此三昧，以清淨眼一時矚對八方上下六萬諸佛。",
        "from": "T13n0414_002:0804a14_1",
        "context_with_next_sentence": true
    },
    {
        "source_sentence": "一一方中又覩六萬百千世界諸佛如來，彼處次第見無前後。",
        "from": "T13n0414_002:0804a15_2",
        "context_with_next_sentence": true
    },
    {
        "source_sentence": "長老阿難！",
        "from": "T13n0414_002:0804a17_3",
        "context_with_next_sentence": true
    },
    {
        "source_sentence": "我如定心、如其相貌作神通行，住此閻浮須彌山頂釋提桓因所居天宮，撮取一把栴檀末香，俱時遍散十方諸佛，紛綸彌漫以用供養。",
        "from": "T13n0414_002:0804a17_4",
        "context_with_next_sentence": true
    },
    {
        "source_sentence": "我住此剎見彼眾生恭敬、尊重、讚歎如來，彼土眾生悉知我是釋迦如來、應、正遍知聲聞之中空閑第一。",
        "from": "T13n0414_002:0804a20_5",
        "context_with_next_sentence": true
    },
    {
        "source_sentence": "「長老阿難！",
        "from": "T13n0414_002:0804a22_6",
        "context_with_next_sentence": true
    },
    {
        "source_sentence": "我之神通如是相貌，究竟彼岸。",
        "from": "T13n0414_002:0804a23_7",
        "context_with_next_sentence": true
    },
    {
        "source_sentence": "若此人天於我生疑、有不信者，往問世尊，如來自當知此三昧。」",
        "from": "T13n0414_002:0804a23_8",
        "context_with_next_sentence": true
    },
    {
        "source_sentence": "時佛神力，於虛空中震大音聲告阿難言：「如須菩提正說師子無畏之音，汝可受持。」",
        "from": "T13n0414_002:0804a25_9",
        "context_with_next_sentence": true
    },
    {
        "source_sentence": "時諸人、天、梵、魔、沙門、一切閻浮阿修羅等，既得法利，生希有心，驚愕毛竪，歎言：「奇哉！",
        "from": "T13n0414_002:0804a27_10",
        "context_with_next_sentence": true
    },
    {
        "source_sentence": "聲聞神變乃能如此，豈況如來種種神力？",
        "from": "T13n0414_002:0804a29_0",
        "context_with_next_sentence": true
    },
    {
        "source_sentence": "無數三昧真實者哉。」",
        "from": "T13n0414_002:0804a29_1",
        "context_with_next_sentence": true
    },
    {
        "source_sentence": "時須菩提知諸人天已得法利，即說偈言：「世間師稱我，　　阿蘭若最勝，　安住禪解脫，　　現無量神力。",
        "from": "T13n0414_002:0804b01_2",
        "context_with_next_sentence": true
    },
    {
        "source_sentence": "　長老阿難陀！",
        "from": "T13n0414_002:0804b05_0",
        "context_with_next_sentence": true
    },
    {
        "source_sentence": "　　我能以大地，　置於一毛端，　　旋之而不危；　亦如陶家輪，　　雖轉不傾側。",
        "from": "T13n0414_002:0804b05_1",
        "context_with_next_sentence": true
    },
    {
        "source_sentence": "　又於世尊前，　　破碎一切地，　及以諸山岳，　　無有損傷者。",
        "from": "T13n0414_002:0804b08_0",
        "context_with_next_sentence": true
    },
    {
        "source_sentence": "　我住神足力，　　威勢皆如此。",
        "from": "T13n0414_002:0804b10_0",
        "context_with_next_sentence": true
    },
    {
        "source_sentence": "　我能以手掌，　　舉剎及眾生，　安置虛空中，　　從上次第下，　亦無一眾生，　　驚疑怖畏者。",
        "from": "T13n0414_002:0804b11_0",
        "context_with_next_sentence": true
    },
    {
        "source_sentence": "　我入三昧時，　　見彼東方佛，　其數有六萬；　　南方亦復然；　我復見西方，　　六萬世間尊；　北方及上、下，　　斯數亦如是。",
        "from": "T13n0414_002:0804b14_0",
        "context_with_next_sentence": true
    },
    {
        "source_sentence": "　及覩眾樓閣，　　妙絕無等倫，　以少栴檀末，　　供養諸世尊。",
        "from": "T13n0414_002:0804b18_0",
        "context_with_next_sentence": true
    },
    {
        "source_sentence": "　我實有若斯，　　無垢神通行，　能大師子吼，　　及諸示現等，　不能深信者，　　可往問如來。",
        "from": "T13n0414_002:0804b20_0",
        "context_with_next_sentence": true
    },
    {
        "source_sentence": "　我無眾生想，　　亦無無生想，　無佛、無法想，　　一切無相故。」",
        "from": "T13n0414_002:0804b23_0",
        "context_with_next_sentence": true
    },
    {
        "source_sentence": "◎◎菩薩念佛三昧經彌勒神通品第四爾時，彌勒菩薩摩訶薩心生念言：「是諸聲聞有大威德、無數神通，各各自說大師子吼。",
        "from": "T13n0414_002:0804b24_1",
        "context_with_next_sentence": true
    },
    {
        "source_sentence": "我當於此人、天、魔、梵、沙門、婆羅門、聲聞、菩薩大眾之前，微現神變。」",
        "from": "T13n0414_002:0804b27_2",
        "context_with_next_sentence": true
    },
    {
        "source_sentence": "即於晨朝語阿難言：「大德！",
        "from": "T13n0414_002:0804b29_3",
        "context_with_next_sentence": true
    },
    {
        "source_sentence": "今可正衣持鉢，共往佛所。」",
        "from": "T13n0414_002:0804c01_0",
        "context_with_next_sentence": true
    },
    {
        "source_sentence": "到已，頭面禮如來足，白言：「世尊！",
        "from": "T13n0414_002:0804c01_1",
        "context_with_next_sentence": true
    },
    {
        "source_sentence": "我今欲入王舍城中分衛乞食。」",
        "from": "T13n0414_002:0804c02_2",
        "context_with_next_sentence": true
    },
    {
        "source_sentence": "世尊知時，默然而許。",
        "from": "T13n0414_002:0804c03_0",
        "context_with_next_sentence": true
    },
    {
        "source_sentence": "於是，彌勒告阿難曰：「我向心念：『初受食處，於此眾生先當令發無上道心，然後乃取此人飯食。』",
        "from": "T13n0414_002:0804c03_1",
        "context_with_next_sentence": true
    },
    {
        "source_sentence": "大德阿難！",
        "from": "T13n0414_002:0804c05_2",
        "context_with_next_sentence": true
    },
    {
        "source_sentence": "我已發意，今便共行，入城乞食，詣大長者婆羅門家。」",
        "from": "T13n0414_002:0804c05_3",
        "context_with_next_sentence": true
    },
    {
        "source_sentence": "到已，持鉢默然而住。",
        "from": "T13n0414_002:0804c07_4",
        "context_with_next_sentence": true
    },
    {
        "source_sentence": "長者見已，即便白言：「善來，比丘！",
        "from": "T13n0414_002:0804c07_5",
        "context_with_next_sentence": true
    },
    {
        "source_sentence": "久望慈顧，願聖今者受我蔬食。」",
        "from": "T13n0414_002:0804c08_6",
        "context_with_next_sentence": true
    },
    {
        "source_sentence": "彌勒菩薩語長者言：「我今未能受爾供養，汝若能種無上菩提善根因緣，當受汝食。」",
        "from": "T13n0414_002:0804c09_0",
        "context_with_next_sentence": true
    },
    {
        "source_sentence": "是時長者即白彌勒：「若能以我所施之食供養恒沙諸佛世尊，然後乃當發菩提心，決定大乘真實之行。",
        "from": "T13n0414_002:0804c11_0",
        "context_with_next_sentence": true
    },
    {
        "source_sentence": "所以者何？",
        "from": "T13n0414_002:0804c13_1",
        "context_with_next_sentence": true
    },
    {
        "source_sentence": "我於先佛種善根故。」",
        "from": "T13n0414_002:0804c13_2",
        "context_with_next_sentence": true
    },
    {
        "source_sentence": "時阿逸多答長者言：「若能安住如是誓願，我當以食供養恒沙諸佛世尊，皆使周遍。」",
        "from": "T13n0414_002:0804c14_3",
        "context_with_next_sentence": true
    },
    {
        "source_sentence": "長者復言：「唯然，仁者！",
        "from": "T13n0414_002:0804c15_4",
        "context_with_next_sentence": true
    },
    {
        "source_sentence": "我當真實發大誓願，願以此食供養恒沙諸佛世尊，悉令周普。」",
        "from": "T13n0414_002:0804c16_5",
        "context_with_next_sentence": true
    },
    {
        "source_sentence": "如是三白。",
        "from": "T13n0414_002:0804c17_6",
        "context_with_next_sentence": true
    },
    {
        "source_sentence": "爾時，彌勒語長者言：「汝今便可時施所供，當以獻上恒沙諸佛。」",
        "from": "T13n0414_002:0804c18_7",
        "context_with_next_sentence": true
    },
    {
        "source_sentence": "爾時，長者即以名饍奉授彌勒。",
        "from": "T13n0414_002:0804c20_0",
        "context_with_next_sentence": true
    },
    {
        "source_sentence": "彌勒受已，於長者前一念之須忽然往彼恒沙佛所供養周遍。",
        "from": "T13n0414_002:0804c20_1",
        "context_with_next_sentence": true
    },
    {
        "source_sentence": "奉設既畢，還長者家。",
        "from": "T13n0414_002:0804c22_2",
        "context_with_next_sentence": true
    },
    {
        "source_sentence": "長者見是神通之相，歎言：「希有。」",
        "from": "T13n0414_002:0804c22_3",
        "context_with_next_sentence": true
    },
    {
        "source_sentence": "踊悅無量：「我今復應種諸善根，奉施甘果、餚饍美味、嚴飾床座，皆悉豐足。」",
        "from": "T13n0414_002:0804c23_4",
        "context_with_next_sentence": true
    },
    {
        "source_sentence": "長者復持一切珍寶、香花、花鬘、金衣、素疊，俱共往詣至如來所。",
        "from": "T13n0414_002:0804c25_0",
        "context_with_next_sentence": true
    },
    {
        "source_sentence": "到已，頭面敬禮佛足，於如來前發菩提心。",
        "from": "T13n0414_002:0804c26_1",
        "context_with_next_sentence": true
    },
    {
        "source_sentence": "又立大願而作誓言：「若有眾生修菩提行，聞我施食善根因緣，一切當得無上菩提。",
        "from": "T13n0414_002:0804c27_2",
        "context_with_next_sentence": true
    },
    {
        "source_sentence": "若吾斯願誠諦不虛，必當獲得阿耨多羅三藐三菩提。",
        "from": "T13n0414_002:0804c29_3",
        "context_with_next_sentence": true
    },
    {
        "source_sentence": "時無數菩薩及諸聲聞、一切大眾咸來集者，此之三千大千世界即時應當六種震動。」",
        "from": "T13n0414_002:0805a01_4",
        "context_with_next_sentence": true
    },
    {
        "source_sentence": "發是誓已，大千剎土便大起踊，具十八相。",
        "from": "T13n0414_002:0805a03_5",
        "context_with_next_sentence": true
    },
    {
        "source_sentence": "是時長者語阿難言：「大德！",
        "from": "T13n0414_002:0805a04_6",
        "context_with_next_sentence": true
    },
    {
        "source_sentence": "今者現為我證；若不信者，問於世尊，神通、相貌具足如是。",
        "from": "T13n0414_002:0805a04_7",
        "context_with_next_sentence": true
    },
    {
        "source_sentence": "我今未得無上菩提，自在變化已能如此。」",
        "from": "T13n0414_002:0805a06_8",
        "context_with_next_sentence": true
    },
    {
        "source_sentence": "彌勒菩薩語阿難言：「我憶過去阿僧祇劫造光佛所，修得少分諸佛如來所行三昧。",
        "from": "T13n0414_002:0805a08_0",
        "context_with_next_sentence": true
    },
    {
        "source_sentence": "獲是定已，見於東方無數諸佛各住彼剎，以三昧力於無量劫方便度脫不可計眾得阿僧祇神通變化、住於阿耨多羅三藐三菩提道，猶今王舍婆羅門也。",
        "from": "T13n0414_002:0805a09_1",
        "context_with_next_sentence": true
    },
    {
        "source_sentence": "大德阿難！",
        "from": "T13n0414_002:0805a13_2",
        "context_with_next_sentence": true
    },
    {
        "source_sentence": "我於往昔蓮華上佛、應、正遍知所，以一神通化度三萬億那由他百千眾生住無上道。",
        "from": "T13n0414_002:0805a13_3",
        "context_with_next_sentence": true
    },
    {
        "source_sentence": "大德阿難！",
        "from": "T13n0414_002:0805a15_4",
        "context_with_next_sentence": true
    },
    {
        "source_sentence": "我於往昔最高如來、應、正遍所得普世定，度脫六萬欲界諸天發菩提心。",
        "from": "T13n0414_002:0805a15_5",
        "context_with_next_sentence": true
    },
    {
        "source_sentence": "我具如是神通相貌。」",
        "from": "T13n0414_002:0805a17_6",
        "context_with_next_sentence": true
    },
    {
        "source_sentence": "時阿逸多即說偈言：「正服持應器，　　往詣能仁尊，　頭面禮佛足，　　白言：『行乞食。』",
        "from": "T13n0414_002:0805a17_7",
        "context_with_next_sentence": true
    },
    {
        "source_sentence": "　佛即許其去：　　『當廣利眾生，　吾般涅槃後，　　汝應次作佛，　名譽及功德，　　一切皆具足。』",
        "from": "T13n0414_002:0805a21_0",
        "context_with_next_sentence": true
    },
    {
        "source_sentence": "　我時心念言：　　『今日行分衛，　若初施食者，　　令住三菩提。』",
        "from": "T13n0414_002:0805a24_0",
        "context_with_next_sentence": true
    },
    {
        "source_sentence": "　時彼大長者，　　見我行乞食，　即便從坐起，　　恭敬意無量：『善來，阿逸多！",
        "from": "T13n0414_002:0805a26_0",
        "context_with_next_sentence": true
    },
    {
        "source_sentence": "　　希現乃如此。",
        "from": "T13n0414_002:0805a28_1",
        "context_with_next_sentence": true
    },
    {
        "source_sentence": "　今來一何晚？",
        "from": "T13n0414_002:0805a29_0",
        "context_with_next_sentence": true
    },
    {
        "source_sentence": "　　唯願前坐食，　大士法難思，　　當設尠微饍。』",
        "from": "T13n0414_002:0805a29_1",
        "context_with_next_sentence": true
    },
    {
        "source_sentence": "『長者！",
        "from": "T13n0414_002:0805b02_0",
        "context_with_next_sentence": true
    },
    {
        "source_sentence": "汝若能，　　為利諸人天，　發無上菩提，　　我當受汝食。』",
        "from": "T13n0414_002:0805b02_1",
        "context_with_next_sentence": true
    },
    {
        "source_sentence": "『即時若能爾，　　我當立誓願。",
        "from": "T13n0414_002:0805b04_0",
        "context_with_next_sentence": true
    },
    {
        "source_sentence": "　阿逸汝即時，　　能以所施食，　奉獻恒沙佛，　　悉令周遍者，　然後我當發，　　無上菩提心。』",
        "from": "T13n0414_002:0805b05_0",
        "context_with_next_sentence": true
    },
    {
        "source_sentence": "『長者！",
        "from": "T13n0414_002:0805b08_0",
        "context_with_next_sentence": true
    },
    {
        "source_sentence": "若定能，　　作此真實誓，　施於恒沙佛，　　願得大果報。",
        "from": "T13n0414_002:0805b08_1",
        "context_with_next_sentence": true
    },
    {
        "source_sentence": "　我今保此誓，　　建立必不虛。』",
        "from": "T13n0414_002:0805b10_0",
        "context_with_next_sentence": true
    },
    {
        "source_sentence": "　持鉢受食已，　　普供人中尊，　修行菩提道，　　利益諸眾生。",
        "from": "T13n0414_002:0805b11_0",
        "context_with_next_sentence": true
    },
    {
        "source_sentence": "　阿難！",
        "from": "T13n0414_002:0805b13_0",
        "context_with_next_sentence": true
    },
    {
        "source_sentence": "是長者，　　見我神通事，　心敬大歡喜，　　歎仰未曾有，　其心即安住，　　無上堅固願。",
        "from": "T13n0414_002:0805b13_1",
        "context_with_next_sentence": true
    },
    {
        "source_sentence": "　復施珍果饍、　　嚴飾妙香花、　素疊及名寶，　　種種眾妙供。",
        "from": "T13n0414_002:0805b16_0",
        "context_with_next_sentence": true
    },
    {
        "source_sentence": "　共我詣如來，　　深發菩提願，　長者發誓已，　　更作廣大願。",
        "from": "T13n0414_002:0805b18_0",
        "context_with_next_sentence": true
    },
    {
        "source_sentence": "　其願無限量，　　不可得思議，　眾生若聞者，　　此剎成佛道。",
        "from": "T13n0414_002:0805b20_0",
        "context_with_next_sentence": true
    },
    {
        "source_sentence": "　造光如來處，　　得此微妙定，　諸佛之所說，　　施不思議樂。",
        "from": "T13n0414_002:0805b22_0",
        "context_with_next_sentence": true
    },
    {
        "source_sentence": "　造光世尊所，　　獲得此三昧，　爾時我悉覩，　　十方諸如來。",
        "from": "T13n0414_002:0805b24_0",
        "context_with_next_sentence": true
    },
    {
        "source_sentence": "　若得大威力，　　乃能見是事，　安住此三昧，　　示現諸神通。",
        "from": "T13n0414_002:0805b26_0",
        "context_with_next_sentence": true
    },
    {
        "source_sentence": "　百阿僧祇劫，　　修習種種行，　利益諸眾生，　　未曾有休息。",
        "from": "T13n0414_002:0805b28_0",
        "context_with_next_sentence": true
    },
    {
        "source_sentence": "　蓮花上佛所，　　得是三昧已，　我以種種化，　　七十千眾生，　皆悉令得修，　　無上菩提道。",
        "from": "T13n0414_002:0805c01_0",
        "context_with_next_sentence": true
    },
    {
        "source_sentence": "　最高如來所，　　專修諸梵行，　得微妙三昧，　　施不思議樂。",
        "from": "T13n0414_002:0805c04_0",
        "context_with_next_sentence": true
    },
    {
        "source_sentence": "　最高善逝處，　　又得普世定，　爾時復安住，　　月出三摩提。",
        "from": "T13n0414_002:0805c06_0",
        "context_with_next_sentence": true
    },
    {
        "source_sentence": "　迦葉如來所，　　得是深三昧。",
        "from": "T13n0414_002:0805c08_0",
        "context_with_next_sentence": true
    },
    {
        "source_sentence": "　大德！",
        "from": "T13n0414_002:0805c09_0",
        "context_with_next_sentence": true
    },
    {
        "source_sentence": "我如此，　　示現神變時，　攝取於往昔，　　百千世神通。",
        "from": "T13n0414_002:0805c09_1",
        "context_with_next_sentence": true
    },
    {
        "source_sentence": "　若住此威勢，　　能作種種化，　我亦見諸佛，　　現作如此行。",
        "from": "T13n0414_002:0805c11_0",
        "context_with_next_sentence": true
    },
    {
        "source_sentence": "　若有欲樂見，　　諸佛世之師，　復有欲願聞，　　法輪深妙音，　亦樂拔世間，　　一切生死苦，　當勤受持此，　　清淨三昧王。」",
        "from": "T13n0414_002:0805c13_0",
        "context_with_next_sentence": true
    },
    {
        "source_sentence": "爾時，諸天、世人、魔、梵、一切閻浮及阿修羅，聞阿逸多師子吼已，生希仰心，歎未曾有。",
        "from": "T13n0414_002:0805c17_0",
        "context_with_next_sentence": true
    },
    {
        "source_sentence": "菩薩念佛三昧經讚佛音聲辯才品第五之一爾時，不空見菩薩摩訶薩即從三昧庠序而起。",
        "from": "T13n0414_002:0805c19_0",
        "context_with_next_sentence": true
    },
    {
        "source_sentence": "時諸人、天、龍、神、魔、梵、沙門、婆羅門、阿修羅等，一切世間皆悉讚言：「異哉！",
        "from": "T13n0414_002:0805c22_1",
        "context_with_next_sentence": true
    },
    {
        "source_sentence": "至法。」",
        "from": "T13n0414_002:0805c23_2",
        "context_with_next_sentence": true
    },
    {
        "source_sentence": "時不空見告阿難言：「妙哉！",
        "from": "T13n0414_002:0805c23_3",
        "context_with_next_sentence": true
    },
    {
        "source_sentence": "諸佛實為希有。",
        "from": "T13n0414_002:0805c24_4",
        "context_with_next_sentence": true
    },
    {
        "source_sentence": "世尊大悲無不具足，故名如來、應、正遍知，獲得無上菩提之道，知一切法無生、無行，無得、無失。",
        "from": "T13n0414_002:0805c24_5",
        "context_with_next_sentence": true
    },
    {
        "source_sentence": "波羅奈國仙人鹿苑三轉十二行無上法輪，沙門、婆羅門、諸天、魔、梵，一切世間無能轉者，所謂是苦、是苦集、是苦滅、是苦滅道。",
        "from": "T13n0414_002:0805c26_6",
        "context_with_next_sentence": true
    },
    {
        "source_sentence": "八聖道分無數章句、無量諸相、無限行處，如此義味讚誦解說、分別敷拆，無不具足。」",
        "from": "T13n0414_002:0805c29_7",
        "context_with_next_sentence": true
    },
    {
        "source_sentence": "時不空見復告阿難：「善哉！",
        "from": "T13n0414_002:0806a03_0",
        "context_with_next_sentence": true
    },
    {
        "source_sentence": "諸佛大悲滿足，故名如來、應、正遍知，得是無上菩提之道。",
        "from": "T13n0414_002:0806a03_1",
        "context_with_next_sentence": true
    },
    {
        "source_sentence": "今此大會諸聲聞眾，未曾聞法當令聞之、先所未說今當為說、不思議法當思議說、所未得法今當使得、未學之法令得修習、無相之法作有相說、略說少法啟悟弘多。",
        "from": "T13n0414_002:0806a04_2",
        "context_with_next_sentence": true
    },
    {
        "source_sentence": "今告此眾諸阿羅漢，畢竟作證無著真人，永得解脫無始生死。",
        "from": "T13n0414_002:0806a08_3",
        "context_with_next_sentence": true
    },
    {
        "source_sentence": "「阿難當知，譬如有人以一把[麥*戈]投恒河中，謂能以此斷彼駛流。",
        "from": "T13n0414_002:0806a11_0",
        "context_with_next_sentence": true
    },
    {
        "source_sentence": "此人所作為難不耶？」",
        "from": "T13n0414_002:0806a12_1",
        "context_with_next_sentence": true
    },
    {
        "source_sentence": "阿難答言：「如是，甚難。」",
        "from": "T13n0414_002:0806a12_2",
        "context_with_next_sentence": true
    },
    {
        "source_sentence": "時不空見語阿難言：「諸佛、如來、應、正遍知得無上道，為諸聲聞說未聞法，倍難於彼。",
        "from": "T13n0414_002:0806a13_3",
        "context_with_next_sentence": true
    },
    {
        "source_sentence": "復次，阿難！",
        "from": "T13n0414_002:0806a15_4",
        "context_with_next_sentence": true
    },
    {
        "source_sentence": "譬如有人生無口、舌，聲震恒沙一切世界。",
        "from": "T13n0414_002:0806a15_5",
        "context_with_next_sentence": true
    },
    {
        "source_sentence": "此為難不？」",
        "from": "T13n0414_002:0806a16_6",
        "context_with_next_sentence": true
    },
    {
        "source_sentence": "阿難答曰：「如是，甚難。」",
        "from": "T13n0414_002:0806a16_7",
        "context_with_next_sentence": true
    },
    {
        "source_sentence": "不空見言：「諸佛、如來、應、正遍知得無上道，為諸聲聞不思議法作思議說，尤難於彼。",
        "from": "T13n0414_002:0806a17_8",
        "context_with_next_sentence": true
    },
    {
        "source_sentence": "復次，阿難！",
        "from": "T13n0414_002:0806a19_9",
        "context_with_next_sentence": true
    },
    {
        "source_sentence": "譬如有人指虛空中示種種色。",
        "from": "T13n0414_002:0806a19_10",
        "context_with_next_sentence": true
    },
    {
        "source_sentence": "為難不耶？」",
        "from": "T13n0414_002:0806a20_11",
        "context_with_next_sentence": true
    },
    {
        "source_sentence": "阿難答曰：「如是，實難。」",
        "from": "T13n0414_002:0806a20_12",
        "context_with_next_sentence": true
    },
    {
        "source_sentence": "不空見言：「諸佛、如來、應、正遍知得無上道，令諸聲聞所未得法今當令得，彌難於彼。",
        "from": "T13n0414_002:0806a20_13",
        "context_with_next_sentence": true
    },
    {
        "source_sentence": "復次，阿難！",
        "from": "T13n0414_002:0806a22_14",
        "context_with_next_sentence": true
    },
    {
        "source_sentence": "譬如有人無有手、足及呪術力，擔須彌山，或欲履水、或持浮木渡於大海。",
        "from": "T13n0414_002:0806a22_15",
        "context_with_next_sentence": true
    },
    {
        "source_sentence": "此為難不？」",
        "from": "T13n0414_002:0806a24_16",
        "context_with_next_sentence": true
    },
    {
        "source_sentence": "阿難答曰：「如是，甚難。」",
        "from": "T13n0414_002:0806a24_17",
        "context_with_next_sentence": true
    },
    {
        "source_sentence": "不空見言：「諸佛、如來、應、正遍知得無上道，為諸聲聞以無相法作有相說、以未學法作有學說，又難於彼。」",
        "from": "T13n0414_002:0806a25_18",
        "context_with_next_sentence": true
    },
    {
        "source_sentence": "時不空見即說偈言：「諸佛不思議，　　深行大慈悲，　常施法光明，　　相繼恒不絕。",
        "from": "T13n0414_002:0806a27_19",
        "context_with_next_sentence": true
    },
    {
        "source_sentence": "　無數那由他，　　億劫甚難見，　無比最勝尊，　　未聞當令聞。",
        "from": "T13n0414_002:0806b02_0",
        "context_with_next_sentence": true
    },
    {
        "source_sentence": "　有為緣起轉，　　無實恒虛偽，　畢命常無生，　　一切法空故。",
        "from": "T13n0414_002:0806b04_0",
        "context_with_next_sentence": true
    },
    {
        "source_sentence": "　諸佛所行慈，　　不可得思議。",
        "from": "T13n0414_002:0806b06_0",
        "context_with_next_sentence": true
    },
    {
        "source_sentence": "　佛說所未說，　　如此難見法，　利益諸人天，　　普及於一切。",
        "from": "T13n0414_002:0806b07_0",
        "context_with_next_sentence": true
    },
    {
        "source_sentence": "　諸如來深解，　　不可思議法，　能為聲聞眾，　　說有思議法；　佛說無相法，　　能作有相說。",
        "from": "T13n0414_002:0806b09_0",
        "context_with_next_sentence": true
    },
    {
        "source_sentence": "　外道癡所迷，　　不識生死源，　如來既知已，　　皆悉令摧伏。",
        "from": "T13n0414_002:0806b12_0",
        "context_with_next_sentence": true
    },
    {
        "source_sentence": "　住十力敷演，　　未得法令得，　世尊真實說，　　利益諸人天。",
        "from": "T13n0414_002:0806b14_0",
        "context_with_next_sentence": true
    },
    {
        "source_sentence": "　欲以一把[麥*戈]，　　斷截恒河水，　長老！",
        "from": "T13n0414_002:0806b16_0",
        "context_with_next_sentence": true
    },
    {
        "source_sentence": "此雖難，　　未足稱為難；　世依說無生，　　斯難過於彼。",
        "from": "T13n0414_002:0806b17_1",
        "context_with_next_sentence": true
    },
    {
        "source_sentence": "　若人無口、舌，　　聲震遍諸剎，　雖復能如此，　　不足以為難；　未學令得學，　　是則最甚難。",
        "from": "T13n0414_002:0806b19_0",
        "context_with_next_sentence": true
    },
    {
        "source_sentence": "　若人指空中，　　言有種種色，　誠能為此事，　　豈足稱甚難？",
        "from": "T13n0414_002:0806b22_0",
        "context_with_next_sentence": true
    },
    {
        "source_sentence": "　未得法令得，　　我說最為難。",
        "from": "T13n0414_002:0806b24_0",
        "context_with_next_sentence": true
    },
    {
        "source_sentence": "　若人無手、足，　　擔負須彌山，　欲渡於大海，　　未足以為難；　無相說有相，　　此則倍難彼。」",
        "from": "T13n0414_002:0806b25_0",
        "context_with_next_sentence": true
    },
    {
        "source_sentence": "◎菩薩念佛三昧經卷第二",
        "from": "T13n0414_002:0806b27_1",
        "context_with_next_sentence": false
    }
]