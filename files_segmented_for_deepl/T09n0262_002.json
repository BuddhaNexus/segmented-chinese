[
    {
        "source_sentence": "妙法蓮華經卷第二",
        "from": "T09n0262_002:0010b24_0",
        "context_with_next_sentence": true
    },
    {
        "source_sentence": "後秦龜茲國三藏法師",
        "from": "T09n0262_002:0010b26_0",
        "context_with_next_sentence": true
    },
    {
        "source_sentence": "鳩摩羅什奉　詔譯",
        "from": "T09n0262_002:0010b27_0",
        "context_with_next_sentence": true
    },
    {
        "source_sentence": "譬喻品第三",
        "from": "T09n0262_002:0010b28_0",
        "context_with_next_sentence": true
    },
    {
        "source_sentence": "爾時舍利弗踊躍歡喜，即起合掌，瞻仰尊顏而白佛言：「今從世尊聞此法音，心懷勇躍，得未曾有。",
        "from": "T09n0262_002:0010b29_0",
        "context_with_next_sentence": true
    },
    {
        "source_sentence": "所以者何？",
        "from": "T09n0262_002:0010c02_1",
        "context_with_next_sentence": true
    },
    {
        "source_sentence": "我昔從佛聞如是法，見諸菩薩授記作佛，而我等不豫斯事，甚自感傷，失於如來無量知見。",
        "from": "T09n0262_002:0010c02_2",
        "context_with_next_sentence": true
    },
    {
        "source_sentence": "世尊！",
        "from": "T09n0262_002:0010c04_3",
        "context_with_next_sentence": true
    },
    {
        "source_sentence": "我常獨處山林樹下，若坐若行，每作是念：『我等同入法性，云何如來以小乘法而見濟度？",
        "from": "T09n0262_002:0010c04_4",
        "context_with_next_sentence": true
    },
    {
        "source_sentence": "是我等咎，非世尊也。",
        "from": "T09n0262_002:0010c07_5",
        "context_with_next_sentence": true
    },
    {
        "source_sentence": "所以者何？",
        "from": "T09n0262_002:0010c07_6",
        "context_with_next_sentence": true
    },
    {
        "source_sentence": "若我等待說所因成就阿耨多羅三藐三菩提者，必以大乘而得度脫。",
        "from": "T09n0262_002:0010c07_7",
        "context_with_next_sentence": true
    },
    {
        "source_sentence": "然我等不解方便隨宜所說，初聞佛法，遇便信受、思惟、取證。』",
        "from": "T09n0262_002:0010c09_8",
        "context_with_next_sentence": true
    },
    {
        "source_sentence": "世尊！",
        "from": "T09n0262_002:0010c10_9",
        "context_with_next_sentence": true
    },
    {
        "source_sentence": "我從昔來，終日竟夜每自剋責，而今從佛聞所未聞未曾有法，斷諸疑悔，身意泰然，快得安隱。",
        "from": "T09n0262_002:0010c11_10",
        "context_with_next_sentence": true
    },
    {
        "source_sentence": "今日乃知真是佛子，從佛口生，從法化生，得佛法分。」",
        "from": "T09n0262_002:0010c13_11",
        "context_with_next_sentence": true
    },
    {
        "source_sentence": "爾時舍利弗欲重宣此義，而說偈言：「我聞是法音，　　得所未曾有，　心懷大歡喜，　　疑網皆已除。",
        "from": "T09n0262_002:0010c14_12",
        "context_with_next_sentence": true
    },
    {
        "source_sentence": "　昔來蒙佛教，　　不失於大乘，　佛音甚希有，　　能除眾生惱，　我已得漏盡，　　聞亦除憂惱。",
        "from": "T09n0262_002:0010c18_0",
        "context_with_next_sentence": true
    },
    {
        "source_sentence": "　我處於山谷，　　或在林樹下，　若坐若經行，　　常思惟是事，　嗚呼深自責，　　云何而自欺？",
        "from": "T09n0262_002:0010c21_0",
        "context_with_next_sentence": true
    },
    {
        "source_sentence": "　我等亦佛子，　　同入無漏法，　不能於未來，　　演說無上道。",
        "from": "T09n0262_002:0010c24_0",
        "context_with_next_sentence": true
    },
    {
        "source_sentence": "　金色三十二，　　十力諸解脫，　同共一法中，　　而不得此事；　八十種妙好，　　十八不共法，　如是等功德，　　而我皆已失。",
        "from": "T09n0262_002:0010c26_0",
        "context_with_next_sentence": true
    },
    {
        "source_sentence": "　我獨經行時，　　見佛在大眾，　名聞滿十方，　　廣饒益眾生。",
        "from": "T09n0262_002:0011a01_0",
        "context_with_next_sentence": true
    },
    {
        "source_sentence": "　自惟失此利，　　我為自欺誑。",
        "from": "T09n0262_002:0011a03_0",
        "context_with_next_sentence": true
    },
    {
        "source_sentence": "　我常於日夜，　　每思惟是事，　欲以問世尊，　　為失為不失？",
        "from": "T09n0262_002:0011a04_0",
        "context_with_next_sentence": true
    },
    {
        "source_sentence": "　我常見世尊，　　稱讚諸菩薩，　以是於日夜，　　籌量如此事。",
        "from": "T09n0262_002:0011a06_0",
        "context_with_next_sentence": true
    },
    {
        "source_sentence": "　今聞佛音聲，　　隨宜而說法，　無漏難思議，　　令眾至道場。",
        "from": "T09n0262_002:0011a08_0",
        "context_with_next_sentence": true
    },
    {
        "source_sentence": "　我本著邪見，　　為諸梵志師，　世尊知我心，　　拔邪說涅槃。",
        "from": "T09n0262_002:0011a10_0",
        "context_with_next_sentence": true
    },
    {
        "source_sentence": "　我悉除邪見，　　於空法得證，　爾時心自謂，　　得至於滅度；　而今乃自覺，　　非是實滅度。",
        "from": "T09n0262_002:0011a12_0",
        "context_with_next_sentence": true
    },
    {
        "source_sentence": "　若得作佛時，　　具三十二相，　天人夜叉眾，　　龍神等恭敬，　是時乃可謂，　　永盡滅無餘。",
        "from": "T09n0262_002:0011a15_0",
        "context_with_next_sentence": true
    },
    {
        "source_sentence": "　佛於大眾中，　　說我當作佛，　聞如是法音，　　疑悔悉已除。",
        "from": "T09n0262_002:0011a18_0",
        "context_with_next_sentence": true
    },
    {
        "source_sentence": "　初聞佛所說，　　心中大驚疑，　將非魔作佛，　　惱亂我心耶？",
        "from": "T09n0262_002:0011a20_0",
        "context_with_next_sentence": true
    },
    {
        "source_sentence": "　佛以種種緣、　　譬喻巧言說，　其心安如海，　　我聞疑網斷。",
        "from": "T09n0262_002:0011a22_0",
        "context_with_next_sentence": true
    },
    {
        "source_sentence": "　佛說過去世，　　無量滅度佛，　安住方便中，　　亦皆說是法。",
        "from": "T09n0262_002:0011a24_0",
        "context_with_next_sentence": true
    },
    {
        "source_sentence": "　現在未來佛，　　其數無有量，　亦以諸方便，　　演說如是法。",
        "from": "T09n0262_002:0011a26_0",
        "context_with_next_sentence": true
    },
    {
        "source_sentence": "　如今者世尊，　　從生及出家、　得道轉法輪，　　亦以方便說。",
        "from": "T09n0262_002:0011a28_0",
        "context_with_next_sentence": true
    },
    {
        "source_sentence": "　世尊說實道，　　波旬無此事，　以是我定知，　　非是魔作佛。",
        "from": "T09n0262_002:0011b01_0",
        "context_with_next_sentence": true
    },
    {
        "source_sentence": "　我墮疑網故，　　謂是魔所為，　聞佛柔軟音，　　深遠甚微妙，　演暢清淨法。",
        "from": "T09n0262_002:0011b03_0",
        "context_with_next_sentence": true
    },
    {
        "source_sentence": "　　我心大歡喜，　疑悔永已盡，　　安住實智中。",
        "from": "T09n0262_002:0011b05_1",
        "context_with_next_sentence": true
    },
    {
        "source_sentence": "　我定當作佛，　　為天人所敬，　轉無上法輪，　　教化諸菩薩。」",
        "from": "T09n0262_002:0011b07_0",
        "context_with_next_sentence": true
    },
    {
        "source_sentence": "爾時佛告舍利弗：「吾今於天、人、沙門、婆羅門、等大眾中說，我昔曾於二萬億佛所，為無上道故，常教化汝，汝亦長夜隨我受學。",
        "from": "T09n0262_002:0011b09_0",
        "context_with_next_sentence": true
    },
    {
        "source_sentence": "我以方便引導汝故，生我法中。",
        "from": "T09n0262_002:0011b11_1",
        "context_with_next_sentence": true
    },
    {
        "source_sentence": "舍利弗！",
        "from": "T09n0262_002:0011b12_2",
        "context_with_next_sentence": true
    },
    {
        "source_sentence": "我昔教汝志願佛道，汝今悉忘，而便自謂已得滅度。",
        "from": "T09n0262_002:0011b12_3",
        "context_with_next_sentence": true
    },
    {
        "source_sentence": "我今還欲令汝憶念本願所行道故，為諸聲聞說是大乘經，名妙法蓮華，教菩薩法、佛所護念。",
        "from": "T09n0262_002:0011b14_4",
        "context_with_next_sentence": true
    },
    {
        "source_sentence": "「舍利弗！",
        "from": "T09n0262_002:0011b16_5",
        "context_with_next_sentence": true
    },
    {
        "source_sentence": "汝於未來世，過無量無邊不可思議劫，供養若干千萬億佛，奉持正法，具足菩薩所行之道，當得作佛，號曰華光如來、應供、正遍知、明行足、善逝世間解、無上士、調御丈夫、天人師、佛、世尊。",
        "from": "T09n0262_002:0011b16_6",
        "context_with_next_sentence": true
    },
    {
        "source_sentence": "國名離垢，其土平正，清淨嚴飾，安隱豐樂，天人熾盛。",
        "from": "T09n0262_002:0011b20_7",
        "context_with_next_sentence": true
    },
    {
        "source_sentence": "琉璃為地，有八交道，黃金為繩以界其側。",
        "from": "T09n0262_002:0011b22_8",
        "context_with_next_sentence": true
    },
    {
        "source_sentence": "其傍各有七寶行樹，常有華菓。",
        "from": "T09n0262_002:0011b23_9",
        "context_with_next_sentence": true
    },
    {
        "source_sentence": "華光如來亦以三乘教化眾生。",
        "from": "T09n0262_002:0011b23_10",
        "context_with_next_sentence": true
    },
    {
        "source_sentence": "「舍利弗！",
        "from": "T09n0262_002:0011b24_11",
        "context_with_next_sentence": true
    },
    {
        "source_sentence": "彼佛出時，雖非惡世，以本願故，說三乘法。",
        "from": "T09n0262_002:0011b24_12",
        "context_with_next_sentence": true
    },
    {
        "source_sentence": "其劫名大寶莊嚴。",
        "from": "T09n0262_002:0011b25_13",
        "context_with_next_sentence": true
    },
    {
        "source_sentence": "何故名曰大寶莊嚴？",
        "from": "T09n0262_002:0011b26_14",
        "context_with_next_sentence": true
    },
    {
        "source_sentence": "其國中以菩薩為大寶故。",
        "from": "T09n0262_002:0011b26_15",
        "context_with_next_sentence": true
    },
    {
        "source_sentence": "彼諸菩薩，無量無邊，不可思議，算數譬喻所不能及，非佛智力無能知者。",
        "from": "T09n0262_002:0011b27_16",
        "context_with_next_sentence": true
    },
    {
        "source_sentence": "若欲行時，寶華承足。",
        "from": "T09n0262_002:0011b29_17",
        "context_with_next_sentence": true
    },
    {
        "source_sentence": "此諸菩薩，非初發意，皆久殖德本，於無量百千萬億佛所淨修梵行，恒為諸佛之所稱歎。",
        "from": "T09n0262_002:0011b29_18",
        "context_with_next_sentence": true
    },
    {
        "source_sentence": "常修佛慧，具大神通，善知一切諸法之門，質直無偽，志念堅固。",
        "from": "T09n0262_002:0011c02_19",
        "context_with_next_sentence": true
    },
    {
        "source_sentence": "如是菩薩，充滿其國。",
        "from": "T09n0262_002:0011c04_20",
        "context_with_next_sentence": true
    },
    {
        "source_sentence": "「舍利弗！",
        "from": "T09n0262_002:0011c04_21",
        "context_with_next_sentence": true
    },
    {
        "source_sentence": "華光佛壽十二小劫，除為王子未作佛時。",
        "from": "T09n0262_002:0011c04_22",
        "context_with_next_sentence": true
    },
    {
        "source_sentence": "其國人民，壽八小劫。",
        "from": "T09n0262_002:0011c05_23",
        "context_with_next_sentence": true
    },
    {
        "source_sentence": "華光如來過十二小劫，授堅滿菩薩阿耨多羅三藐三菩提記。",
        "from": "T09n0262_002:0011c06_24",
        "context_with_next_sentence": true
    },
    {
        "source_sentence": "告諸比丘：『是堅滿菩薩次當作佛，號曰華足安行、多陀阿伽度、阿羅訶、三藐三佛陀，其佛國土，亦復如是。』",
        "from": "T09n0262_002:0011c07_25",
        "context_with_next_sentence": true
    },
    {
        "source_sentence": "「舍利弗！",
        "from": "T09n0262_002:0011c10_26",
        "context_with_next_sentence": true
    },
    {
        "source_sentence": "是華光佛滅度之後，正法住世三十二小劫，像法住世亦三十二小劫。」",
        "from": "T09n0262_002:0011c10_27",
        "context_with_next_sentence": true
    },
    {
        "source_sentence": "爾時世尊欲重宣此義，而說偈言：「舍利弗來世，　　成佛普智尊，　號名曰華光，　　當度無量眾。",
        "from": "T09n0262_002:0011c12_28",
        "context_with_next_sentence": true
    },
    {
        "source_sentence": "　供養無數佛，　　具足菩薩行，　十力等功德，　　證於無上道。",
        "from": "T09n0262_002:0011c15_0",
        "context_with_next_sentence": true
    },
    {
        "source_sentence": "　過無量劫已，　　劫名大寶嚴，　世界名離垢，　　清淨無瑕穢。",
        "from": "T09n0262_002:0011c17_0",
        "context_with_next_sentence": true
    },
    {
        "source_sentence": "　以琉璃為地，　　金繩界其道，　七寶雜色樹，　　常有華菓實。",
        "from": "T09n0262_002:0011c19_0",
        "context_with_next_sentence": true
    },
    {
        "source_sentence": "　彼國諸菩薩，　　志念常堅固，　神通波羅蜜，　　皆已悉具足。",
        "from": "T09n0262_002:0011c21_0",
        "context_with_next_sentence": true
    },
    {
        "source_sentence": "　於無數佛所，　　善學菩薩道，　如是等大士，　　華光佛所化。",
        "from": "T09n0262_002:0011c23_0",
        "context_with_next_sentence": true
    },
    {
        "source_sentence": "　佛為王子時，　　棄國捨世榮，　於最末後身，　　出家成佛道。",
        "from": "T09n0262_002:0011c25_0",
        "context_with_next_sentence": true
    },
    {
        "source_sentence": "　華光佛住世，　　壽十二小劫，　其國人民眾，　　壽命八小劫。",
        "from": "T09n0262_002:0011c27_0",
        "context_with_next_sentence": true
    },
    {
        "source_sentence": "　佛滅度之後，　　正法住於世，　三十二小劫，　　廣度諸眾生。",
        "from": "T09n0262_002:0011c29_0",
        "context_with_next_sentence": true
    },
    {
        "source_sentence": "　正法滅盡已，　　像法三十二，　舍利廣流布，　　天人普供養。",
        "from": "T09n0262_002:0012a02_0",
        "context_with_next_sentence": true
    },
    {
        "source_sentence": "　華光佛所為，　　其事皆如是，　其兩足聖尊，　　最勝無倫匹。",
        "from": "T09n0262_002:0012a04_0",
        "context_with_next_sentence": true
    },
    {
        "source_sentence": "　彼即是汝身，　　宜應自欣慶。」",
        "from": "T09n0262_002:0012a06_0",
        "context_with_next_sentence": true
    },
    {
        "source_sentence": "爾時四部眾，比丘、比丘尼、優婆塞、優婆夷，天、龍、夜叉、乾闥婆、阿修羅、迦樓羅、緊那羅、摩睺羅伽等大眾，見舍利弗於佛前受阿耨多羅三藐三菩提記，心大歡喜，踊躍無量，各各脫身所著上衣、以供養佛。",
        "from": "T09n0262_002:0012a07_0",
        "context_with_next_sentence": true
    },
    {
        "source_sentence": "釋提桓因、梵天王等，與無數天子，亦以天妙衣、天曼陀羅華、摩訶曼陀羅華等，供養於佛——所散天衣，住虛空中，而自迴轉；諸天伎樂百千萬種，於虛空中一時俱作，雨眾天華——而作是言：「佛昔於波羅[木*奈]初轉法輪，今乃復轉無上最大法輪。」",
        "from": "T09n0262_002:0012a11_1",
        "context_with_next_sentence": true
    },
    {
        "source_sentence": "爾時諸天子欲重宣此義，而說偈言：「昔於波羅[木*奈]，　　轉四諦法輪，　分別說諸法，　　五眾之生滅。",
        "from": "T09n0262_002:0012a17_2",
        "context_with_next_sentence": true
    },
    {
        "source_sentence": "　今復轉最妙，　　無上大法輪，　是法甚深奧，　　少有能信者。",
        "from": "T09n0262_002:0012a20_0",
        "context_with_next_sentence": true
    },
    {
        "source_sentence": "　我等從昔來，　　數聞世尊說，　未曾聞如是，　　深妙之上法。",
        "from": "T09n0262_002:0012a22_0",
        "context_with_next_sentence": true
    },
    {
        "source_sentence": "　世尊說是法，　　我等皆隨喜。",
        "from": "T09n0262_002:0012a24_0",
        "context_with_next_sentence": true
    },
    {
        "source_sentence": "　大智舍利弗，　　今得受尊記，　我等亦如是，　　必當得作佛。",
        "from": "T09n0262_002:0012a25_0",
        "context_with_next_sentence": true
    },
    {
        "source_sentence": "　於一切世間，　　最尊無有上，　佛道叵思議，　　方便隨宜說。",
        "from": "T09n0262_002:0012a27_0",
        "context_with_next_sentence": true
    },
    {
        "source_sentence": "　我所有福業，　　今世若過世，　及見佛功德，　　盡迴向佛道。」",
        "from": "T09n0262_002:0012a29_0",
        "context_with_next_sentence": true
    },
    {
        "source_sentence": "爾時舍利弗白佛言：「世尊！",
        "from": "T09n0262_002:0012b02_0",
        "context_with_next_sentence": true
    },
    {
        "source_sentence": "我今無復疑悔，親於佛前得受阿耨多羅三藐三菩提記。",
        "from": "T09n0262_002:0012b02_1",
        "context_with_next_sentence": true
    },
    {
        "source_sentence": "是諸千二百心自在者，昔住學地，佛常教化言：『我法能離生老病死，究竟涅槃。』",
        "from": "T09n0262_002:0012b03_2",
        "context_with_next_sentence": true
    },
    {
        "source_sentence": "是學無學人，亦各自以離我見及有無見等謂得涅槃；而今於世尊前聞所未聞，皆墮疑惑。",
        "from": "T09n0262_002:0012b05_3",
        "context_with_next_sentence": true
    },
    {
        "source_sentence": "善哉，世尊！",
        "from": "T09n0262_002:0012b07_4",
        "context_with_next_sentence": true
    },
    {
        "source_sentence": "願為四眾說其因緣，令離疑悔。」",
        "from": "T09n0262_002:0012b08_5",
        "context_with_next_sentence": true
    },
    {
        "source_sentence": "爾時佛告舍利弗：「我先不言：『諸佛世尊以種種因緣、譬喻言辭方便說法，皆為阿耨多羅三藐三菩提耶？』",
        "from": "T09n0262_002:0012b08_6",
        "context_with_next_sentence": true
    },
    {
        "source_sentence": "是諸所說，皆為化菩薩故。",
        "from": "T09n0262_002:0012b11_7",
        "context_with_next_sentence": true
    },
    {
        "source_sentence": "然，舍利弗！",
        "from": "T09n0262_002:0012b12_0",
        "context_with_next_sentence": true
    },
    {
        "source_sentence": "今當復以譬喻更明此義，諸有智者以譬喻得解。",
        "from": "T09n0262_002:0012b12_1",
        "context_with_next_sentence": true
    },
    {
        "source_sentence": "「舍利弗！",
        "from": "T09n0262_002:0012b13_2",
        "context_with_next_sentence": true
    },
    {
        "source_sentence": "若國邑聚落，有大長者，其年衰邁，財富無量，多有田宅及諸僮僕。",
        "from": "T09n0262_002:0012b13_3",
        "context_with_next_sentence": true
    },
    {
        "source_sentence": "其家廣大，唯有一門，多諸人眾，一百、二百乃至五百人，止住其中。",
        "from": "T09n0262_002:0012b15_4",
        "context_with_next_sentence": true
    },
    {
        "source_sentence": "堂閣朽故，牆壁隤落，柱根腐敗，梁棟傾危，周匝俱時歘然火起，焚燒舍宅。",
        "from": "T09n0262_002:0012b16_5",
        "context_with_next_sentence": true
    },
    {
        "source_sentence": "長者諸子，若十、二十，或至三十，在此宅中。",
        "from": "T09n0262_002:0012b18_6",
        "context_with_next_sentence": true
    },
    {
        "source_sentence": "長者見是大火從四面起，即大驚怖，而作是念：『我雖能於此所燒之門安隱得出，而諸子等，於火宅內樂著嬉戲，不覺不知、不驚不怖，火來逼身，苦痛切己，心不厭患，無求出意。』",
        "from": "T09n0262_002:0012b19_7",
        "context_with_next_sentence": true
    },
    {
        "source_sentence": "「舍利弗！",
        "from": "T09n0262_002:0012b23_8",
        "context_with_next_sentence": true
    },
    {
        "source_sentence": "是長者作是思惟：『我身手有力，當以衣裓、若以机案，從舍出之。』",
        "from": "T09n0262_002:0012b23_9",
        "context_with_next_sentence": true
    },
    {
        "source_sentence": "復更思惟：『是舍唯有一門，而復狹小。",
        "from": "T09n0262_002:0012b25_10",
        "context_with_next_sentence": true
    },
    {
        "source_sentence": "諸子幼稚，未有所識，戀著戲處，或當墮落，為火所燒。",
        "from": "T09n0262_002:0012b26_11",
        "context_with_next_sentence": true
    },
    {
        "source_sentence": "我當為說怖畏之事，此舍已燒，宜時疾出，無令為火之所燒害。』",
        "from": "T09n0262_002:0012b27_12",
        "context_with_next_sentence": true
    },
    {
        "source_sentence": "作是念已，如所思惟，具告諸子，汝等速出。",
        "from": "T09n0262_002:0012b28_13",
        "context_with_next_sentence": true
    },
    {
        "source_sentence": "父雖憐愍、善言誘喻，而諸子等樂著嬉戲，不肯信受，不驚不畏，了無出心；亦復不知何者是火？",
        "from": "T09n0262_002:0012c01_0",
        "context_with_next_sentence": true
    },
    {
        "source_sentence": "何者為舍？",
        "from": "T09n0262_002:0012c03_1",
        "context_with_next_sentence": true
    },
    {
        "source_sentence": "云何為失？",
        "from": "T09n0262_002:0012c03_2",
        "context_with_next_sentence": true
    },
    {
        "source_sentence": "但東西走戲，視父而已。",
        "from": "T09n0262_002:0012c03_3",
        "context_with_next_sentence": true
    },
    {
        "source_sentence": "「爾時長者即作是念：『此舍已為大火所燒，我及諸子若不時出，必為所焚。",
        "from": "T09n0262_002:0012c04_4",
        "context_with_next_sentence": true
    },
    {
        "source_sentence": "我今當設方便，令諸子等得免斯害。』",
        "from": "T09n0262_002:0012c06_0",
        "context_with_next_sentence": true
    },
    {
        "source_sentence": "父知諸子先心各有所好種種珍玩奇異之物，情必樂著，而告之言：『汝等所可玩好，希有難得，汝若不取，後必憂悔。",
        "from": "T09n0262_002:0012c06_1",
        "context_with_next_sentence": true
    },
    {
        "source_sentence": "如此種種羊車、鹿車、牛車，今在門外，可以遊戲。",
        "from": "T09n0262_002:0012c09_2",
        "context_with_next_sentence": true
    },
    {
        "source_sentence": "汝等於此火宅、宜速出來，隨汝所欲，皆當與汝。』",
        "from": "T09n0262_002:0012c10_3",
        "context_with_next_sentence": true
    },
    {
        "source_sentence": "爾時諸子聞父所說珍玩之物，適其願故，心各勇銳，互相推排，競共馳走，爭出火宅。",
        "from": "T09n0262_002:0012c11_4",
        "context_with_next_sentence": true
    },
    {
        "source_sentence": "是時長者見諸子等安隱得出，皆於四衢道中露地而坐，無復障礙，其心泰然，歡喜踊躍。",
        "from": "T09n0262_002:0012c13_5",
        "context_with_next_sentence": true
    },
    {
        "source_sentence": "時諸子等各白父言：『父先所許玩好之具，羊車、鹿車、牛車，願時賜與。』",
        "from": "T09n0262_002:0012c15_6",
        "context_with_next_sentence": true
    },
    {
        "source_sentence": "「舍利弗！",
        "from": "T09n0262_002:0012c18_0",
        "context_with_next_sentence": true
    },
    {
        "source_sentence": "爾時長者各賜諸子等一大車，其車高廣，眾寶莊校，周匝欄楯，四面懸鈴；又於其上張設幰蓋，亦以珍奇雜寶而嚴飾之，寶繩絞絡，垂諸華纓，重敷綩綖，安置丹枕。",
        "from": "T09n0262_002:0012c18_1",
        "context_with_next_sentence": true
    },
    {
        "source_sentence": "駕以白牛，膚色充潔，形體姝好，有大筋力，行步平正，其疾如風；又多僕從而侍衛之。",
        "from": "T09n0262_002:0012c22_2",
        "context_with_next_sentence": true
    },
    {
        "source_sentence": "所以者何？",
        "from": "T09n0262_002:0012c24_3",
        "context_with_next_sentence": true
    },
    {
        "source_sentence": "是大長者財富無量，種種諸藏悉皆充溢，而作是念：『我財物無極，不應以下劣小車與諸子等。",
        "from": "T09n0262_002:0012c24_4",
        "context_with_next_sentence": true
    },
    {
        "source_sentence": "今此幼童，皆是吾子，愛無偏黨。",
        "from": "T09n0262_002:0012c26_5",
        "context_with_next_sentence": true
    },
    {
        "source_sentence": "我有如是七寶大車，其數無量，應當等心各各與之，不宜差別。",
        "from": "T09n0262_002:0012c27_6",
        "context_with_next_sentence": true
    },
    {
        "source_sentence": "所以者何？",
        "from": "T09n0262_002:0012c28_7",
        "context_with_next_sentence": true
    },
    {
        "source_sentence": "以我此物，周給一國猶尚不匱，何況諸子！』",
        "from": "T09n0262_002:0012c29_0",
        "context_with_next_sentence": true
    },
    {
        "source_sentence": "是時諸子各乘大車，得未曾有，非本所望。",
        "from": "T09n0262_002:0013a01_0",
        "context_with_next_sentence": true
    },
    {
        "source_sentence": "「舍利弗！",
        "from": "T09n0262_002:0013a02_0",
        "context_with_next_sentence": true
    },
    {
        "source_sentence": "於汝意云何，是長者等與諸子珍寶大車，寧有虛妄不？」",
        "from": "T09n0262_002:0013a02_1",
        "context_with_next_sentence": true
    },
    {
        "source_sentence": "舍利弗言：「不也，世尊！",
        "from": "T09n0262_002:0013a03_2",
        "context_with_next_sentence": true
    },
    {
        "source_sentence": "是長者但令諸子得免火難，全其軀命，非為虛妄。",
        "from": "T09n0262_002:0013a04_0",
        "context_with_next_sentence": true
    },
    {
        "source_sentence": "何以故？",
        "from": "T09n0262_002:0013a05_1",
        "context_with_next_sentence": true
    },
    {
        "source_sentence": "若全身命，便為已得玩好之具，況復方便於彼火宅而拔濟之。",
        "from": "T09n0262_002:0013a05_2",
        "context_with_next_sentence": true
    },
    {
        "source_sentence": "世尊！",
        "from": "T09n0262_002:0013a06_3",
        "context_with_next_sentence": true
    },
    {
        "source_sentence": "若是長者，乃至不與最小一車，猶不虛妄。",
        "from": "T09n0262_002:0013a07_0",
        "context_with_next_sentence": true
    },
    {
        "source_sentence": "何以故？",
        "from": "T09n0262_002:0013a08_0",
        "context_with_next_sentence": true
    },
    {
        "source_sentence": "是長者先作是意：『我以方便令子得出。』",
        "from": "T09n0262_002:0013a08_1",
        "context_with_next_sentence": true
    },
    {
        "source_sentence": "以是因緣，無虛妄也。",
        "from": "T09n0262_002:0013a09_2",
        "context_with_next_sentence": true
    },
    {
        "source_sentence": "何況長者自知財富無量，欲饒益諸子，等與大車。」",
        "from": "T09n0262_002:0013a09_3",
        "context_with_next_sentence": true
    },
    {
        "source_sentence": "佛告舍利弗：「善哉，善哉！",
        "from": "T09n0262_002:0013a10_4",
        "context_with_next_sentence": true
    },
    {
        "source_sentence": "如汝所言。",
        "from": "T09n0262_002:0013a11_5",
        "context_with_next_sentence": true
    },
    {
        "source_sentence": "舍利弗！",
        "from": "T09n0262_002:0013a11_6",
        "context_with_next_sentence": true
    },
    {
        "source_sentence": "如來亦復如是，則為一切世間之父。",
        "from": "T09n0262_002:0013a11_7",
        "context_with_next_sentence": true
    },
    {
        "source_sentence": "於諸怖畏、衰惱、憂患、無明闇蔽，永盡無餘，而悉成就無量知見、力、無所畏，有大神力及智慧力，具足方便、智慧波羅蜜，大慈大悲，常無懈惓，恒求善事，利益一切，而生三界朽故火宅，為度眾生生老病死、憂悲、苦惱、愚癡、闇蔽、三毒之火，教化令得阿耨多羅三藐三菩提。",
        "from": "T09n0262_002:0013a12_8",
        "context_with_next_sentence": true
    },
    {
        "source_sentence": "見諸眾生為生老病死、憂悲苦惱之所燒煮，亦以五欲財利故，受種種苦；又以貪著追求故，現受眾苦，後受地獄、畜生、餓鬼之苦；若生天上，及在人間，貧窮困苦、愛別離苦、怨憎會苦，如是等種種諸苦。",
        "from": "T09n0262_002:0013a18_9",
        "context_with_next_sentence": true
    },
    {
        "source_sentence": "眾生沒在其中，歡喜遊戲，不覺不知、不驚不怖，亦不生厭，不求解脫。",
        "from": "T09n0262_002:0013a23_10",
        "context_with_next_sentence": true
    },
    {
        "source_sentence": "於此三界火宅東西馳走，雖遭大苦，不以為患。",
        "from": "T09n0262_002:0013a25_11",
        "context_with_next_sentence": true
    },
    {
        "source_sentence": "「舍利弗！",
        "from": "T09n0262_002:0013a26_12",
        "context_with_next_sentence": true
    },
    {
        "source_sentence": "佛見此已，便作是念：『我為眾生之父，應拔其苦難，與無量無邊佛智慧樂，令其遊戲。』",
        "from": "T09n0262_002:0013a26_13",
        "context_with_next_sentence": true
    },
    {
        "source_sentence": "「舍利弗！",
        "from": "T09n0262_002:0013a29_0",
        "context_with_next_sentence": true
    },
    {
        "source_sentence": "如來復作是念：『若我但以神力及智慧力，捨於方便，為諸眾生讚如來知見、力無所畏者，眾生不能以是得度。",
        "from": "T09n0262_002:0013a29_1",
        "context_with_next_sentence": true
    },
    {
        "source_sentence": "所以者何？",
        "from": "T09n0262_002:0013b02_2",
        "context_with_next_sentence": true
    },
    {
        "source_sentence": "是諸眾生，未免生老病死、憂悲苦惱，而為三界火宅所燒；何由能解佛之智慧？』",
        "from": "T09n0262_002:0013b03_0",
        "context_with_next_sentence": true
    },
    {
        "source_sentence": "「舍利弗！",
        "from": "T09n0262_002:0013b04_1",
        "context_with_next_sentence": true
    },
    {
        "source_sentence": "如彼長者，雖復身手有力而不用之，但以慇懃方便勉濟諸子火宅之難，然後各與珍寶大車。",
        "from": "T09n0262_002:0013b05_2",
        "context_with_next_sentence": true
    },
    {
        "source_sentence": "如來亦復如是，雖有力、無所畏而不用之，但以智慧方便，於三界火宅拔濟眾生，為說三乘——聲聞、辟支佛、佛乘，而作是言：『汝等莫得樂住三界火宅，勿貪麁弊色聲香味觸也。",
        "from": "T09n0262_002:0013b07_3",
        "context_with_next_sentence": true
    },
    {
        "source_sentence": "若貪著生愛，則為所燒。",
        "from": "T09n0262_002:0013b11_4",
        "context_with_next_sentence": true
    },
    {
        "source_sentence": "汝速出三界，當得三乘——聲聞、辟支佛、佛乘。",
        "from": "T09n0262_002:0013b12_5",
        "context_with_next_sentence": true
    },
    {
        "source_sentence": "我今為汝保任此事，終不虛也。",
        "from": "T09n0262_002:0013b13_6",
        "context_with_next_sentence": true
    },
    {
        "source_sentence": "汝等但當勤修精進。』",
        "from": "T09n0262_002:0013b13_7",
        "context_with_next_sentence": true
    },
    {
        "source_sentence": "如來以是方便誘進眾生，復作是言：『汝等當知此三乘法，皆是聖所稱歎，自在無繫，無所依求。",
        "from": "T09n0262_002:0013b14_8",
        "context_with_next_sentence": true
    },
    {
        "source_sentence": "乘是三乘，以無漏根、力、覺、道、禪定、解脫、三昧等而自娛樂，便得無量安隱快樂。』",
        "from": "T09n0262_002:0013b16_9",
        "context_with_next_sentence": true
    },
    {
        "source_sentence": "「舍利弗！",
        "from": "T09n0262_002:0013b18_10",
        "context_with_next_sentence": true
    },
    {
        "source_sentence": "若有眾生，內有智性，從佛世尊聞法信受，慇懃精進，欲速出三界，自求涅槃，是名聲聞乘，如彼諸子為求羊車出於火宅；若有眾生，從佛世尊聞法信受，慇懃精進，求自然慧，樂獨善寂，深知諸法因緣，是名辟支佛乘，如彼諸子為求鹿車出於火宅；若有眾生，從佛世尊聞法信受，勤修精進，求一切智、佛智、自然智、無師智，如來知見、力、無所畏，愍念、安樂無量眾生，利益天人，度脫一切，是名大乘，菩薩求此乘故，名為摩訶薩，如彼諸子為求牛車、出於火宅。",
        "from": "T09n0262_002:0013b18_11",
        "context_with_next_sentence": true
    },
    {
        "source_sentence": "「舍利弗！",
        "from": "T09n0262_002:0013b29_12",
        "context_with_next_sentence": true
    },
    {
        "source_sentence": "如彼長者，見諸子等安隱得出火宅，到無畏處，自惟財富無量，等以大車而賜諸子。",
        "from": "T09n0262_002:0013b29_13",
        "context_with_next_sentence": true
    },
    {
        "source_sentence": "如來亦復如是，為一切眾生之父，若見無量億千眾生，以佛教門出三界苦，怖畏險道，得涅槃樂。",
        "from": "T09n0262_002:0013c02_14",
        "context_with_next_sentence": true
    },
    {
        "source_sentence": "「如來爾時便作是念：『我有無量無邊智慧、力、無畏等諸佛法藏，是諸眾生皆是我子，等與大乘，不令有人獨得滅度，皆以如來滅度而滅度之。』",
        "from": "T09n0262_002:0013c05_0",
        "context_with_next_sentence": true
    },
    {
        "source_sentence": "是諸眾生脫三界者，悉與諸佛禪定、解脫等娛樂之具，皆是一相、一種，聖所稱歎，能生淨妙第一之樂。",
        "from": "T09n0262_002:0013c08_1",
        "context_with_next_sentence": true
    },
    {
        "source_sentence": "「舍利弗！",
        "from": "T09n0262_002:0013c10_2",
        "context_with_next_sentence": true
    },
    {
        "source_sentence": "如彼長者，初以三車誘引諸子，然後但與大車，寶物莊嚴，安隱第一；然彼長者無虛妄之咎。",
        "from": "T09n0262_002:0013c10_3",
        "context_with_next_sentence": true
    },
    {
        "source_sentence": "如來亦復如是，無有虛妄，初說三乘引導眾生，然後但以大乘而度脫之。",
        "from": "T09n0262_002:0013c13_0",
        "context_with_next_sentence": true
    },
    {
        "source_sentence": "何以故？",
        "from": "T09n0262_002:0013c14_1",
        "context_with_next_sentence": true
    },
    {
        "source_sentence": "如來有無量智慧、力、無所畏諸法之藏，能與一切眾生大乘之法，但不盡能受。",
        "from": "T09n0262_002:0013c14_2",
        "context_with_next_sentence": true
    },
    {
        "source_sentence": "「舍利弗！",
        "from": "T09n0262_002:0013c16_3",
        "context_with_next_sentence": true
    },
    {
        "source_sentence": "以是因緣，當知諸佛方便力故，於一佛乘分別說三。」",
        "from": "T09n0262_002:0013c16_4",
        "context_with_next_sentence": true
    },
    {
        "source_sentence": "佛欲重宣此義，而說偈言：「譬如長者，　　有一大宅，　　其宅久故，　而復頓弊，　　堂舍高危，　　柱根摧朽，　梁棟傾斜，　　基陛隤毀，　　牆壁圮坼，　泥塗褫落，　　覆苫亂墜，　　椽梠差脫，　周障屈曲，　　雜穢充遍。",
        "from": "T09n0262_002:0013c18_5",
        "context_with_next_sentence": true
    },
    {
        "source_sentence": "　　有五百人，　止住其中。",
        "from": "T09n0262_002:0013c23_6",
        "context_with_next_sentence": true
    },
    {
        "source_sentence": "　　鵄梟雕鷲、　　烏鵲鳩鴿、　蚖蛇蝮蠍、　　蜈蚣蚰蜒、　　守宮百足、　狖貍鼷鼠，　　諸惡蟲輩，　　交橫馳走。",
        "from": "T09n0262_002:0013c24_7",
        "context_with_next_sentence": true
    },
    {
        "source_sentence": "　屎尿臭處，　　不淨流溢，　　蜣蜋諸蟲，　而集其上。",
        "from": "T09n0262_002:0013c27_0",
        "context_with_next_sentence": true
    },
    {
        "source_sentence": "　　狐狼野干，　　咀嚼踐蹋，　[齒*齊]齧死屍、　　骨肉狼藉。",
        "from": "T09n0262_002:0013c28_1",
        "context_with_next_sentence": true
    },
    {
        "source_sentence": "　　由是群狗，　競來搏撮，　　飢羸慞惶，　　處處求食。",
        "from": "T09n0262_002:0013c29_2",
        "context_with_next_sentence": true
    },
    {
        "source_sentence": "　鬪諍[齒*查]掣，　　嘊喍[口*睪]吠，　　其舍恐怖，　變狀如是。",
        "from": "T09n0262_002:0014a02_0",
        "context_with_next_sentence": true
    },
    {
        "source_sentence": "　　處處皆有，　　魑魅魍魎、　夜叉惡鬼，　　食噉人肉。",
        "from": "T09n0262_002:0014a03_1",
        "context_with_next_sentence": true
    },
    {
        "source_sentence": "　　毒蟲之屬，　諸惡禽獸，　　孚乳產生，　　各自藏護。",
        "from": "T09n0262_002:0014a04_2",
        "context_with_next_sentence": true
    },
    {
        "source_sentence": "　夜叉競來，　　爭取食之，　　食之既飽，　惡心轉熾，　　鬪諍之聲，　　甚可怖畏。",
        "from": "T09n0262_002:0014a06_0",
        "context_with_next_sentence": true
    },
    {
        "source_sentence": "　鳩槃荼鬼，　　蹲踞土埵，　　或時離地，　一尺二尺，　　往返遊行，　　縱逸嬉戲，　捉狗兩足，　　撲令失聲，　　以腳加頸，　怖狗自樂。",
        "from": "T09n0262_002:0014a08_0",
        "context_with_next_sentence": true
    },
    {
        "source_sentence": "　　復有諸鬼，　　其身長大，　裸形黑瘦，　　常住其中，　　發大惡聲，　叫呼求食。",
        "from": "T09n0262_002:0014a11_1",
        "context_with_next_sentence": true
    },
    {
        "source_sentence": "　　復有諸鬼，　　其咽如針。",
        "from": "T09n0262_002:0014a13_2",
        "context_with_next_sentence": true
    },
    {
        "source_sentence": "　復有諸鬼，　　首如牛頭，　　或食人肉，　或復噉狗，　　頭髮蓬亂，　　殘害凶險，　飢渴所逼，　　叫喚馳走。",
        "from": "T09n0262_002:0014a14_0",
        "context_with_next_sentence": true
    },
    {
        "source_sentence": "　　夜叉餓鬼，　諸惡鳥獸，　　飢急四向，　　窺看窓牖。",
        "from": "T09n0262_002:0014a16_1",
        "context_with_next_sentence": true
    },
    {
        "source_sentence": "　如是諸難，　　恐畏無量。",
        "from": "T09n0262_002:0014a18_0",
        "context_with_next_sentence": true
    },
    {
        "source_sentence": "　　是朽故宅，　屬于一人。",
        "from": "T09n0262_002:0014a18_1",
        "context_with_next_sentence": true
    },
    {
        "source_sentence": "　　其人近出，　　未久之間，　於後舍宅，　　欻然火起，　　四面一時，　其炎俱熾。",
        "from": "T09n0262_002:0014a19_2",
        "context_with_next_sentence": true
    },
    {
        "source_sentence": "　　棟梁椽柱，　　爆聲震裂，　摧折墮落，　　牆壁崩倒。",
        "from": "T09n0262_002:0014a21_3",
        "context_with_next_sentence": true
    },
    {
        "source_sentence": "　　諸鬼神等，　揚聲大叫。",
        "from": "T09n0262_002:0014a22_4",
        "context_with_next_sentence": true
    },
    {
        "source_sentence": "　　雕鷲諸鳥、　　鳩槃荼等，　周章惶怖，　　不能自出。",
        "from": "T09n0262_002:0014a23_5",
        "context_with_next_sentence": true
    },
    {
        "source_sentence": "　　惡獸毒蟲，　藏竄孔穴。",
        "from": "T09n0262_002:0014a24_6",
        "context_with_next_sentence": true
    },
    {
        "source_sentence": "　　毘舍闍鬼，　　亦住其中，　薄福德故，　　為火所逼，　　共相殘害，　飲血噉肉。",
        "from": "T09n0262_002:0014a25_7",
        "context_with_next_sentence": true
    },
    {
        "source_sentence": "　　野干之屬，　　竝已前死，　諸大惡獸，　　競來食噉，　　臭烟熢[火*孛]，　四面充塞。",
        "from": "T09n0262_002:0014a27_8",
        "context_with_next_sentence": true
    },
    {
        "source_sentence": "　　蜈蚣蚰蜒、　　毒蛇之類，　為火所燒，　　爭走出穴，　　鳩槃荼鬼、　隨取而食。",
        "from": "T09n0262_002:0014a29_9",
        "context_with_next_sentence": true
    },
    {
        "source_sentence": "　　又諸餓鬼，　　頭上火燃，　飢渴熱惱，　　周章悶走。",
        "from": "T09n0262_002:0014b02_10",
        "context_with_next_sentence": true
    },
    {
        "source_sentence": "　　其宅如是，　甚可怖畏，　　毒害火災，　　眾難非一。",
        "from": "T09n0262_002:0014b03_11",
        "context_with_next_sentence": true
    },
    {
        "source_sentence": "　是時宅主，　　在門外立，　　聞有人言：『汝諸子等，　　先因遊戲，　　來入此宅，　稚小無知，　　歡娛樂著。』",
        "from": "T09n0262_002:0014b05_0",
        "context_with_next_sentence": true
    },
    {
        "source_sentence": "　　長者聞已，　驚入火宅，　　方宜救濟，　　令無燒害。",
        "from": "T09n0262_002:0014b07_1",
        "context_with_next_sentence": true
    },
    {
        "source_sentence": "　告喻諸子，　　說眾患難，　　惡鬼毒蟲，　災火蔓延，　　眾苦次第，　　相續不絕。",
        "from": "T09n0262_002:0014b09_0",
        "context_with_next_sentence": true
    },
    {
        "source_sentence": "　毒蛇蚖蝮，　　及諸夜叉、　　鳩槃茶鬼，　野干狐狗、　　雕鷲鵄梟，　　百足之屬，　飢渴惱急，　　甚可怖畏。",
        "from": "T09n0262_002:0014b11_0",
        "context_with_next_sentence": true
    },
    {
        "source_sentence": "　　此苦難處，　況復大火。",
        "from": "T09n0262_002:0014b13_1",
        "context_with_next_sentence": true
    },
    {
        "source_sentence": "　　諸子無知，　　雖聞父誨，　猶故樂著，　　嬉戲不已。",
        "from": "T09n0262_002:0014b14_2",
        "context_with_next_sentence": true
    },
    {
        "source_sentence": "　　是時長者，　而作是念：　　『諸子如此，　　益我愁惱。",
        "from": "T09n0262_002:0014b15_3",
        "context_with_next_sentence": true
    },
    {
        "source_sentence": "　今此舍宅，　　無一可樂，　　而諸子等，　耽湎嬉戲，　　不受我教，　　將為火害。』",
        "from": "T09n0262_002:0014b17_0",
        "context_with_next_sentence": true
    },
    {
        "source_sentence": "　即便思惟，　　設諸方便，　　告諸子等：『我有種種，　　珍玩之具，　　妙寶好車，　羊車鹿車、　　大牛之車，　　今在門外。",
        "from": "T09n0262_002:0014b19_0",
        "context_with_next_sentence": true
    },
    {
        "source_sentence": "　汝等出來，　　吾為汝等，　　造作此車，　隨意所樂，　　可以遊戲。』",
        "from": "T09n0262_002:0014b22_0",
        "context_with_next_sentence": true
    },
    {
        "source_sentence": "　　諸子聞說，　如此諸車，　　即時奔競，　　馳走而出，　到於空地，　　離諸苦難。",
        "from": "T09n0262_002:0014b23_1",
        "context_with_next_sentence": true
    },
    {
        "source_sentence": "　　長者見子，　得出火宅，　　住於四衢。",
        "from": "T09n0262_002:0014b25_2",
        "context_with_next_sentence": true
    },
    {
        "source_sentence": "　　坐師子座，　而自慶言：　　『我今快樂！",
        "from": "T09n0262_002:0014b26_3",
        "context_with_next_sentence": true
    },
    {
        "source_sentence": "　　此諸子等，　生育甚難，　　愚小無知，　　而入險宅。",
        "from": "T09n0262_002:0014b27_4",
        "context_with_next_sentence": true
    },
    {
        "source_sentence": "　多諸毒蟲，　　魑魅可畏，　　大火猛炎，　四面俱起。",
        "from": "T09n0262_002:0014b29_0",
        "context_with_next_sentence": true
    },
    {
        "source_sentence": "　　而此諸子，　　貪樂嬉戲。",
        "from": "T09n0262_002:0014c01_1",
        "context_with_next_sentence": true
    },
    {
        "source_sentence": "　我已救之，　　令得脫難。",
        "from": "T09n0262_002:0014c02_0",
        "context_with_next_sentence": true
    },
    {
        "source_sentence": "　　是故諸人，　我今快樂。』",
        "from": "T09n0262_002:0014c02_1",
        "context_with_next_sentence": true
    },
    {
        "source_sentence": "　　爾時諸子，　　知父安坐，　皆詣父所，　　而白父言：　　『願賜我等，　三種寶車。",
        "from": "T09n0262_002:0014c03_2",
        "context_with_next_sentence": true
    },
    {
        "source_sentence": "　　如前所許：　　「諸子出來，　當以三車，　　隨汝所欲。」",
        "from": "T09n0262_002:0014c05_3",
        "context_with_next_sentence": true
    },
    {
        "source_sentence": "　　今正是時，　唯垂給與。』",
        "from": "T09n0262_002:0014c06_4",
        "context_with_next_sentence": true
    },
    {
        "source_sentence": "　　長者大富，　　庫藏眾多，　金銀琉璃、　　車璩馬腦，　　以眾寶物，　造諸大車。",
        "from": "T09n0262_002:0014c07_5",
        "context_with_next_sentence": true
    },
    {
        "source_sentence": "　　莊校嚴飾，　　周匝欄楯，　四面懸鈴，　　金繩交絡。",
        "from": "T09n0262_002:0014c09_6",
        "context_with_next_sentence": true
    },
    {
        "source_sentence": "　　真珠羅網，　張施其上，　　金華諸瓔，　　處處垂下，　眾綵雜飾，　　周匝圍繞，　　柔軟繒纊，　以為茵蓐。",
        "from": "T09n0262_002:0014c10_7",
        "context_with_next_sentence": true
    },
    {
        "source_sentence": "　　上妙細[疊*毛]，　　價直千億，　鮮白淨潔，　　以覆其上。",
        "from": "T09n0262_002:0014c13_8",
        "context_with_next_sentence": true
    },
    {
        "source_sentence": "　　有大白牛，　肥壯多力，　　形體姝好，　　以駕寶車。",
        "from": "T09n0262_002:0014c14_9",
        "context_with_next_sentence": true
    },
    {
        "source_sentence": "　多諸儐從，　　而侍衛之。",
        "from": "T09n0262_002:0014c16_0",
        "context_with_next_sentence": true
    },
    {
        "source_sentence": "　　以是妙車，　等賜諸子。",
        "from": "T09n0262_002:0014c16_1",
        "context_with_next_sentence": true
    },
    {
        "source_sentence": "　　諸子是時，　　歡喜踊躍，　乘是寶車，　　遊於四方，　　嬉戲快樂，　自在無礙。",
        "from": "T09n0262_002:0014c17_2",
        "context_with_next_sentence": true
    },
    {
        "source_sentence": "　　告舍利弗：　　『我亦如是，　眾聖中尊，　　世間之父。",
        "from": "T09n0262_002:0014c19_3",
        "context_with_next_sentence": true
    },
    {
        "source_sentence": "　　一切眾生，　皆是吾子，　　深著世樂，　　無有慧心。",
        "from": "T09n0262_002:0014c20_4",
        "context_with_next_sentence": true
    },
    {
        "source_sentence": "　三界無安，　　猶如火宅，　　眾苦充滿，　甚可怖畏。",
        "from": "T09n0262_002:0014c22_0",
        "context_with_next_sentence": true
    },
    {
        "source_sentence": "　　常有生老、　　病死憂患，　如是等火，　　熾然不息。",
        "from": "T09n0262_002:0014c23_1",
        "context_with_next_sentence": true
    },
    {
        "source_sentence": "　　如來已離，　三界火宅，　　寂然閑居，　　安處林野。",
        "from": "T09n0262_002:0014c24_2",
        "context_with_next_sentence": true
    },
    {
        "source_sentence": "　今此三界，　　皆是我有，　　其中眾生，　悉是吾子。",
        "from": "T09n0262_002:0014c26_0",
        "context_with_next_sentence": true
    },
    {
        "source_sentence": "　　而今此處，　　多諸患難，　唯我一人，　　能為救護。",
        "from": "T09n0262_002:0014c27_1",
        "context_with_next_sentence": true
    },
    {
        "source_sentence": "　　雖復教詔，　而不信受，　　於諸欲染，　　貪著深故。",
        "from": "T09n0262_002:0014c28_2",
        "context_with_next_sentence": true
    },
    {
        "source_sentence": "　以是方便，　　為說三乘，　　令諸眾生，　知三界苦，　　開示演說，　　出世間道。",
        "from": "T09n0262_002:0015a01_0",
        "context_with_next_sentence": true
    },
    {
        "source_sentence": "　是諸子等，　　若心決定，　　具足三明，　及六神通，　　有得緣覺、　　不退菩薩。",
        "from": "T09n0262_002:0015a03_0",
        "context_with_next_sentence": true
    },
    {
        "source_sentence": "　汝舍利弗！",
        "from": "T09n0262_002:0015a05_0",
        "context_with_next_sentence": true
    },
    {
        "source_sentence": "　　我為眾生，　　以此譬喻，　說一佛乘。",
        "from": "T09n0262_002:0015a05_1",
        "context_with_next_sentence": true
    },
    {
        "source_sentence": "　　汝等若能，　　信受是語，　一切皆當，　　得成佛道。",
        "from": "T09n0262_002:0015a06_2",
        "context_with_next_sentence": true
    },
    {
        "source_sentence": "　　是乘微妙、　清淨第一，　　於諸世間，　　為無有上，　佛所悅可。",
        "from": "T09n0262_002:0015a07_3",
        "context_with_next_sentence": true
    },
    {
        "source_sentence": "　　一切眾生，　　所應稱讚、　供養禮拜。",
        "from": "T09n0262_002:0015a09_4",
        "context_with_next_sentence": true
    },
    {
        "source_sentence": "　　無量億千，　　諸力解脫、　禪定智慧，　　及佛餘法，　　得如是乘。",
        "from": "T09n0262_002:0015a10_5",
        "context_with_next_sentence": true
    },
    {
        "source_sentence": "　令諸子等，　　日夜劫數，　　常得遊戲，　與諸菩薩，　　及聲聞眾，　　乘此寶乘，　直至道場。",
        "from": "T09n0262_002:0015a12_0",
        "context_with_next_sentence": true
    },
    {
        "source_sentence": "　　以是因緣，　　十方諦求，　更無餘乘，　　除佛方便。』",
        "from": "T09n0262_002:0015a14_1",
        "context_with_next_sentence": true
    },
    {
        "source_sentence": "　　告舍利弗：『汝諸人等，　　皆是吾子，　　我則是父。",
        "from": "T09n0262_002:0015a15_2",
        "context_with_next_sentence": true
    },
    {
        "source_sentence": "　汝等累劫，　　眾苦所燒，　　我皆濟拔，　令出三界。",
        "from": "T09n0262_002:0015a17_0",
        "context_with_next_sentence": true
    },
    {
        "source_sentence": "　　我雖先說：　　「汝等滅度。」",
        "from": "T09n0262_002:0015a18_1",
        "context_with_next_sentence": true
    },
    {
        "source_sentence": "　但盡生死，　　而實不滅；　　今所應作，　唯佛智慧。",
        "from": "T09n0262_002:0015a19_0",
        "context_with_next_sentence": true
    },
    {
        "source_sentence": "　　若有菩薩，　　於是眾中，　能一心聽，　　諸佛實法。",
        "from": "T09n0262_002:0015a20_1",
        "context_with_next_sentence": true
    },
    {
        "source_sentence": "　　諸佛世尊，　雖以方便；　　所化眾生，　　皆是菩薩。",
        "from": "T09n0262_002:0015a21_2",
        "context_with_next_sentence": true
    },
    {
        "source_sentence": "　若人小智，　　深著愛欲，　　為此等故，　說於苦諦。",
        "from": "T09n0262_002:0015a23_0",
        "context_with_next_sentence": true
    },
    {
        "source_sentence": "　　眾生心喜，　　得未曾有，　佛說苦諦，　　真實無異。",
        "from": "T09n0262_002:0015a24_1",
        "context_with_next_sentence": true
    },
    {
        "source_sentence": "　　若有眾生，　不知苦本，　　深著苦因，　　不能暫捨。",
        "from": "T09n0262_002:0015a25_2",
        "context_with_next_sentence": true
    },
    {
        "source_sentence": "　為是等故，　　方便說道。",
        "from": "T09n0262_002:0015a27_0",
        "context_with_next_sentence": true
    },
    {
        "source_sentence": "　　諸苦所因，　貪欲為本，　　若滅貪欲，　　無所依止，　滅盡諸苦，　　名第三諦。",
        "from": "T09n0262_002:0015a27_1",
        "context_with_next_sentence": true
    },
    {
        "source_sentence": "　　為滅諦故，　修行於道，　　離諸苦縛，　　名得解脫。",
        "from": "T09n0262_002:0015a29_2",
        "context_with_next_sentence": true
    },
    {
        "source_sentence": "　是人於何，　　而得解脫？",
        "from": "T09n0262_002:0015b02_0",
        "context_with_next_sentence": true
    },
    {
        "source_sentence": "　　但離虛妄，　名為解脫；　　其實未得，　　一切解脫。",
        "from": "T09n0262_002:0015b02_1",
        "context_with_next_sentence": true
    },
    {
        "source_sentence": "　佛說是人，　　未實滅度。",
        "from": "T09n0262_002:0015b04_0",
        "context_with_next_sentence": true
    },
    {
        "source_sentence": "　　斯人未得，　無上道故，　　我意不欲，　　令至滅度。",
        "from": "T09n0262_002:0015b04_1",
        "context_with_next_sentence": true
    },
    {
        "source_sentence": "　我為法王，　　於法自在，　　安隱眾生，　故現於世。",
        "from": "T09n0262_002:0015b06_0",
        "context_with_next_sentence": true
    },
    {
        "source_sentence": "　　汝舍利弗！",
        "from": "T09n0262_002:0015b07_1",
        "context_with_next_sentence": true
    },
    {
        "source_sentence": "　　我此法印，　為欲利益，　　世間故說，　　在所遊方，　勿妄宣傳。",
        "from": "T09n0262_002:0015b07_2",
        "context_with_next_sentence": true
    },
    {
        "source_sentence": "　　若有聞者，　　隨喜頂受，　當知是人，　　阿鞞跋致。",
        "from": "T09n0262_002:0015b09_3",
        "context_with_next_sentence": true
    },
    {
        "source_sentence": "　　若有信受，　此經法者，　　是人已曾，　　見過去佛，　恭敬供養，　　亦聞是法。",
        "from": "T09n0262_002:0015b10_4",
        "context_with_next_sentence": true
    },
    {
        "source_sentence": "　　若人有能，　信汝所說，　　則為見我，　　亦見於汝，　及比丘僧，　　并諸菩薩。",
        "from": "T09n0262_002:0015b12_5",
        "context_with_next_sentence": true
    },
    {
        "source_sentence": "　　斯法華經，　為深智說，　　淺識聞之，　　迷惑不解。",
        "from": "T09n0262_002:0015b14_6",
        "context_with_next_sentence": true
    },
    {
        "source_sentence": "　一切聲聞，　　及辟支佛，　　於此經中，　力所不及。",
        "from": "T09n0262_002:0015b16_0",
        "context_with_next_sentence": true
    },
    {
        "source_sentence": "　　汝舍利弗！",
        "from": "T09n0262_002:0015b17_1",
        "context_with_next_sentence": true
    },
    {
        "source_sentence": "　　尚於此經，　以信得入；　　況餘聲聞。",
        "from": "T09n0262_002:0015b17_2",
        "context_with_next_sentence": true
    },
    {
        "source_sentence": "　　其餘聲聞，　信佛語故，　　隨順此經，　　非己智分。",
        "from": "T09n0262_002:0015b18_3",
        "context_with_next_sentence": true
    },
    {
        "source_sentence": "　又舍利弗！",
        "from": "T09n0262_002:0015b20_0",
        "context_with_next_sentence": true
    },
    {
        "source_sentence": "　　憍慢懈怠、　　計我見者，　莫說此經。",
        "from": "T09n0262_002:0015b20_1",
        "context_with_next_sentence": true
    },
    {
        "source_sentence": "　　凡夫淺識，　　深著五欲，　聞不能解，　　亦勿為說。",
        "from": "T09n0262_002:0015b21_2",
        "context_with_next_sentence": true
    },
    {
        "source_sentence": "　　若人不信，　毀謗此經，　　則斷一切，　　世間佛種。",
        "from": "T09n0262_002:0015b22_3",
        "context_with_next_sentence": true
    },
    {
        "source_sentence": "　或復顰蹙，　　而懷疑惑，　　汝當聽說，　此人罪報。",
        "from": "T09n0262_002:0015b24_0",
        "context_with_next_sentence": true
    },
    {
        "source_sentence": "　　若佛在世，　　若滅度後，　其有誹謗，　　如斯經典，　　見有讀誦、　書持經者，　　輕賤憎嫉，　　而懷結恨。",
        "from": "T09n0262_002:0015b25_1",
        "context_with_next_sentence": true
    },
    {
        "source_sentence": "　此人罪報，　　汝今復聽。",
        "from": "T09n0262_002:0015b28_0",
        "context_with_next_sentence": true
    },
    {
        "source_sentence": "　　其人命終，　入阿鼻獄，　　具足一劫，　　劫盡更生。",
        "from": "T09n0262_002:0015b28_1",
        "context_with_next_sentence": true
    },
    {
        "source_sentence": "　如是展轉，　　至無數劫，　　從地獄出，　當墮畜生。",
        "from": "T09n0262_002:0015c01_0",
        "context_with_next_sentence": true
    },
    {
        "source_sentence": "　　若狗野干，　　其形[乞*頁]瘦，　黧黮疥癩，　　人所觸嬈。",
        "from": "T09n0262_002:0015c02_1",
        "context_with_next_sentence": true
    },
    {
        "source_sentence": "　　又復為人，　之所惡賤，　　常困飢渴，　　骨肉枯竭，　生受楚毒，　　死被瓦石。",
        "from": "T09n0262_002:0015c03_2",
        "context_with_next_sentence": true
    },
    {
        "source_sentence": "　　斷佛種故，　受斯罪報。",
        "from": "T09n0262_002:0015c05_3",
        "context_with_next_sentence": true
    },
    {
        "source_sentence": "　　若作馲駝，　　或生驢中，　身常負重，　　加諸杖捶，　　但念水草，　餘無所知。",
        "from": "T09n0262_002:0015c06_4",
        "context_with_next_sentence": true
    },
    {
        "source_sentence": "　　謗斯經故，　　獲罪如是。",
        "from": "T09n0262_002:0015c08_5",
        "context_with_next_sentence": true
    },
    {
        "source_sentence": "　有作野干，　　來入聚落，　　身體疥癩，　又無一目。",
        "from": "T09n0262_002:0015c09_0",
        "context_with_next_sentence": true
    },
    {
        "source_sentence": "　　為諸童子，　　之所打擲，　受諸苦痛，　　或時致死。",
        "from": "T09n0262_002:0015c10_1",
        "context_with_next_sentence": true
    },
    {
        "source_sentence": "　　於此死已，　更受蟒身。",
        "from": "T09n0262_002:0015c11_2",
        "context_with_next_sentence": true
    },
    {
        "source_sentence": "　　其形長大，　　五百由旬，　聾騃無足，　　宛轉腹行，　　為諸小蟲，　之所唼食，　　晝夜受苦，　　無有休息。",
        "from": "T09n0262_002:0015c12_3",
        "context_with_next_sentence": true
    },
    {
        "source_sentence": "　謗斯經故，　　獲罪如是。",
        "from": "T09n0262_002:0015c15_0",
        "context_with_next_sentence": true
    },
    {
        "source_sentence": "　　若得為人，　諸根闇鈍，　　矬陋攣躄，　　盲聾背傴。",
        "from": "T09n0262_002:0015c15_1",
        "context_with_next_sentence": true
    },
    {
        "source_sentence": "　有所言說，　　人不信受，　　口氣常臭，　鬼魅所著。",
        "from": "T09n0262_002:0015c17_0",
        "context_with_next_sentence": true
    },
    {
        "source_sentence": "　　貧窮下賤，　　為人所使，　多病痟瘦，　　無所依怙。",
        "from": "T09n0262_002:0015c18_1",
        "context_with_next_sentence": true
    },
    {
        "source_sentence": "　　雖親附人，　人不在意，　　若有所得，　　尋復忘失。",
        "from": "T09n0262_002:0015c19_2",
        "context_with_next_sentence": true
    },
    {
        "source_sentence": "　若修醫道，　　順方治病，　　更增他疾，　或復致死。",
        "from": "T09n0262_002:0015c21_0",
        "context_with_next_sentence": true
    },
    {
        "source_sentence": "　　若自有病，　　無人救療，　設服良藥，　　而復增劇。",
        "from": "T09n0262_002:0015c22_1",
        "context_with_next_sentence": true
    },
    {
        "source_sentence": "　　若他反逆、　抄劫竊盜，　　如是等罪，　　橫羅其殃。",
        "from": "T09n0262_002:0015c23_2",
        "context_with_next_sentence": true
    },
    {
        "source_sentence": "　如斯罪人，　　永不見佛，　　眾聖之王，　說法教化。",
        "from": "T09n0262_002:0015c25_0",
        "context_with_next_sentence": true
    },
    {
        "source_sentence": "　　如斯罪人，　　常生難處，　狂聾心亂，　　永不聞法。",
        "from": "T09n0262_002:0015c26_1",
        "context_with_next_sentence": true
    },
    {
        "source_sentence": "　　於無數劫、　如恒河沙，　　生輒聾瘂，　　諸根不具。",
        "from": "T09n0262_002:0015c27_2",
        "context_with_next_sentence": true
    },
    {
        "source_sentence": "　常處地獄，　　如遊園觀，　　在餘惡道，　如己舍宅，　　駝驢猪狗，　　是其行處。",
        "from": "T09n0262_002:0015c29_0",
        "context_with_next_sentence": true
    },
    {
        "source_sentence": "　謗斯經故，　　獲罪如是。",
        "from": "T09n0262_002:0016a02_0",
        "context_with_next_sentence": true
    },
    {
        "source_sentence": "　　若得為人，　聾盲瘖瘂、　　貧窮諸衰，　　以自莊嚴。",
        "from": "T09n0262_002:0016a02_1",
        "context_with_next_sentence": true
    },
    {
        "source_sentence": "　水腫乾痟、　　疥癩癰疽、　　如是等病，　以為衣服。",
        "from": "T09n0262_002:0016a04_0",
        "context_with_next_sentence": true
    },
    {
        "source_sentence": "　　身常臭處，　　垢穢不淨，　深著我見，　　增益瞋恚，　　婬欲熾盛，　不擇禽獸。",
        "from": "T09n0262_002:0016a05_1",
        "context_with_next_sentence": true
    },
    {
        "source_sentence": "　　謗斯經故，　　獲罪如是。』",
        "from": "T09n0262_002:0016a07_2",
        "context_with_next_sentence": true
    },
    {
        "source_sentence": "　告舍利弗：　　『謗斯經者，　　若說其罪，　窮劫不盡。",
        "from": "T09n0262_002:0016a08_0",
        "context_with_next_sentence": true
    },
    {
        "source_sentence": "　　以是因緣，　　我故語汝：「無智人中，　　莫說此經。」",
        "from": "T09n0262_002:0016a09_1",
        "context_with_next_sentence": true
    },
    {
        "source_sentence": "　　若有利根，　智慧明了，　　多聞強識，　　求佛道者，　如是之人，　　乃可為說。",
        "from": "T09n0262_002:0016a10_2",
        "context_with_next_sentence": true
    },
    {
        "source_sentence": "　　若人曾見，　億百千佛，　　殖諸善本，　　深心堅固，　如是之人，　　乃可為說。",
        "from": "T09n0262_002:0016a12_3",
        "context_with_next_sentence": true
    },
    {
        "source_sentence": "　　若人精進，　常修慈心，　　不惜身命，　　乃可為說。",
        "from": "T09n0262_002:0016a14_4",
        "context_with_next_sentence": true
    },
    {
        "source_sentence": "　若人恭敬，　　無有異心，　　離諸凡愚，　獨處山澤，　　如是之人，　　乃可為說。",
        "from": "T09n0262_002:0016a16_0",
        "context_with_next_sentence": true
    },
    {
        "source_sentence": "　又舍利弗！",
        "from": "T09n0262_002:0016a18_0",
        "context_with_next_sentence": true
    },
    {
        "source_sentence": "　　若見有人，　　捨惡知識，　親近善友，　　如是之人，　　乃可為說。",
        "from": "T09n0262_002:0016a18_1",
        "context_with_next_sentence": true
    },
    {
        "source_sentence": "　若見佛子，　　持戒清潔，　　如淨明珠，　求大乘經，　　如是之人，　　乃可為說。",
        "from": "T09n0262_002:0016a20_0",
        "context_with_next_sentence": true
    },
    {
        "source_sentence": "　若人無瞋，　　質直柔軟，　　常愍一切，　恭敬諸佛，　　如是之人，　　乃可為說。",
        "from": "T09n0262_002:0016a22_0",
        "context_with_next_sentence": true
    },
    {
        "source_sentence": "　復有佛子，　　於大眾中，　　以清淨心，　種種因緣、　　譬喻言辭，　　說法無礙，　如是之人，　　乃可為說。",
        "from": "T09n0262_002:0016a24_0",
        "context_with_next_sentence": true
    },
    {
        "source_sentence": "　　若有比丘，　為一切智，　　四方求法，　　合掌頂受，　但樂受持，　　大乘經典，　　乃至不受，　餘經一偈，　　如是之人，　　乃可為說。",
        "from": "T09n0262_002:0016a26_1",
        "context_with_next_sentence": true
    },
    {
        "source_sentence": "　如人至心，　　求佛舍利，　　如是求經，　得已頂受，　　其人不復，　　志求餘經，　亦未曾念，　　外道典籍，　　如是之人，　乃可為說。』",
        "from": "T09n0262_002:0016b01_0",
        "context_with_next_sentence": true
    },
    {
        "source_sentence": "　　告舍利弗：　　『我說是相，　求佛道者，　　窮劫不盡。』",
        "from": "T09n0262_002:0016b04_1",
        "context_with_next_sentence": true
    },
    {
        "source_sentence": "　　如是等人，　則能信解，　　汝當為說，　　妙法華經。」",
        "from": "T09n0262_002:0016b05_2",
        "context_with_next_sentence": true
    },
    {
        "source_sentence": "妙法蓮華經信解品第四",
        "from": "T09n0262_002:0016b07_0",
        "context_with_next_sentence": true
    },
    {
        "source_sentence": "爾時慧命須菩提、摩訶迦旃延、摩訶迦葉、摩訶目犍連，從佛所聞未曾有法，世尊授舍利弗阿耨多羅三藐三菩提記，發希有心，歡喜踊躍，即從座起，整衣服偏袒右肩，右膝著地，一心合掌，曲躬恭敬，瞻仰尊顏而白佛言：「我等居僧之首，年竝朽邁，自謂已得涅槃，無所堪任，不復進求阿耨多羅三藐三菩提。",
        "from": "T09n0262_002:0016b08_0",
        "context_with_next_sentence": true
    },
    {
        "source_sentence": "世尊往昔說法既久，我時在座，身體疲懈，但念空、無相、無作，於菩薩法——遊戲神通、淨佛國土、成就眾生——心不喜樂。",
        "from": "T09n0262_002:0016b15_1",
        "context_with_next_sentence": true
    },
    {
        "source_sentence": "所以者何？",
        "from": "T09n0262_002:0016b17_2",
        "context_with_next_sentence": true
    },
    {
        "source_sentence": "世尊令我等出於三界，得涅槃證。",
        "from": "T09n0262_002:0016b18_3",
        "context_with_next_sentence": true
    },
    {
        "source_sentence": "又今我等年已朽邁，於佛教化菩薩阿耨多羅三藐三菩提，不生一念好樂之心。",
        "from": "T09n0262_002:0016b19_0",
        "context_with_next_sentence": true
    },
    {
        "source_sentence": "我等今於佛前，聞授聲聞阿耨多羅三藐三菩提記，心甚歡喜，得未曾有。",
        "from": "T09n0262_002:0016b20_1",
        "context_with_next_sentence": true
    },
    {
        "source_sentence": "不謂於今，忽然得聞希有之法，深自慶幸，獲大善利，無量珍寶、不求自得。",
        "from": "T09n0262_002:0016b22_2",
        "context_with_next_sentence": true
    },
    {
        "source_sentence": "「世尊！",
        "from": "T09n0262_002:0016b25_0",
        "context_with_next_sentence": true
    },
    {
        "source_sentence": "我等今者樂說譬喻以明斯義。",
        "from": "T09n0262_002:0016b25_1",
        "context_with_next_sentence": true
    },
    {
        "source_sentence": "譬若有人，年既幼稚，捨父逃逝，久住他國，或十、二十，至五十歲，年既長大，加復窮困，馳騁四方以求衣食。",
        "from": "T09n0262_002:0016b25_2",
        "context_with_next_sentence": true
    },
    {
        "source_sentence": "漸漸遊行，遇向本國。",
        "from": "T09n0262_002:0016b28_3",
        "context_with_next_sentence": true
    },
    {
        "source_sentence": "其父先來，求子不得，中止一城。",
        "from": "T09n0262_002:0016b28_4",
        "context_with_next_sentence": true
    },
    {
        "source_sentence": "其家大富，財寶無量——金、銀、琉璃、珊瑚、虎珀、頗梨珠等，其諸倉庫，悉皆盈溢；多有僮僕、臣佐、吏民；象馬車乘，牛羊無數——出入息利，乃遍他國，商估賈客亦甚眾多。",
        "from": "T09n0262_002:0016b29_5",
        "context_with_next_sentence": true
    },
    {
        "source_sentence": "時貧窮子遊諸聚落，經歷國邑，遂到其父所止之城。",
        "from": "T09n0262_002:0016c04_6",
        "context_with_next_sentence": true
    },
    {
        "source_sentence": "父每念子，與子離別五十餘年，而未曾向人說如此事，但自思惟，心懷悔恨，自念老朽，多有財物，金銀珍寶，倉庫盈溢；無有子息，一旦終沒，財物散失，無所委付。",
        "from": "T09n0262_002:0016c05_7",
        "context_with_next_sentence": true
    },
    {
        "source_sentence": "是以慇懃每憶其子，復作是念：『我若得子，委付財物，坦然快樂，無復憂慮。』",
        "from": "T09n0262_002:0016c09_8",
        "context_with_next_sentence": true
    },
    {
        "source_sentence": "「世尊！",
        "from": "T09n0262_002:0016c11_9",
        "context_with_next_sentence": true
    },
    {
        "source_sentence": "爾時窮子傭賃展轉遇到父舍，住立門側。",
        "from": "T09n0262_002:0016c11_10",
        "context_with_next_sentence": true
    },
    {
        "source_sentence": "遙見其父、踞師子床，寶机承足，諸婆羅門、剎利、居士皆恭敬圍繞，以真珠瓔珞，價直千萬，莊嚴其身；吏民、僮僕，手執白拂，侍立左右。",
        "from": "T09n0262_002:0016c12_11",
        "context_with_next_sentence": true
    },
    {
        "source_sentence": "覆以寶帳，垂諸華幡，香水灑地，散眾名華，羅列寶物，出內取與，有如是等種種嚴飾，威德特尊。",
        "from": "T09n0262_002:0016c15_12",
        "context_with_next_sentence": true
    },
    {
        "source_sentence": "窮子見父有大力勢，即懷恐怖，悔來至此。",
        "from": "T09n0262_002:0016c17_13",
        "context_with_next_sentence": true
    },
    {
        "source_sentence": "竊作是念：『此或是王，或是王等，非我傭力得物之處。",
        "from": "T09n0262_002:0016c18_14",
        "context_with_next_sentence": true
    },
    {
        "source_sentence": "不如往至貧里，肆力有地，衣食易得。",
        "from": "T09n0262_002:0016c19_15",
        "context_with_next_sentence": true
    },
    {
        "source_sentence": "若久住此，或見逼迫，強使我作。』",
        "from": "T09n0262_002:0016c20_16",
        "context_with_next_sentence": true
    },
    {
        "source_sentence": "作是念已，疾走而去。",
        "from": "T09n0262_002:0016c21_17",
        "context_with_next_sentence": true
    },
    {
        "source_sentence": "「時富長者於師子座，見子便識，心大歡喜，即作是念：『我財物庫藏，今有所付。",
        "from": "T09n0262_002:0016c22_18",
        "context_with_next_sentence": true
    },
    {
        "source_sentence": "我常思念此子，無由見之，而忽自來，甚適我願。",
        "from": "T09n0262_002:0016c24_0",
        "context_with_next_sentence": true
    },
    {
        "source_sentence": "我雖年朽，猶故貪惜。』",
        "from": "T09n0262_002:0016c25_1",
        "context_with_next_sentence": true
    },
    {
        "source_sentence": "即遣傍人，急追將還。",
        "from": "T09n0262_002:0016c25_2",
        "context_with_next_sentence": true
    },
    {
        "source_sentence": "爾時使者，疾走往捉。",
        "from": "T09n0262_002:0016c26_3",
        "context_with_next_sentence": true
    },
    {
        "source_sentence": "窮子驚愕，稱怨大喚：『我不相犯，何為見捉？』",
        "from": "T09n0262_002:0016c26_4",
        "context_with_next_sentence": true
    },
    {
        "source_sentence": "使者執之愈急，強牽將還。",
        "from": "T09n0262_002:0016c27_5",
        "context_with_next_sentence": true
    },
    {
        "source_sentence": "于時窮子，自念無罪，而被囚執，此必定死；轉更惶怖，悶絕躄地。",
        "from": "T09n0262_002:0016c28_6",
        "context_with_next_sentence": true
    },
    {
        "source_sentence": "父遙見之，而語使言：『不須此人，勿強將來。",
        "from": "T09n0262_002:0016c29_7",
        "context_with_next_sentence": true
    },
    {
        "source_sentence": "以冷水灑面，令得醒悟，莫復與語。』",
        "from": "T09n0262_002:0017a01_8",
        "context_with_next_sentence": true
    },
    {
        "source_sentence": "所以者何？",
        "from": "T09n0262_002:0017a02_9",
        "context_with_next_sentence": true
    },
    {
        "source_sentence": "父知其子志意下劣，自知豪貴為子所難，審知是子而以方便，不語他人云是我子。",
        "from": "T09n0262_002:0017a03_0",
        "context_with_next_sentence": true
    },
    {
        "source_sentence": "使者語之：『我今放汝，隨意所趣。』",
        "from": "T09n0262_002:0017a05_1",
        "context_with_next_sentence": true
    },
    {
        "source_sentence": "窮子歡喜，得未曾有，從地而起，往至貧里、以求衣食。",
        "from": "T09n0262_002:0017a05_2",
        "context_with_next_sentence": true
    },
    {
        "source_sentence": "「爾時長者將欲誘引其子而設方便，密遣二人，形色憔悴無威德者：『汝可詣彼，徐語窮子：「此有作處，倍與汝直。」",
        "from": "T09n0262_002:0017a07_3",
        "context_with_next_sentence": true
    },
    {
        "source_sentence": "窮子若許，將來使作。",
        "from": "T09n0262_002:0017a09_4",
        "context_with_next_sentence": true
    },
    {
        "source_sentence": "若言：「欲何所作？」",
        "from": "T09n0262_002:0017a10_5",
        "context_with_next_sentence": true
    },
    {
        "source_sentence": "便可語之：「雇汝除糞。",
        "from": "T09n0262_002:0017a10_6",
        "context_with_next_sentence": true
    },
    {
        "source_sentence": "我等二人亦共汝作。」』",
        "from": "T09n0262_002:0017a11_7",
        "context_with_next_sentence": true
    },
    {
        "source_sentence": "時二使人即求窮子，既已得之，具陳上事。",
        "from": "T09n0262_002:0017a11_8",
        "context_with_next_sentence": true
    },
    {
        "source_sentence": "「爾時窮子先取其價，尋與除糞。",
        "from": "T09n0262_002:0017a12_9",
        "context_with_next_sentence": true
    },
    {
        "source_sentence": "其父見子，愍而怪之。",
        "from": "T09n0262_002:0017a13_10",
        "context_with_next_sentence": true
    },
    {
        "source_sentence": "又以他日，於窓牖中遙見子身，羸瘦憔悴，糞土塵坌，污穢不淨。",
        "from": "T09n0262_002:0017a14_0",
        "context_with_next_sentence": true
    },
    {
        "source_sentence": "即脫瓔珞、細軟上服、嚴飾之具，更著麁弊垢膩之衣，塵土坌身，右手執持除糞之器，狀有所畏。",
        "from": "T09n0262_002:0017a15_1",
        "context_with_next_sentence": true
    },
    {
        "source_sentence": "語諸作人：『汝等勤作，勿得懈息。』",
        "from": "T09n0262_002:0017a17_2",
        "context_with_next_sentence": true
    },
    {
        "source_sentence": "以方便故，得近其子。",
        "from": "T09n0262_002:0017a18_3",
        "context_with_next_sentence": true
    },
    {
        "source_sentence": "後復告言：『咄，男子！",
        "from": "T09n0262_002:0017a18_4",
        "context_with_next_sentence": true
    },
    {
        "source_sentence": "汝常此作，勿復餘去，當加汝價。",
        "from": "T09n0262_002:0017a19_5",
        "context_with_next_sentence": true
    },
    {
        "source_sentence": "諸有所須瓫器米麵鹽醋之屬，莫自疑難，亦有老弊使人須者相給，好自安意。",
        "from": "T09n0262_002:0017a20_6",
        "context_with_next_sentence": true
    },
    {
        "source_sentence": "我如汝父，勿復憂慮。",
        "from": "T09n0262_002:0017a22_0",
        "context_with_next_sentence": true
    },
    {
        "source_sentence": "所以者何？",
        "from": "T09n0262_002:0017a22_1",
        "context_with_next_sentence": true
    },
    {
        "source_sentence": "我年老大，而汝少壯，汝常作時，無有欺怠瞋恨怨言，都不見汝有此諸惡，如餘作人。",
        "from": "T09n0262_002:0017a22_2",
        "context_with_next_sentence": true
    },
    {
        "source_sentence": "自今已後，如所生子。』",
        "from": "T09n0262_002:0017a24_3",
        "context_with_next_sentence": true
    },
    {
        "source_sentence": "即時長者、更與作字，名之為兒。",
        "from": "T09n0262_002:0017a25_4",
        "context_with_next_sentence": true
    },
    {
        "source_sentence": "爾時窮子雖欣此遇，猶故自謂客作賤人。",
        "from": "T09n0262_002:0017a26_0",
        "context_with_next_sentence": true
    },
    {
        "source_sentence": "由是之故，於二十年中常令除糞。",
        "from": "T09n0262_002:0017a27_0",
        "context_with_next_sentence": true
    },
    {
        "source_sentence": "過是已後，心相體信，入出無難，然其所止猶在本處。",
        "from": "T09n0262_002:0017a27_1",
        "context_with_next_sentence": true
    },
    {
        "source_sentence": "「世尊，爾時長者有疾，自知將死不久。",
        "from": "T09n0262_002:0017a29_2",
        "context_with_next_sentence": true
    },
    {
        "source_sentence": "語窮子言：『我今多有金銀珍寶，倉庫盈溢，其中多少、所應取與，汝悉知之。",
        "from": "T09n0262_002:0017b01_0",
        "context_with_next_sentence": true
    },
    {
        "source_sentence": "我心如是，當體此意。",
        "from": "T09n0262_002:0017b02_1",
        "context_with_next_sentence": true
    },
    {
        "source_sentence": "所以者何？",
        "from": "T09n0262_002:0017b03_2",
        "context_with_next_sentence": true
    },
    {
        "source_sentence": "今我與汝，便為不異，宜加用心，無令漏失。』",
        "from": "T09n0262_002:0017b03_3",
        "context_with_next_sentence": true
    },
    {
        "source_sentence": "爾時窮子，即受教勅，領知眾物，金銀珍寶及諸庫藏，而無悕取一飡之意。",
        "from": "T09n0262_002:0017b04_4",
        "context_with_next_sentence": true
    },
    {
        "source_sentence": "然其所止故在本處，下劣之心亦未能捨。",
        "from": "T09n0262_002:0017b06_5",
        "context_with_next_sentence": true
    },
    {
        "source_sentence": "復經少時，父知子意漸已通泰，成就大志，自鄙先心。",
        "from": "T09n0262_002:0017b07_6",
        "context_with_next_sentence": true
    },
    {
        "source_sentence": "臨欲終時，而命其子并會親族、國王、大臣、剎利、居士，皆悉已集，即自宣言：『諸君當知！",
        "from": "T09n0262_002:0017b08_7",
        "context_with_next_sentence": true
    },
    {
        "source_sentence": "此是我子，我之所生。",
        "from": "T09n0262_002:0017b10_8",
        "context_with_next_sentence": true
    },
    {
        "source_sentence": "於某城中、捨吾逃走，伶俜辛苦五十餘年，其本字某。",
        "from": "T09n0262_002:0017b11_9",
        "context_with_next_sentence": true
    },
    {
        "source_sentence": "我名某甲，昔在本城懷憂推覓，忽於此間遇會得之。",
        "from": "T09n0262_002:0017b12_10",
        "context_with_next_sentence": true
    },
    {
        "source_sentence": "此實我子，我實其父。",
        "from": "T09n0262_002:0017b13_11",
        "context_with_next_sentence": true
    },
    {
        "source_sentence": "今我所有一切財物，皆是子有，先所出內，是子所知。』",
        "from": "T09n0262_002:0017b14_12",
        "context_with_next_sentence": true
    },
    {
        "source_sentence": "「世尊！",
        "from": "T09n0262_002:0017b15_13",
        "context_with_next_sentence": true
    },
    {
        "source_sentence": "是時窮子聞父此言，即大歡喜，得未曾有，而作是念：『我本無心有所希求，今此寶藏自然而至。』",
        "from": "T09n0262_002:0017b15_14",
        "context_with_next_sentence": true
    },
    {
        "source_sentence": "「世尊！",
        "from": "T09n0262_002:0017b18_0",
        "context_with_next_sentence": true
    },
    {
        "source_sentence": "大富長者則是如來，我等皆似佛子，如來常說我等為子。",
        "from": "T09n0262_002:0017b18_1",
        "context_with_next_sentence": true
    },
    {
        "source_sentence": "世尊！",
        "from": "T09n0262_002:0017b19_2",
        "context_with_next_sentence": true
    },
    {
        "source_sentence": "我等以三苦故，於生死中受諸熱惱，迷惑無知，樂著小法。",
        "from": "T09n0262_002:0017b19_3",
        "context_with_next_sentence": true
    },
    {
        "source_sentence": "今日世尊令我等思惟，蠲除諸法戲論之糞，我等於中勤加精進，得至涅槃一日之價。",
        "from": "T09n0262_002:0017b21_0",
        "context_with_next_sentence": true
    },
    {
        "source_sentence": "既得此已，心大歡喜，自以為足，而便自謂：『於佛法中勤精進故，所得弘多。』",
        "from": "T09n0262_002:0017b22_1",
        "context_with_next_sentence": true
    },
    {
        "source_sentence": "然世尊先知我等，心著弊欲，樂於小法，便見縱捨，不為分別：『汝等當有如來知見寶藏之分。』",
        "from": "T09n0262_002:0017b24_2",
        "context_with_next_sentence": true
    },
    {
        "source_sentence": "世尊以方便力，說如來智慧。",
        "from": "T09n0262_002:0017b26_3",
        "context_with_next_sentence": true
    },
    {
        "source_sentence": "我等從佛，得涅槃一日之價，以為大得；於此大乘，無有志求。",
        "from": "T09n0262_002:0017b27_4",
        "context_with_next_sentence": true
    },
    {
        "source_sentence": "我等又因如來智慧，為諸菩薩開示演說，而自於此無有志願。",
        "from": "T09n0262_002:0017b29_0",
        "context_with_next_sentence": true
    },
    {
        "source_sentence": "所以者何？",
        "from": "T09n0262_002:0017c01_1",
        "context_with_next_sentence": true
    },
    {
        "source_sentence": "佛知我等心樂小法，以方便力、隨我等說；而我等不知真是佛子。",
        "from": "T09n0262_002:0017c01_2",
        "context_with_next_sentence": true
    },
    {
        "source_sentence": "今我等方知世尊，於佛智慧無所悋惜。",
        "from": "T09n0262_002:0017c03_3",
        "context_with_next_sentence": true
    },
    {
        "source_sentence": "所以者何？",
        "from": "T09n0262_002:0017c04_4",
        "context_with_next_sentence": true
    },
    {
        "source_sentence": "我等昔來真是佛子，而但樂小法，若我等有樂大之心，佛則為我說大乘法。",
        "from": "T09n0262_002:0017c04_5",
        "context_with_next_sentence": true
    },
    {
        "source_sentence": "於此經中唯說一乘，而昔於菩薩前，毀呰聲聞樂小法者，然佛實以大乘教化。",
        "from": "T09n0262_002:0017c06_6",
        "context_with_next_sentence": true
    },
    {
        "source_sentence": "是故我等，說本無心有所悕求。",
        "from": "T09n0262_002:0017c08_7",
        "context_with_next_sentence": true
    },
    {
        "source_sentence": "今法王大寶自然而至，如佛子所應得者皆已得之。」",
        "from": "T09n0262_002:0017c08_8",
        "context_with_next_sentence": true
    },
    {
        "source_sentence": "爾時摩訶迦葉欲重宣此義，而說偈言：「我等今日，　　聞佛音教，　　歡喜踊躍，　得未曾有。",
        "from": "T09n0262_002:0017c10_0",
        "context_with_next_sentence": true
    },
    {
        "source_sentence": "　　佛說聲聞，　　當得作佛，　無上寶聚，　　不求自得。",
        "from": "T09n0262_002:0017c12_1",
        "context_with_next_sentence": true
    },
    {
        "source_sentence": "　　譬如童子，　幼稚無識，　　捨父逃逝，　　遠到他土，　周流諸國，　　五十餘年。",
        "from": "T09n0262_002:0017c13_2",
        "context_with_next_sentence": true
    },
    {
        "source_sentence": "　　其父憂念，　四方推求，　　求之既疲，　　頓止一城，　造立舍宅，　　五欲自娛。",
        "from": "T09n0262_002:0017c15_3",
        "context_with_next_sentence": true
    },
    {
        "source_sentence": "　　其家巨富，　多諸金銀、　　車璩馬腦、　　真珠琉璃；　象馬牛羊、　　輦輿車乘；　　田業僮僕、　人民眾多。",
        "from": "T09n0262_002:0017c17_4",
        "context_with_next_sentence": true
    },
    {
        "source_sentence": "　　出入息利，　　乃遍他國，　商估賈人、　　無處不有。",
        "from": "T09n0262_002:0017c20_5",
        "context_with_next_sentence": true
    },
    {
        "source_sentence": "　　千萬億眾，　圍繞恭敬，　　常為王者，　　之所愛念，　群臣豪族，　　皆共宗重。",
        "from": "T09n0262_002:0017c21_6",
        "context_with_next_sentence": true
    },
    {
        "source_sentence": "　　以諸緣故，　往來者眾，　　豪富如是，　　有大力勢。",
        "from": "T09n0262_002:0017c23_7",
        "context_with_next_sentence": true
    },
    {
        "source_sentence": "　而年朽邁，　　益憂念子，　　夙夜惟念，　死時將至。",
        "from": "T09n0262_002:0017c25_0",
        "context_with_next_sentence": true
    },
    {
        "source_sentence": "　　癡子捨我，　　五十餘年，　庫藏諸物，　　當如之何？",
        "from": "T09n0262_002:0017c26_1",
        "context_with_next_sentence": true
    },
    {
        "source_sentence": "　　爾時窮子，　求索衣食，　　從邑至邑、　　從國至國。",
        "from": "T09n0262_002:0017c27_2",
        "context_with_next_sentence": true
    },
    {
        "source_sentence": "　或有所得，　　或無所得，　　飢餓羸瘦，　體生瘡癬。",
        "from": "T09n0262_002:0017c29_0",
        "context_with_next_sentence": true
    },
    {
        "source_sentence": "　　漸次經歷，　　到父住城，　傭賃展轉，　　遂至父舍。",
        "from": "T09n0262_002:0018a01_1",
        "context_with_next_sentence": true
    },
    {
        "source_sentence": "　　爾時長者，　於其門內，　　施大寶帳，　　處師子座；　眷屬圍遶，　　諸人侍衛，　　或有計算，　金銀寶物，　　出內財產，　　注記券疏。",
        "from": "T09n0262_002:0018a02_2",
        "context_with_next_sentence": true
    },
    {
        "source_sentence": "　窮子見父　　豪貴尊嚴，　　謂是國王，　若是王等。",
        "from": "T09n0262_002:0018a06_0",
        "context_with_next_sentence": true
    },
    {
        "source_sentence": "　　驚怖自怪，　　何故至此。",
        "from": "T09n0262_002:0018a07_1",
        "context_with_next_sentence": true
    },
    {
        "source_sentence": "　覆自念言：　　『我若久住，　　或見逼迫，　強驅使作。』",
        "from": "T09n0262_002:0018a08_0",
        "context_with_next_sentence": true
    },
    {
        "source_sentence": "　　思惟是已，　　馳走而去，　借問貧里，　　欲往傭作。",
        "from": "T09n0262_002:0018a09_1",
        "context_with_next_sentence": true
    },
    {
        "source_sentence": "　　長者是時，　在師子座，　　遙見其子，　　默而識之。",
        "from": "T09n0262_002:0018a10_2",
        "context_with_next_sentence": true
    },
    {
        "source_sentence": "　即勅使者，　　追捉將來。",
        "from": "T09n0262_002:0018a12_0",
        "context_with_next_sentence": true
    },
    {
        "source_sentence": "　　窮子驚喚，　迷悶躄地：　　『是人執我，　　必當見殺，　何用衣食，　　使我至此？』",
        "from": "T09n0262_002:0018a12_1",
        "context_with_next_sentence": true
    },
    {
        "source_sentence": "　　長者知子，　愚癡狹劣，　　不信我言，　　不信是父。",
        "from": "T09n0262_002:0018a14_2",
        "context_with_next_sentence": true
    },
    {
        "source_sentence": "　即以方便，　　更遣餘人，　　眇目矬陋，　無威德者：　　『汝可語之，　　云當相雇，　除諸糞穢，　　倍與汝價。』",
        "from": "T09n0262_002:0018a16_0",
        "context_with_next_sentence": true
    },
    {
        "source_sentence": "　　窮子聞之，　歡喜隨來，　　為除糞穢，　　淨諸房舍。",
        "from": "T09n0262_002:0018a18_1",
        "context_with_next_sentence": true
    },
    {
        "source_sentence": "　長者於牖，　　常見其子，　　念子愚劣，　樂為鄙事。",
        "from": "T09n0262_002:0018a20_0",
        "context_with_next_sentence": true
    },
    {
        "source_sentence": "　　於是長者，　　著弊垢衣，　執除糞器，　　往到子所，　　方便附近，　語令勤作：『既益汝價，　　并塗足油，　　飲食充足，　薦席厚煖。』",
        "from": "T09n0262_002:0018a21_1",
        "context_with_next_sentence": true
    },
    {
        "source_sentence": "　　如是苦言：　　『汝當勤作。』",
        "from": "T09n0262_002:0018a25_2",
        "context_with_next_sentence": true
    },
    {
        "source_sentence": "　又以軟語：　　『若如我子。』",
        "from": "T09n0262_002:0018a26_0",
        "context_with_next_sentence": true
    },
    {
        "source_sentence": "　　長者有智，　漸令入出，　　經二十年，　　執作家事。",
        "from": "T09n0262_002:0018a26_1",
        "context_with_next_sentence": true
    },
    {
        "source_sentence": "　示其金銀、　　真珠頗梨；　　諸物出入，　皆使令知。",
        "from": "T09n0262_002:0018a28_0",
        "context_with_next_sentence": true
    },
    {
        "source_sentence": "　　猶處門外，　　止宿草庵，　自念貧事：　　『我無此物。』",
        "from": "T09n0262_002:0018a29_1",
        "context_with_next_sentence": true
    },
    {
        "source_sentence": "　　父知子心，　漸已廣大，　　欲與財物。",
        "from": "T09n0262_002:0018b01_2",
        "context_with_next_sentence": true
    },
    {
        "source_sentence": "　　即聚親族、　國王大臣、　　剎利居士。",
        "from": "T09n0262_002:0018b02_3",
        "context_with_next_sentence": true
    },
    {
        "source_sentence": "　　於此大眾，　說是我子，　　捨我他行，　　經五十歲。",
        "from": "T09n0262_002:0018b03_4",
        "context_with_next_sentence": true
    },
    {
        "source_sentence": "　自見子來，　　已二十年。",
        "from": "T09n0262_002:0018b05_0",
        "context_with_next_sentence": true
    },
    {
        "source_sentence": "　　昔於某城，　而失是子，　　周行求索，　　遂來至此。",
        "from": "T09n0262_002:0018b05_1",
        "context_with_next_sentence": true
    },
    {
        "source_sentence": "　凡我所有，　　舍宅人民，　　悉以付之，　恣其所用。",
        "from": "T09n0262_002:0018b07_0",
        "context_with_next_sentence": true
    },
    {
        "source_sentence": "　　子念昔貧，　　志意下劣，　今於父所，　　大獲珍寶，　　并及舍宅、　一切財物。",
        "from": "T09n0262_002:0018b08_1",
        "context_with_next_sentence": true
    },
    {
        "source_sentence": "　　甚大歡喜，　　得未曾有。",
        "from": "T09n0262_002:0018b10_2",
        "context_with_next_sentence": true
    },
    {
        "source_sentence": "　佛亦如是，　　知我樂小，　　未曾說言：『汝等作佛。』",
        "from": "T09n0262_002:0018b11_0",
        "context_with_next_sentence": true
    },
    {
        "source_sentence": "　　而說我等，　　得諸無漏，　成就小乘，　　聲聞弟子。",
        "from": "T09n0262_002:0018b12_1",
        "context_with_next_sentence": true
    },
    {
        "source_sentence": "　　佛勅我等，　說最上道，　　修習此者，　　當得成佛。",
        "from": "T09n0262_002:0018b13_2",
        "context_with_next_sentence": true
    },
    {
        "source_sentence": "　我承佛教，　　為大菩薩，　　以諸因緣、　種種譬喻、　　若干言辭，　　說無上道。",
        "from": "T09n0262_002:0018b15_0",
        "context_with_next_sentence": true
    },
    {
        "source_sentence": "　諸佛子等、　　從我聞法，　　日夜思惟，　精勤修習。",
        "from": "T09n0262_002:0018b17_0",
        "context_with_next_sentence": true
    },
    {
        "source_sentence": "　　是時諸佛，　　即授其記：『汝於來世，　　當得作佛。』",
        "from": "T09n0262_002:0018b18_1",
        "context_with_next_sentence": true
    },
    {
        "source_sentence": "　　一切諸佛，　祕藏之法，　　但為菩薩，　　演其實事，　而不為我，　　說斯真要。",
        "from": "T09n0262_002:0018b19_2",
        "context_with_next_sentence": true
    },
    {
        "source_sentence": "　　如彼窮子、　得近其父，　　雖知諸物，　　心不希取。",
        "from": "T09n0262_002:0018b21_3",
        "context_with_next_sentence": true
    },
    {
        "source_sentence": "　我等雖說，　　佛法寶藏，　　自無志願，　亦復如是。",
        "from": "T09n0262_002:0018b23_0",
        "context_with_next_sentence": true
    },
    {
        "source_sentence": "　　我等內滅，　　自謂為足，　唯了此事，　　更無餘事。",
        "from": "T09n0262_002:0018b24_1",
        "context_with_next_sentence": true
    },
    {
        "source_sentence": "　　我等若聞，　淨佛國土，　　教化眾生，　　都無欣樂。",
        "from": "T09n0262_002:0018b25_2",
        "context_with_next_sentence": true
    },
    {
        "source_sentence": "　所以者何？",
        "from": "T09n0262_002:0018b27_0",
        "context_with_next_sentence": true
    },
    {
        "source_sentence": "　　一切諸法，　　皆悉空寂，　無生無滅，　　無大無小，　　無漏無為。",
        "from": "T09n0262_002:0018b27_1",
        "context_with_next_sentence": true
    },
    {
        "source_sentence": "　如是思惟，　　不生喜樂。",
        "from": "T09n0262_002:0018b29_0",
        "context_with_next_sentence": true
    },
    {
        "source_sentence": "　　我等長夜，　於佛智慧，　　無貪無著，　　無復志願；　而自於法，　　謂是究竟。",
        "from": "T09n0262_002:0018b29_1",
        "context_with_next_sentence": true
    },
    {
        "source_sentence": "　　我等長夜，　修習空法，　　得脫三界，　　苦惱之患，　住最後身、　　有餘涅槃。",
        "from": "T09n0262_002:0018c02_2",
        "context_with_next_sentence": true
    },
    {
        "source_sentence": "　　佛所教化，　得道不虛，　　則為已得，　　報佛之恩。",
        "from": "T09n0262_002:0018c04_3",
        "context_with_next_sentence": true
    },
    {
        "source_sentence": "　我等雖為，　　諸佛子等，　　說菩薩法，　以求佛道；　　而於是法，　　永無願樂。",
        "from": "T09n0262_002:0018c06_0",
        "context_with_next_sentence": true
    },
    {
        "source_sentence": "　導師見捨，　　觀我心故，　　初不勸進，　說有實利。",
        "from": "T09n0262_002:0018c08_0",
        "context_with_next_sentence": true
    },
    {
        "source_sentence": "　　如富長者，　　知子志劣，　以方便力，　　柔伏其心，　　然後乃付，　一切財物。",
        "from": "T09n0262_002:0018c09_1",
        "context_with_next_sentence": true
    },
    {
        "source_sentence": "　佛亦如是，　　現希有事，　　知樂小者，　以方便力，　　調伏其心，　　乃教大智。",
        "from": "T09n0262_002:0018c12_0",
        "context_with_next_sentence": true
    },
    {
        "source_sentence": "　我等今日，　　得未曾有，　　非先所望，　而今自得，　　如彼窮子，　　得無量寶。",
        "from": "T09n0262_002:0018c14_0",
        "context_with_next_sentence": true
    },
    {
        "source_sentence": "　世尊我今，　　得道得果，　　於無漏法，　得清淨眼。",
        "from": "T09n0262_002:0018c16_0",
        "context_with_next_sentence": true
    },
    {
        "source_sentence": "　　我等長夜，　　持佛淨戒，　始於今日，　　得其果報，　　法王法中，　久修梵行，　　今得無漏，　　無上大果。",
        "from": "T09n0262_002:0018c17_1",
        "context_with_next_sentence": true
    },
    {
        "source_sentence": "　我等今者，　　真是聲聞，　　以佛道聲，　令一切聞。",
        "from": "T09n0262_002:0018c20_0",
        "context_with_next_sentence": true
    },
    {
        "source_sentence": "　　我等今者，　　真阿羅漢，　於諸世間，　　天人魔梵，　　普於其中，　應受供養。",
        "from": "T09n0262_002:0018c21_1",
        "context_with_next_sentence": true
    },
    {
        "source_sentence": "　　世尊大恩，　　以希有事，　憐愍教化，　　利益我等，　　無量億劫，　誰能報者。",
        "from": "T09n0262_002:0018c23_2",
        "context_with_next_sentence": true
    },
    {
        "source_sentence": "　　手足供給，　　頭頂禮敬，　一切供養，　　皆不能報。",
        "from": "T09n0262_002:0018c25_3",
        "context_with_next_sentence": true
    },
    {
        "source_sentence": "　　若以頂戴，　兩肩荷負，　　於恒沙劫，　　盡心恭敬；　又以美饍、　　無量寶衣，　　及諸臥具、　種種湯藥，　　牛頭栴檀，　　及諸珍寶，　以起塔廟，　　寶衣布地。",
        "from": "T09n0262_002:0018c26_4",
        "context_with_next_sentence": true
    },
    {
        "source_sentence": "　　如斯等事，　以用供養，　　於恒沙劫，　　亦不能報。",
        "from": "T09n0262_002:0019a01_5",
        "context_with_next_sentence": true
    },
    {
        "source_sentence": "　諸佛希有，　　無量無邊，　　不可思議，　大神通力，　　無漏無為，　　諸法之王。",
        "from": "T09n0262_002:0019a03_0",
        "context_with_next_sentence": true
    },
    {
        "source_sentence": "　能為下劣，　　忍于斯事，　　取相凡夫，　隨宜為說。",
        "from": "T09n0262_002:0019a05_0",
        "context_with_next_sentence": true
    },
    {
        "source_sentence": "　　諸佛於法，　　得最自在，　知諸眾生，　　種種欲樂，　　及其志力。",
        "from": "T09n0262_002:0019a06_1",
        "context_with_next_sentence": true
    },
    {
        "source_sentence": "　隨所堪任，　　以無量喻，　　而為說法。",
        "from": "T09n0262_002:0019a08_0",
        "context_with_next_sentence": true
    },
    {
        "source_sentence": "　隨諸眾生，　　宿世善根，　　又知成熟、　未成熟者，　　種種籌量，　　分別知已，　於一乘道、　　隨宜說三。」",
        "from": "T09n0262_002:0019a09_0",
        "context_with_next_sentence": true
    },
    {
        "source_sentence": "妙法蓮華經卷第二",
        "from": "T09n0262_002:0019a12_0",
        "context_with_next_sentence": false
    }
]