[
    {
        "source_sentence": "大智度初品中菩薩釋論第八(卷第四)龍樹菩薩造後秦龜茲國三藏法師鳩摩羅什奉　詔譯【經】復有菩薩摩訶薩。",
        "from": "T25n1509_004:0084c07_0",
        "context_with_next_sentence": true
    },
    {
        "source_sentence": "【論】問曰：若從上數，應先菩薩，次第比丘、比丘尼、優婆塞、優婆夷，菩薩次佛故；若從下數，應先優婆夷，次第優婆塞、比丘尼、比丘、菩薩。",
        "from": "T25n1509_004:0084c12_1",
        "context_with_next_sentence": true
    },
    {
        "source_sentence": "今何以先說比丘，次三眾，後說菩薩？",
        "from": "T25n1509_004:0084c15_2",
        "context_with_next_sentence": true
    },
    {
        "source_sentence": "答曰：菩薩雖應次佛，以諸煩惱未盡故，先說阿羅漢。",
        "from": "T25n1509_004:0084c16_3",
        "context_with_next_sentence": true
    },
    {
        "source_sentence": "諸阿羅漢智慧雖少而已成熟，諸菩薩智慧雖多而煩惱未盡，是故先說阿羅漢。",
        "from": "T25n1509_004:0084c17_4",
        "context_with_next_sentence": true
    },
    {
        "source_sentence": "佛法有二種：一、祕密，二、現示。",
        "from": "T25n1509_004:0084c19_5",
        "context_with_next_sentence": true
    },
    {
        "source_sentence": "現示中，佛、辟支佛、阿羅漢皆是福田，以其煩惱盡無餘故。",
        "from": "T25n1509_004:0084c20_6",
        "context_with_next_sentence": true
    },
    {
        "source_sentence": "祕密中，說諸菩薩得無生法忍，煩惱已斷，具六神通，利益眾生。",
        "from": "T25n1509_004:0085a01_7",
        "context_with_next_sentence": true
    },
    {
        "source_sentence": "以現示法故，前說阿羅漢，後說菩薩。",
        "from": "T25n1509_004:0085a03_8",
        "context_with_next_sentence": true
    },
    {
        "source_sentence": "復次，菩薩以方便力現入五道，受五欲，引導眾生；若在阿羅漢上，諸天、世人當生疑怪，是故後說。",
        "from": "T25n1509_004:0085a04_9",
        "context_with_next_sentence": true
    },
    {
        "source_sentence": "問曰：在阿羅漢後可爾，何以乃在優婆塞、優婆夷後？",
        "from": "T25n1509_004:0085a06_10",
        "context_with_next_sentence": true
    },
    {
        "source_sentence": "答曰：四眾雖漏未盡，盡在不久故，通名聲聞眾。",
        "from": "T25n1509_004:0085a07_11",
        "context_with_next_sentence": true
    },
    {
        "source_sentence": "若於四眾中間說菩薩者，則不便。",
        "from": "T25n1509_004:0085a08_12",
        "context_with_next_sentence": true
    },
    {
        "source_sentence": "如比丘尼得無量律儀故，應次比丘後，在沙彌前；佛以儀法不便故，在沙彌後。",
        "from": "T25n1509_004:0085a09_13",
        "context_with_next_sentence": true
    },
    {
        "source_sentence": "此諸菩薩亦如是，雖應在學人三眾上，以不便故，在後說。",
        "from": "T25n1509_004:0085a11_14",
        "context_with_next_sentence": true
    },
    {
        "source_sentence": "復次，有人言：「菩薩功德、智慧超殊阿羅漢、辟支佛，是故別說。」",
        "from": "T25n1509_004:0085a13_15",
        "context_with_next_sentence": true
    },
    {
        "source_sentence": "問曰：聲聞經中但說四眾，此中何以別說菩薩眾？",
        "from": "T25n1509_004:0085a14_16",
        "context_with_next_sentence": true
    },
    {
        "source_sentence": "答曰：有二種道：一、聲聞道，二、菩提薩埵道。",
        "from": "T25n1509_004:0085a15_17",
        "context_with_next_sentence": true
    },
    {
        "source_sentence": "比丘、比丘尼、優婆塞、優婆夷四眾是聲聞道，菩薩摩訶薩是菩提薩埵道。",
        "from": "T25n1509_004:0085a16_18",
        "context_with_next_sentence": true
    },
    {
        "source_sentence": "以是故聲聞法中，經初無「佛在某處某處住，爾所菩薩俱」，但言「佛某處某處住，與爾所比丘俱」。",
        "from": "T25n1509_004:0085a18_19",
        "context_with_next_sentence": true
    },
    {
        "source_sentence": "如說：「佛在波羅柰，與五比丘俱；佛在伽耶國中，與千比丘俱；佛在舍婆提，與五百比丘俱。」",
        "from": "T25n1509_004:0085a20_20",
        "context_with_next_sentence": true
    },
    {
        "source_sentence": "如是種種經初，不說與菩薩若干人俱。",
        "from": "T25n1509_004:0085a22_21",
        "context_with_next_sentence": true
    },
    {
        "source_sentence": "問曰：諸菩薩二種：若出家，若在家。",
        "from": "T25n1509_004:0085a23_22",
        "context_with_next_sentence": true
    },
    {
        "source_sentence": "在家菩薩，總說在優婆塞、優婆夷中；出家菩薩，總在比丘、比丘尼中。",
        "from": "T25n1509_004:0085a24_23",
        "context_with_next_sentence": true
    },
    {
        "source_sentence": "今何以故別說？",
        "from": "T25n1509_004:0085a26_24",
        "context_with_next_sentence": true
    },
    {
        "source_sentence": "答曰：雖總在四眾中，應當別說。",
        "from": "T25n1509_004:0085a26_25",
        "context_with_next_sentence": true
    },
    {
        "source_sentence": "何以故？",
        "from": "T25n1509_004:0085a27_26",
        "context_with_next_sentence": true
    },
    {
        "source_sentence": "是菩薩必墮四眾中，有四眾不墮菩薩中。",
        "from": "T25n1509_004:0085a27_27",
        "context_with_next_sentence": true
    },
    {
        "source_sentence": "何者是？",
        "from": "T25n1509_004:0085a28_28",
        "context_with_next_sentence": true
    },
    {
        "source_sentence": "有聲聞人、辟支佛人、有求生天人、有求樂自活人，此四種人不墮菩薩中。",
        "from": "T25n1509_004:0085a28_29",
        "context_with_next_sentence": true
    },
    {
        "source_sentence": "何以故？",
        "from": "T25n1509_004:0085b01_30",
        "context_with_next_sentence": true
    },
    {
        "source_sentence": "是人不發心言「我當作佛」故。",
        "from": "T25n1509_004:0085b01_31",
        "context_with_next_sentence": true
    },
    {
        "source_sentence": "復次，菩薩得無生法忍故，一切名字、生死相斷，出三界，不墮眾生數中。",
        "from": "T25n1509_004:0085b02_32",
        "context_with_next_sentence": true
    },
    {
        "source_sentence": "何以故？",
        "from": "T25n1509_004:0085b04_33",
        "context_with_next_sentence": true
    },
    {
        "source_sentence": "聲聞人得阿羅漢道，滅度已，尚不墮眾生數中，何況菩薩？",
        "from": "T25n1509_004:0085b04_34",
        "context_with_next_sentence": true
    },
    {
        "source_sentence": "如《波羅延》優波尸難中偈說：　「已滅無處更出不？",
        "from": "T25n1509_004:0085b05_35",
        "context_with_next_sentence": true
    },
    {
        "source_sentence": "　　若已永滅不出不？",
        "from": "T25n1509_004:0085b07_36",
        "context_with_next_sentence": true
    },
    {
        "source_sentence": "　　既入涅槃常住不？",
        "from": "T25n1509_004:0085b08_0",
        "context_with_next_sentence": true
    },
    {
        "source_sentence": "　　惟願大智說其實！」",
        "from": "T25n1509_004:0085b08_1",
        "context_with_next_sentence": true
    },
    {
        "source_sentence": "佛答曰：　「滅者即是不可量，　　破壞因緣及名相，　　一切言語道已過，　　一時都盡如火滅。」",
        "from": "T25n1509_004:0085b09_0",
        "context_with_next_sentence": true
    },
    {
        "source_sentence": "如阿羅漢一切名字尚斷，何況菩薩能破一切諸法、知實相、得法身而不斷耶！",
        "from": "T25n1509_004:0085b12_0",
        "context_with_next_sentence": true
    },
    {
        "source_sentence": "以是故，摩訶衍四眾中別說菩薩。",
        "from": "T25n1509_004:0085b13_1",
        "context_with_next_sentence": true
    },
    {
        "source_sentence": "問曰：何以故大乘經初，菩薩眾、聲聞眾兩說，聲聞經初獨說比丘眾，不說菩薩眾？",
        "from": "T25n1509_004:0085b14_2",
        "context_with_next_sentence": true
    },
    {
        "source_sentence": "答曰：欲辯二乘義故：佛乘及聲聞乘。",
        "from": "T25n1509_004:0085b16_3",
        "context_with_next_sentence": true
    },
    {
        "source_sentence": "聲聞乘陿小，佛乘廣大；聲聞乘自利自為，佛乘益一切。",
        "from": "T25n1509_004:0085b17_4",
        "context_with_next_sentence": true
    },
    {
        "source_sentence": "復次，聲聞乘多說眾生空，佛乘說眾生空、法空。",
        "from": "T25n1509_004:0085b18_5",
        "context_with_next_sentence": true
    },
    {
        "source_sentence": "如是等種種分別說是二道故，摩訶衍經聲聞眾、菩薩眾兩說。",
        "from": "T25n1509_004:0085b19_6",
        "context_with_next_sentence": true
    },
    {
        "source_sentence": "如讚摩訶衍偈中說：　「得此大乘人，　　能與一切樂，　　利益以實法，　　令得無上道！",
        "from": "T25n1509_004:0085b21_7",
        "context_with_next_sentence": true
    },
    {
        "source_sentence": "　　得此大乘人，　　慈悲一切故，　　頭目以布施，　　捨之如草木！",
        "from": "T25n1509_004:0085b24_0",
        "context_with_next_sentence": true
    },
    {
        "source_sentence": "　　得此大乘人，　　護持清淨戒，　　如犛牛愛尾，　　不惜身壽命！",
        "from": "T25n1509_004:0085b26_0",
        "context_with_next_sentence": true
    },
    {
        "source_sentence": "　　得此大乘人，　　能得無上忍，　　若有割截身，　　視之如斷草！",
        "from": "T25n1509_004:0085b28_0",
        "context_with_next_sentence": true
    },
    {
        "source_sentence": "　　得此大乘人，　　精進無厭惓，　　力行不休息，　　如抒大海者！",
        "from": "T25n1509_004:0085c01_0",
        "context_with_next_sentence": true
    },
    {
        "source_sentence": "　　得此大乘人，　　廣修無量定，　　神通聖道力，　　清淨得自在！",
        "from": "T25n1509_004:0085c03_0",
        "context_with_next_sentence": true
    },
    {
        "source_sentence": "　　得此大乘人，　　分別諸法相，　　無壞實智慧，　　是中已具得！",
        "from": "T25n1509_004:0085c05_0",
        "context_with_next_sentence": true
    },
    {
        "source_sentence": "　　不可思議智，　　無量悲心力，　　不入二法中，　　等觀一切法。",
        "from": "T25n1509_004:0085c07_0",
        "context_with_next_sentence": true
    },
    {
        "source_sentence": "　　驢馬駝象乘，　　雖同不相比；　　菩薩及聲聞，　　大小亦如是。",
        "from": "T25n1509_004:0085c09_0",
        "context_with_next_sentence": true
    },
    {
        "source_sentence": "　　大慈悲為軸，　　智慧為兩輪，　　精進為駛馬，　　戒定以為銜，　　忍辱心為鎧，　　總持為轡勒，　　摩訶衍人乘，　　能度於一切！」",
        "from": "T25n1509_004:0086a01_0",
        "context_with_next_sentence": true
    },
    {
        "source_sentence": "問曰：如聲聞經初但說比丘眾，摩訶衍經初何以不但說菩薩眾？",
        "from": "T25n1509_004:0086a05_0",
        "context_with_next_sentence": true
    },
    {
        "source_sentence": "答曰：摩訶衍廣大，諸乘諸道皆入摩訶衍；聲聞乘陿小不受摩訶衍。",
        "from": "T25n1509_004:0086a06_1",
        "context_with_next_sentence": true
    },
    {
        "source_sentence": "譬如恒河不受大海，以其陿小故；大海能受眾流，以其廣大故。",
        "from": "T25n1509_004:0086a08_2",
        "context_with_next_sentence": true
    },
    {
        "source_sentence": "摩訶衍法亦如是。",
        "from": "T25n1509_004:0086a09_3",
        "context_with_next_sentence": true
    },
    {
        "source_sentence": "如偈說：　「摩訶衍如海，　　小乘牛跡水；　　小故不受大，　　其喻亦如是。」",
        "from": "T25n1509_004:0086a10_4",
        "context_with_next_sentence": true
    },
    {
        "source_sentence": "問曰：何等名菩提？",
        "from": "T25n1509_004:0086a13_0",
        "context_with_next_sentence": true
    },
    {
        "source_sentence": "何等名薩埵？",
        "from": "T25n1509_004:0086a13_1",
        "context_with_next_sentence": true
    },
    {
        "source_sentence": "答曰：菩提名諸佛道，薩埵名或眾生，或大心。",
        "from": "T25n1509_004:0086a13_2",
        "context_with_next_sentence": true
    },
    {
        "source_sentence": "是人諸佛道功德盡欲得，其心不可斷不可破，如金剛山，是名大心。",
        "from": "T25n1509_004:0086a14_3",
        "context_with_next_sentence": true
    },
    {
        "source_sentence": "如偈說：　「一切諸佛法，　　智慧及戒定，　　能利益一切，　　是名為菩提。",
        "from": "T25n1509_004:0086a16_4",
        "context_with_next_sentence": true
    },
    {
        "source_sentence": "　　其心不可動，　　能忍成道事，　　不斷亦不破，　　是心名薩埵。」",
        "from": "T25n1509_004:0086a19_0",
        "context_with_next_sentence": true
    },
    {
        "source_sentence": "復次，稱讚好法名為「薩」，好法體相名為「埵」。",
        "from": "T25n1509_004:0086a21_0",
        "context_with_next_sentence": true
    },
    {
        "source_sentence": "菩薩心自利利他故，度一切眾生故，知一切法實性故，行阿耨多羅三藐三菩提道故，為一切賢聖之所稱讚故，是名菩提薩埵。",
        "from": "T25n1509_004:0086a22_0",
        "context_with_next_sentence": true
    },
    {
        "source_sentence": "所以者何？",
        "from": "T25n1509_004:0086a25_1",
        "context_with_next_sentence": true
    },
    {
        "source_sentence": "一切諸法中，佛法第一；是人欲取是法故，為賢聖所讚歎。",
        "from": "T25n1509_004:0086a25_2",
        "context_with_next_sentence": true
    },
    {
        "source_sentence": "復次，如是人為一切眾生脫生、老、死故索佛道，是名菩提薩埵。",
        "from": "T25n1509_004:0086a26_3",
        "context_with_next_sentence": true
    },
    {
        "source_sentence": "復次，三種道皆是菩提：一者佛道，二者聲聞道，三者辟支佛道。",
        "from": "T25n1509_004:0086a28_4",
        "context_with_next_sentence": true
    },
    {
        "source_sentence": "辟支佛道、聲聞道雖得菩提，而不稱為菩提；佛功德中菩提稱為菩提。",
        "from": "T25n1509_004:0086a29_5",
        "context_with_next_sentence": true
    },
    {
        "source_sentence": "是名菩提薩埵。",
        "from": "T25n1509_004:0086b02_6",
        "context_with_next_sentence": true
    },
    {
        "source_sentence": "問曰：齊何來名菩提薩埵？",
        "from": "T25n1509_004:0086b03_0",
        "context_with_next_sentence": true
    },
    {
        "source_sentence": "答曰：有大誓願，心不可動，精進不退；以是三事，名為菩提薩埵。",
        "from": "T25n1509_004:0086b03_1",
        "context_with_next_sentence": true
    },
    {
        "source_sentence": "復次，有人言：「初發心作願：『我當作佛度一切眾生。』",
        "from": "T25n1509_004:0086b05_2",
        "context_with_next_sentence": true
    },
    {
        "source_sentence": "從是已來，名菩提薩埵。",
        "from": "T25n1509_004:0086b06_3",
        "context_with_next_sentence": true
    },
    {
        "source_sentence": "如偈說：　「『若初發心時，　　誓願當作佛，　　　已過諸世間，　　應受世供養。』",
        "from": "T25n1509_004:0086b07_4",
        "context_with_next_sentence": true
    },
    {
        "source_sentence": "「從初發心到第九無礙，入金剛三昧中，是中間名為菩提薩埵。」",
        "from": "T25n1509_004:0086b10_0",
        "context_with_next_sentence": true
    },
    {
        "source_sentence": "是菩提薩埵有兩種：有鞞跋致，有阿鞞跋致；如退法、不退法阿羅漢。",
        "from": "T25n1509_004:0086b11_1",
        "context_with_next_sentence": true
    },
    {
        "source_sentence": "阿鞞跋致菩提薩埵，是名實菩薩；以是實菩薩故，諸餘退轉菩薩皆名菩薩。",
        "from": "T25n1509_004:0086b13_2",
        "context_with_next_sentence": true
    },
    {
        "source_sentence": "譬如得四道人，是名實僧；以實僧故，諸未得道者皆得名僧。",
        "from": "T25n1509_004:0086b14_3",
        "context_with_next_sentence": true
    },
    {
        "source_sentence": "問曰：云何知是菩薩鞞跋致、阿鞞跋致？",
        "from": "T25n1509_004:0086b16_4",
        "context_with_next_sentence": true
    },
    {
        "source_sentence": "答曰：《般若波羅蜜．阿鞞跋致品》中，佛自說阿鞞跋致相，如是相是退轉，如是相是不退轉。",
        "from": "T25n1509_004:0086b17_5",
        "context_with_next_sentence": true
    },
    {
        "source_sentence": "復次，若菩薩一法得好修好念，是名阿鞞跋致菩薩。",
        "from": "T25n1509_004:0086b19_6",
        "context_with_next_sentence": true
    },
    {
        "source_sentence": "何等一法？",
        "from": "T25n1509_004:0086b20_7",
        "context_with_next_sentence": true
    },
    {
        "source_sentence": "常一心集諸善法。",
        "from": "T25n1509_004:0086b20_8",
        "context_with_next_sentence": true
    },
    {
        "source_sentence": "如說：「諸佛一心集諸善法故，得阿耨多羅三藐三菩提。」",
        "from": "T25n1509_004:0086b21_9",
        "context_with_next_sentence": true
    },
    {
        "source_sentence": "復次，有菩薩得一法，是阿鞞跋致相。",
        "from": "T25n1509_004:0086b22_10",
        "context_with_next_sentence": true
    },
    {
        "source_sentence": "何等一法？",
        "from": "T25n1509_004:0086b23_11",
        "context_with_next_sentence": true
    },
    {
        "source_sentence": "正直精進。",
        "from": "T25n1509_004:0086b23_12",
        "context_with_next_sentence": true
    },
    {
        "source_sentence": "如佛問阿難：「阿難！",
        "from": "T25n1509_004:0086b23_13",
        "context_with_next_sentence": true
    },
    {
        "source_sentence": "汝說精進？」",
        "from": "T25n1509_004:0086b24_14",
        "context_with_next_sentence": true
    },
    {
        "source_sentence": "「如是，世尊！」",
        "from": "T25n1509_004:0086b24_15",
        "context_with_next_sentence": true
    },
    {
        "source_sentence": "「阿難！",
        "from": "T25n1509_004:0086b24_16",
        "context_with_next_sentence": true
    },
    {
        "source_sentence": "汝讚精進？」",
        "from": "T25n1509_004:0086b25_0",
        "context_with_next_sentence": true
    },
    {
        "source_sentence": "「如是，善逝！」",
        "from": "T25n1509_004:0086b25_1",
        "context_with_next_sentence": true
    },
    {
        "source_sentence": "「阿難！",
        "from": "T25n1509_004:0086b25_2",
        "context_with_next_sentence": true
    },
    {
        "source_sentence": "常行、常修、常念精進，乃至令人得阿耨多羅三藐三菩提。」",
        "from": "T25n1509_004:0086b25_3",
        "context_with_next_sentence": true
    },
    {
        "source_sentence": "如經廣說。",
        "from": "T25n1509_004:0086b27_0",
        "context_with_next_sentence": true
    },
    {
        "source_sentence": "復次，若得二法，是時是阿鞞跋致相。",
        "from": "T25n1509_004:0086b27_1",
        "context_with_next_sentence": true
    },
    {
        "source_sentence": "何等二法？",
        "from": "T25n1509_004:0086b28_2",
        "context_with_next_sentence": true
    },
    {
        "source_sentence": "一切法實知空；亦念不捨一切眾生。",
        "from": "T25n1509_004:0086b28_3",
        "context_with_next_sentence": true
    },
    {
        "source_sentence": "如是人名為阿鞞跋致菩薩。",
        "from": "T25n1509_004:0086b29_4",
        "context_with_next_sentence": true
    },
    {
        "source_sentence": "復次，得三法：一者、若一心作願欲成佛道，如金剛不可動不可破；二者、於一切眾生，悲心徹骨入髓；三者、得般舟三昧，能見現在諸佛。",
        "from": "T25n1509_004:0086b29_5",
        "context_with_next_sentence": true
    },
    {
        "source_sentence": "是時名阿鞞跋致。",
        "from": "T25n1509_004:0086c04_6",
        "context_with_next_sentence": true
    },
    {
        "source_sentence": "復次，阿毘曇中，迦旃延尼子弟子輩言：「何名菩薩？",
        "from": "T25n1509_004:0086c04_7",
        "context_with_next_sentence": true
    },
    {
        "source_sentence": "自覺復能覺他，是名菩薩。」",
        "from": "T25n1509_004:0086c05_8",
        "context_with_next_sentence": true
    },
    {
        "source_sentence": "「必當作佛，是名菩薩。」",
        "from": "T25n1509_004:0086c06_9",
        "context_with_next_sentence": true
    },
    {
        "source_sentence": "「菩提名漏盡人智慧，是人從智慧生，智慧人所護，智慧人所養故，是名菩薩。」",
        "from": "T25n1509_004:0086c06_10",
        "context_with_next_sentence": true
    },
    {
        "source_sentence": "又言：「發阿鞞跋致心，從是已後名菩薩。」",
        "from": "T25n1509_004:0086c08_11",
        "context_with_next_sentence": true
    },
    {
        "source_sentence": "又言：「若離五法得五法，是名菩薩。",
        "from": "T25n1509_004:0086c09_12",
        "context_with_next_sentence": true
    },
    {
        "source_sentence": "何謂五法？",
        "from": "T25n1509_004:0086c10_13",
        "context_with_next_sentence": true
    },
    {
        "source_sentence": "離三惡道，常生天上、人間；離貧窮、下賤，常得尊貴；離非男法，常得男子身；離諸形殘缺陋，諸根具足；離捨憙忘，常憶宿命，得是宿命智慧，常離一切惡法，遠離惡人，常求道法，攝取弟子。",
        "from": "T25n1509_004:0086c10_14",
        "context_with_next_sentence": true
    },
    {
        "source_sentence": "如是名為菩薩。」",
        "from": "T25n1509_004:0086c15_15",
        "context_with_next_sentence": true
    },
    {
        "source_sentence": "又言：「從種三十二相業已來，是名菩薩。」",
        "from": "T25n1509_004:0086c15_16",
        "context_with_next_sentence": true
    },
    {
        "source_sentence": "問曰：何時種三十二相業因緣？",
        "from": "T25n1509_004:0086c16_17",
        "context_with_next_sentence": true
    },
    {
        "source_sentence": "答曰：過三阿僧祇劫，然後種三十二相業因緣。",
        "from": "T25n1509_004:0086c17_18",
        "context_with_next_sentence": true
    },
    {
        "source_sentence": "問曰：幾時名「阿僧祇」？",
        "from": "T25n1509_004:0086c18_19",
        "context_with_next_sentence": true
    },
    {
        "source_sentence": "答曰：天人中能知算數者，極數不復能知，是名一阿僧祇。",
        "from": "T25n1509_004:0086c19_20",
        "context_with_next_sentence": true
    },
    {
        "source_sentence": "如：一一名二，二二名四，三三名九，十十名百，十百名千，十千名萬，千萬名億，千萬億名那由他，千萬那由他名頻婆，千萬頻婆名迦他，過迦他名阿僧祇。",
        "from": "T25n1509_004:0086c20_21",
        "context_with_next_sentence": true
    },
    {
        "source_sentence": "如是數三阿僧祇：若行一阿僧祇滿，行第二阿僧祇；第二阿僧祇滿，行第三阿僧祇。",
        "from": "T25n1509_004:0087a04_22",
        "context_with_next_sentence": true
    },
    {
        "source_sentence": "譬如算數法，算一乃至算百，百算竟，還至一。",
        "from": "T25n1509_004:0087a06_23",
        "context_with_next_sentence": true
    },
    {
        "source_sentence": "如是菩薩一阿僧祇過，還從一起。",
        "from": "T25n1509_004:0087a07_24",
        "context_with_next_sentence": true
    },
    {
        "source_sentence": "初阿僧祇中，心不自知我當作佛不作佛；二阿僧祇中，心雖能知我必作佛，而口不稱我當作佛；三阿僧祇中，心了了自知得作佛，口自發言，無所畏難：「我於來世當作佛。」",
        "from": "T25n1509_004:0087a07_25",
        "context_with_next_sentence": true
    },
    {
        "source_sentence": "釋迦文佛，從過去釋迦文佛到剌那尸棄佛，為初阿僧祇；是中菩薩永離女人身。",
        "from": "T25n1509_004:0087a12_0",
        "context_with_next_sentence": true
    },
    {
        "source_sentence": "從剌那尸棄佛至燃燈佛，為二阿僧祇；是中菩薩七枚青蓮華供養燃燈佛，敷鹿皮衣，布髮掩泥，是時燃燈佛便授其記，汝當來世作佛名釋迦牟尼。",
        "from": "T25n1509_004:0087a13_1",
        "context_with_next_sentence": true
    },
    {
        "source_sentence": "從燃燈佛至毘婆尸佛，為第三阿僧祇。",
        "from": "T25n1509_004:0087a17_2",
        "context_with_next_sentence": true
    },
    {
        "source_sentence": "若過三阿僧祇劫，是時菩薩種三十二相業因緣。",
        "from": "T25n1509_004:0087a18_3",
        "context_with_next_sentence": true
    },
    {
        "source_sentence": "問曰：三十二相業，何處可種？",
        "from": "T25n1509_004:0087a19_4",
        "context_with_next_sentence": true
    },
    {
        "source_sentence": "答曰：欲界中，非色、無色界；於欲界五道，在人道中種；於四天下，閻浮提中種；於男子身種，非女人；佛出世時種，佛不出世不得種；緣佛身種，緣餘不得種。",
        "from": "T25n1509_004:0087a20_5",
        "context_with_next_sentence": true
    },
    {
        "source_sentence": "問曰：是三十二相業因緣，於身業、口業、意業，何業種？",
        "from": "T25n1509_004:0087a24_6",
        "context_with_next_sentence": true
    },
    {
        "source_sentence": "答曰：意業種，非身、口業。",
        "from": "T25n1509_004:0087a25_7",
        "context_with_next_sentence": true
    },
    {
        "source_sentence": "何以故？",
        "from": "T25n1509_004:0087a25_8",
        "context_with_next_sentence": true
    },
    {
        "source_sentence": "是意業利故。",
        "from": "T25n1509_004:0087a26_9",
        "context_with_next_sentence": true
    },
    {
        "source_sentence": "問曰：意業有六識，是三十二相業，為是意識種？",
        "from": "T25n1509_004:0087a26_10",
        "context_with_next_sentence": true
    },
    {
        "source_sentence": "是五識種？",
        "from": "T25n1509_004:0087a27_11",
        "context_with_next_sentence": true
    },
    {
        "source_sentence": "答曰：是意識，非五識。",
        "from": "T25n1509_004:0087a28_0",
        "context_with_next_sentence": true
    },
    {
        "source_sentence": "何以故？",
        "from": "T25n1509_004:0087a28_1",
        "context_with_next_sentence": true
    },
    {
        "source_sentence": "五識不能分別，以是故意識種。",
        "from": "T25n1509_004:0087a28_2",
        "context_with_next_sentence": true
    },
    {
        "source_sentence": "問曰：何相初種？",
        "from": "T25n1509_004:0087a29_3",
        "context_with_next_sentence": true
    },
    {
        "source_sentence": "答曰：有人言：「足安立相先種。",
        "from": "T25n1509_004:0087a29_4",
        "context_with_next_sentence": true
    },
    {
        "source_sentence": "何以故？",
        "from": "T25n1509_004:0087b01_5",
        "context_with_next_sentence": true
    },
    {
        "source_sentence": "先安立，然後能種餘相。」",
        "from": "T25n1509_004:0087b01_6",
        "context_with_next_sentence": true
    },
    {
        "source_sentence": "有人言：「紺青眼相初種，得此眼相，大慈觀眾生。」",
        "from": "T25n1509_004:0087b02_7",
        "context_with_next_sentence": true
    },
    {
        "source_sentence": "此兩語雖有是語，不必爾也。",
        "from": "T25n1509_004:0087b03_8",
        "context_with_next_sentence": true
    },
    {
        "source_sentence": "若相因緣和合時，便是初種，何必安立足為初。",
        "from": "T25n1509_004:0087b04_9",
        "context_with_next_sentence": true
    },
    {
        "source_sentence": "問曰：一思種？",
        "from": "T25n1509_004:0087b05_10",
        "context_with_next_sentence": true
    },
    {
        "source_sentence": "為多思種？",
        "from": "T25n1509_004:0087b05_11",
        "context_with_next_sentence": true
    },
    {
        "source_sentence": "答曰：三十二思種三十二相，一一思種一一相，一一相百福德莊嚴。",
        "from": "T25n1509_004:0087b05_12",
        "context_with_next_sentence": true
    },
    {
        "source_sentence": "問曰：幾許名一福德？",
        "from": "T25n1509_004:0087b07_13",
        "context_with_next_sentence": true
    },
    {
        "source_sentence": "答曰：有人言：「有業報轉輪聖王，於四天下受福樂，得自在，是名一福德。",
        "from": "T25n1509_004:0087b08_0",
        "context_with_next_sentence": true
    },
    {
        "source_sentence": "如是百福成一相。」",
        "from": "T25n1509_004:0087b09_1",
        "context_with_next_sentence": true
    },
    {
        "source_sentence": "復有人言：「作釋提桓因，於二天中得自在，是名一福德。」",
        "from": "T25n1509_004:0087b10_2",
        "context_with_next_sentence": true
    },
    {
        "source_sentence": "復有人言：「作他化自在天王，於欲界中得自在，是名一福。」",
        "from": "T25n1509_004:0087b11_3",
        "context_with_next_sentence": true
    },
    {
        "source_sentence": "復有人言：「除補處菩薩，餘一切眾生所得福報，是名一福。」",
        "from": "T25n1509_004:0087b13_0",
        "context_with_next_sentence": true
    },
    {
        "source_sentence": "復有人言：「天地劫盡，一切眾生共福德故，三千大千世界報立，是名一福。」",
        "from": "T25n1509_004:0087b14_1",
        "context_with_next_sentence": true
    },
    {
        "source_sentence": "復有人言：「是福不可量，不可以譬喻知：如三千大千世界一切眾生皆盲無目，有一人能治令差，是為一福。",
        "from": "T25n1509_004:0087b16_2",
        "context_with_next_sentence": true
    },
    {
        "source_sentence": "一切人皆被毒藥，一人能治令差；一切人應死，一人能捄之令脫；一切人破戒、破正見，一人能教令得淨戒、正見；如是等為一福。」",
        "from": "T25n1509_004:0087b18_3",
        "context_with_next_sentence": true
    },
    {
        "source_sentence": "復有人言：「是福不可量，不可譬喻。",
        "from": "T25n1509_004:0087b21_4",
        "context_with_next_sentence": true
    },
    {
        "source_sentence": "是菩薩入第三阿僧祇中，心思大行種是三十二相因緣。",
        "from": "T25n1509_004:0087b22_5",
        "context_with_next_sentence": true
    },
    {
        "source_sentence": "以是故，是福無能量，唯佛能知。」",
        "from": "T25n1509_004:0087b23_6",
        "context_with_next_sentence": true
    },
    {
        "source_sentence": "問曰：菩薩幾時能種三十二相？",
        "from": "T25n1509_004:0087b24_7",
        "context_with_next_sentence": true
    },
    {
        "source_sentence": "答曰：極遲百劫，極疾九十一劫。",
        "from": "T25n1509_004:0087b25_8",
        "context_with_next_sentence": true
    },
    {
        "source_sentence": "釋迦牟尼菩薩九十一大劫行辦三十二相。",
        "from": "T25n1509_004:0087b26_9",
        "context_with_next_sentence": true
    },
    {
        "source_sentence": "如經中言：「過去久遠，有佛名弗沙。",
        "from": "T25n1509_004:0087b27_10",
        "context_with_next_sentence": true
    },
    {
        "source_sentence": "時有二菩薩：一名釋迦牟尼，一名彌勒。",
        "from": "T25n1509_004:0087b27_11",
        "context_with_next_sentence": true
    },
    {
        "source_sentence": "弗沙佛欲觀釋迦牟尼菩薩心純淑未？",
        "from": "T25n1509_004:0087b28_12",
        "context_with_next_sentence": true
    },
    {
        "source_sentence": "即觀見之，知其心未純淑，而諸弟子心皆純淑。",
        "from": "T25n1509_004:0087b29_13",
        "context_with_next_sentence": true
    },
    {
        "source_sentence": "又彌勒菩薩心已純淑，而弟子未純淑。",
        "from": "T25n1509_004:0087c01_14",
        "context_with_next_sentence": true
    },
    {
        "source_sentence": "是時，弗沙佛如是思惟：『一人之心易可速化，眾人之心難可疾治。』",
        "from": "T25n1509_004:0087c02_15",
        "context_with_next_sentence": true
    },
    {
        "source_sentence": "如是思惟竟，弗沙佛欲使釋迦牟尼菩薩疾得成佛，上雪山上，於寶窟中入火定。",
        "from": "T25n1509_004:0087c04_16",
        "context_with_next_sentence": true
    },
    {
        "source_sentence": "是時，釋迦牟尼菩薩作外道仙人，上山採藥，見弗沙佛坐寶窟中，入火定，放光明。",
        "from": "T25n1509_004:0087c06_17",
        "context_with_next_sentence": true
    },
    {
        "source_sentence": "見已，心歡喜信敬，翹一腳立；叉手向佛，一心而觀，目未曾眴，七日七夜，以一偈讚佛：　「『天上天下無如佛，　　十方世界亦無比，　　　世界所有我盡見，　　一切無有如佛者！』",
        "from": "T25n1509_004:0087c08_18",
        "context_with_next_sentence": true
    },
    {
        "source_sentence": "「七日七夜諦觀世尊，目未曾眴，超越九劫，於九十一劫中得阿耨多羅三藐三菩提。」",
        "from": "T25n1509_004:0087c13_0",
        "context_with_next_sentence": true
    },
    {
        "source_sentence": "問曰：若釋迦牟尼菩薩聰明多識，能作種種好偈，何以故七日七夜一偈讚佛？",
        "from": "T25n1509_004:0087c14_1",
        "context_with_next_sentence": true
    },
    {
        "source_sentence": "答曰：釋迦牟尼菩薩貴其心思，不貴多言。",
        "from": "T25n1509_004:0087c16_2",
        "context_with_next_sentence": true
    },
    {
        "source_sentence": "若更以餘偈讚佛，心或散亂，是故七日七夜以一偈讚佛。",
        "from": "T25n1509_004:0087c17_3",
        "context_with_next_sentence": true
    },
    {
        "source_sentence": "問曰：釋迦牟尼菩薩何以心未純淑而弟子純淑？",
        "from": "T25n1509_004:0087c19_4",
        "context_with_next_sentence": true
    },
    {
        "source_sentence": "彌勒菩薩自心純淑而弟子未純淑？",
        "from": "T25n1509_004:0087c20_5",
        "context_with_next_sentence": true
    },
    {
        "source_sentence": "答曰：釋迦牟尼菩薩饒益眾生心多，自為身少故；彌勒菩薩多為己身，少為眾生故。",
        "from": "T25n1509_004:0087c21_6",
        "context_with_next_sentence": true
    },
    {
        "source_sentence": "從鞞婆尸佛至迦葉佛，於其中間九十一大劫，種三十二相業因緣集竟，六波羅蜜滿。",
        "from": "T25n1509_004:0087c23_7",
        "context_with_next_sentence": true
    },
    {
        "source_sentence": "何等六？",
        "from": "T25n1509_004:0087c25_8",
        "context_with_next_sentence": true
    },
    {
        "source_sentence": "檀波羅蜜、尸羅波羅蜜、羼提波羅蜜、毘梨耶波羅蜜、禪波羅蜜、般若波羅蜜。",
        "from": "T25n1509_004:0087c25_9",
        "context_with_next_sentence": true
    },
    {
        "source_sentence": "問曰：檀波羅蜜云何滿？",
        "from": "T25n1509_004:0087c27_10",
        "context_with_next_sentence": true
    },
    {
        "source_sentence": "答曰：一切能施，無所遮礙，乃至以身施時，心無所惜。",
        "from": "T25n1509_004:0087c27_11",
        "context_with_next_sentence": true
    },
    {
        "source_sentence": "譬如尸毘王以身施鴿。",
        "from": "T25n1509_004:0087c29_12",
        "context_with_next_sentence": true
    },
    {
        "source_sentence": "釋迦牟尼佛本身作王，名尸毘。",
        "from": "T25n1509_004:0087c29_13",
        "context_with_next_sentence": true
    },
    {
        "source_sentence": "是王得歸命救護陀羅尼，大精進，有慈悲心，視一切眾生如母愛子。",
        "from": "T25n1509_004:0088a01_14",
        "context_with_next_sentence": true
    },
    {
        "source_sentence": "時世無佛，釋提桓因命盡欲墮。",
        "from": "T25n1509_004:0088a03_15",
        "context_with_next_sentence": true
    },
    {
        "source_sentence": "自念言：「何處有佛一切智人？」",
        "from": "T25n1509_004:0088a03_16",
        "context_with_next_sentence": true
    },
    {
        "source_sentence": "處處問難，不能斷疑，知盡非佛，即還天上，愁憂而坐。",
        "from": "T25n1509_004:0088a04_17",
        "context_with_next_sentence": true
    },
    {
        "source_sentence": "巧變化師毘首羯磨天問曰：「天主何以愁憂？」",
        "from": "T25n1509_004:0088a05_18",
        "context_with_next_sentence": true
    },
    {
        "source_sentence": "答曰：「我求一切智人不可得，以是故愁憂。」",
        "from": "T25n1509_004:0088a06_19",
        "context_with_next_sentence": true
    },
    {
        "source_sentence": "毘首羯磨言：「有大菩薩，布施、持戒、禪定、智慧具足，不久當作佛。」",
        "from": "T25n1509_004:0088a07_20",
        "context_with_next_sentence": true
    },
    {
        "source_sentence": "帝釋以偈答曰：　「菩薩發大心，　　魚子、菴樹華，　　三事因時多，　　成果時甚少！」",
        "from": "T25n1509_004:0088a09_21",
        "context_with_next_sentence": true
    },
    {
        "source_sentence": "毘首羯磨答曰：「是優尸那種尸毘王，持戒、精進，大慈、大悲，禪定、智慧，不久作佛。」",
        "from": "T25n1509_004:0088a12_0",
        "context_with_next_sentence": true
    },
    {
        "source_sentence": "釋提桓因語毘首羯磨：「當往試之，知有菩薩相不？",
        "from": "T25n1509_004:0088a13_1",
        "context_with_next_sentence": true
    },
    {
        "source_sentence": "汝作鴿，我作鷹，汝便佯怖入王腋下，我當逐汝。」",
        "from": "T25n1509_004:0088a15_0",
        "context_with_next_sentence": true
    },
    {
        "source_sentence": "毘首羯磨言：「此大菩薩，云何以此事惱？」",
        "from": "T25n1509_004:0088a16_1",
        "context_with_next_sentence": true
    },
    {
        "source_sentence": "釋提桓因說偈言：　「我亦非惡心，　　如真金應試；　　以此試菩薩，　　知其心定不。」",
        "from": "T25n1509_004:0088a17_2",
        "context_with_next_sentence": true
    },
    {
        "source_sentence": "說此偈竟，毘首羯磨即自變身作一赤眼赤足鴿；釋提桓因自變身作一鷹，急飛逐鴿。",
        "from": "T25n1509_004:0088a20_0",
        "context_with_next_sentence": true
    },
    {
        "source_sentence": "鴿直來入王掖底，舉身戰怖，動眼促聲。",
        "from": "T25n1509_004:0088a22_1",
        "context_with_next_sentence": true
    },
    {
        "source_sentence": "　　是時眾多人，　　相與而語曰：　「是王大慈仁，　　一切宜保信，　　如是鴿小鳥，　　歸之如入舍；　　菩薩相如是，　　作佛必不久。」",
        "from": "T25n1509_004:0088a24_0",
        "context_with_next_sentence": true
    },
    {
        "source_sentence": "是時鷹在近樹上，語尸毘王：「還與我鴿，此我所受！」",
        "from": "T25n1509_004:0088a28_0",
        "context_with_next_sentence": true
    },
    {
        "source_sentence": "王時語鷹：「我前受此，非是汝受；我初發意時受此，一切眾生皆欲度之。」",
        "from": "T25n1509_004:0088a29_1",
        "context_with_next_sentence": true
    },
    {
        "source_sentence": "鷹言：「王欲度一切眾生，我非一切耶？",
        "from": "T25n1509_004:0088b01_2",
        "context_with_next_sentence": true
    },
    {
        "source_sentence": "何以獨不見愍而奪我今日食？」",
        "from": "T25n1509_004:0088b02_3",
        "context_with_next_sentence": true
    },
    {
        "source_sentence": "王答言：「汝須何食？",
        "from": "T25n1509_004:0088b03_4",
        "context_with_next_sentence": true
    },
    {
        "source_sentence": "我作誓願：『其有眾生來歸我者，必救護之。』",
        "from": "T25n1509_004:0088b04_0",
        "context_with_next_sentence": true
    },
    {
        "source_sentence": "汝須何食，亦當相給。」",
        "from": "T25n1509_004:0088b05_0",
        "context_with_next_sentence": true
    },
    {
        "source_sentence": "鷹言：「我須新殺熱肉。」",
        "from": "T25n1509_004:0088b05_1",
        "context_with_next_sentence": true
    },
    {
        "source_sentence": "王念言：「如此難得，自非殺生無由得也！",
        "from": "T25n1509_004:0088b06_2",
        "context_with_next_sentence": true
    },
    {
        "source_sentence": "我當云何殺一與一！」",
        "from": "T25n1509_004:0088b07_3",
        "context_with_next_sentence": true
    },
    {
        "source_sentence": "思惟心定，即自說偈：　「是我此身肉，　　恒屬老病死，　　不久當臭爛，　　彼須我當與。」",
        "from": "T25n1509_004:0088b07_4",
        "context_with_next_sentence": true
    },
    {
        "source_sentence": "如是思惟已，呼人持刀，自割股肉與鷹。",
        "from": "T25n1509_004:0088b11_0",
        "context_with_next_sentence": true
    },
    {
        "source_sentence": "鷹語王言：「王雖以熱肉與我，當用道理，令肉輕重得與鴿等，勿見欺也！」",
        "from": "T25n1509_004:0088b11_1",
        "context_with_next_sentence": true
    },
    {
        "source_sentence": "王言：「持稱來！」",
        "from": "T25n1509_004:0088b13_2",
        "context_with_next_sentence": true
    },
    {
        "source_sentence": "以肉對鴿，鴿身轉重，王肉轉輕。",
        "from": "T25n1509_004:0088b14_3",
        "context_with_next_sentence": true
    },
    {
        "source_sentence": "王令人割二股，亦輕不足；次割兩[蹲酋+(十/田/ㄙ)]、兩臗、兩乳、項脊，舉身肉盡，鴿身猶重，王肉故輕。",
        "from": "T25n1509_004:0088b14_4",
        "context_with_next_sentence": true
    },
    {
        "source_sentence": "是時近臣、內戚安施帳幔，却諸看人：「王今如此，無可觀也！」",
        "from": "T25n1509_004:0088b16_5",
        "context_with_next_sentence": true
    },
    {
        "source_sentence": "尸毘王言：「勿遮諸人，聽令入看！」",
        "from": "T25n1509_004:0088b18_6",
        "context_with_next_sentence": true
    },
    {
        "source_sentence": "而說偈言：　「天人阿修羅，　　一切來觀我！",
        "from": "T25n1509_004:0088b19_7",
        "context_with_next_sentence": true
    },
    {
        "source_sentence": "　　大心無上志，　　以求成佛道。",
        "from": "T25n1509_004:0088b21_0",
        "context_with_next_sentence": true
    },
    {
        "source_sentence": "　　若有求佛道，　　當忍此大苦；　　不能堅固心，　　則當息其意。」",
        "from": "T25n1509_004:0088b22_0",
        "context_with_next_sentence": true
    },
    {
        "source_sentence": "是時，菩薩以血塗手，攀稱欲上，定心以身盡以對鴿。",
        "from": "T25n1509_004:0088b24_0",
        "context_with_next_sentence": true
    },
    {
        "source_sentence": "鷹言：「大王！",
        "from": "T25n1509_004:0088b25_1",
        "context_with_next_sentence": true
    },
    {
        "source_sentence": "此事難辦，何用如此？",
        "from": "T25n1509_004:0088b25_2",
        "context_with_next_sentence": true
    },
    {
        "source_sentence": "以鴿還我！」",
        "from": "T25n1509_004:0088b26_3",
        "context_with_next_sentence": true
    },
    {
        "source_sentence": "王言：「鴿來歸我，終不與汝。",
        "from": "T25n1509_004:0088b26_4",
        "context_with_next_sentence": true
    },
    {
        "source_sentence": "我喪身無量，於物無益，今欲以身求易佛道。」",
        "from": "T25n1509_004:0088b26_5",
        "context_with_next_sentence": true
    },
    {
        "source_sentence": "以手攀稱，爾時，菩薩肉盡筋斷，不能自制，欲上而墮，自責心言：「汝當自堅，勿得迷悶！",
        "from": "T25n1509_004:0088b28_6",
        "context_with_next_sentence": true
    },
    {
        "source_sentence": "一切眾生墮憂苦大海，汝一人立誓欲度一切，何以怠悶！",
        "from": "T25n1509_004:0088c01_7",
        "context_with_next_sentence": true
    },
    {
        "source_sentence": "此苦甚少，地獄苦多，以此相比，於十六分猶不及一！",
        "from": "T25n1509_004:0088c02_8",
        "context_with_next_sentence": true
    },
    {
        "source_sentence": "我今有智慧、精進、持戒、禪定，猶患此苦，何況地獄中人無智慧者！」",
        "from": "T25n1509_004:0088c03_9",
        "context_with_next_sentence": true
    },
    {
        "source_sentence": "是時菩薩一心欲上，復更攀稱，語人：「扶我！」",
        "from": "T25n1509_004:0088c05_10",
        "context_with_next_sentence": true
    },
    {
        "source_sentence": "是時菩薩心定無悔。",
        "from": "T25n1509_004:0088c06_11",
        "context_with_next_sentence": true
    },
    {
        "source_sentence": "諸天、龍王、阿修羅、鬼神、人民皆大讚言：「為一小鳥乃爾，是事希有！」",
        "from": "T25n1509_004:0088c06_12",
        "context_with_next_sentence": true
    },
    {
        "source_sentence": "即時大地為六種振動，大海波揚，枯樹生華，天降香雨及散名華，天女歌讚：「必得成佛！」",
        "from": "T25n1509_004:0088c08_13",
        "context_with_next_sentence": true
    },
    {
        "source_sentence": "是時念我四方神仙皆來讚言：「是真菩薩，必早成佛。」",
        "from": "T25n1509_004:0088c10_14",
        "context_with_next_sentence": true
    },
    {
        "source_sentence": "鷹語鴿言：「終試如此，不惜身命，是真菩薩！」",
        "from": "T25n1509_004:0088c11_15",
        "context_with_next_sentence": true
    },
    {
        "source_sentence": "即說偈言：　「慈悲地中生，　　一切智樹牙，　　我曹當供養，　　不應施憂惱！」",
        "from": "T25n1509_004:0088c12_16",
        "context_with_next_sentence": true
    },
    {
        "source_sentence": "毘首羯磨語釋提桓因言：「天主！",
        "from": "T25n1509_004:0088c15_0",
        "context_with_next_sentence": true
    },
    {
        "source_sentence": "汝有神力，可令此王身得平復。」",
        "from": "T25n1509_004:0088c15_1",
        "context_with_next_sentence": true
    },
    {
        "source_sentence": "釋提桓因言：「不須我也。",
        "from": "T25n1509_004:0088c16_2",
        "context_with_next_sentence": true
    },
    {
        "source_sentence": "此王自作誓願，大心歡喜，不惜身命感發一切，令求佛道。」",
        "from": "T25n1509_004:0088c17_3",
        "context_with_next_sentence": true
    },
    {
        "source_sentence": "帝釋語人王言：「汝割肉辛苦，心不惱沒耶？」",
        "from": "T25n1509_004:0088c18_4",
        "context_with_next_sentence": true
    },
    {
        "source_sentence": "王言：「我心歡喜，不惱不沒。」",
        "from": "T25n1509_004:0088c19_5",
        "context_with_next_sentence": true
    },
    {
        "source_sentence": "帝釋言：「誰當信汝心不沒者？」",
        "from": "T25n1509_004:0088c20_6",
        "context_with_next_sentence": true
    },
    {
        "source_sentence": "是時菩薩作實誓願：「我割肉血流，不瞋不惱，一心不悶以求佛道者，我身當即平復如故。」",
        "from": "T25n1509_004:0088c20_7",
        "context_with_next_sentence": true
    },
    {
        "source_sentence": "即出語時，身復如本。",
        "from": "T25n1509_004:0088c23_8",
        "context_with_next_sentence": true
    },
    {
        "source_sentence": "人天見之，皆大悲喜，歎未曾有：「此大菩薩必當作佛，我曹應當盡心供養。",
        "from": "T25n1509_004:0088c23_9",
        "context_with_next_sentence": true
    },
    {
        "source_sentence": "願令早成佛道，當念我等！」",
        "from": "T25n1509_004:0088c25_10",
        "context_with_next_sentence": true
    },
    {
        "source_sentence": "是時釋提桓因、毘首羯磨各還天上。",
        "from": "T25n1509_004:0088c26_0",
        "context_with_next_sentence": true
    },
    {
        "source_sentence": "如是等種種相，是檀波羅蜜滿。",
        "from": "T25n1509_004:0088c26_1",
        "context_with_next_sentence": true
    },
    {
        "source_sentence": "問曰：尸羅波羅蜜云何滿？",
        "from": "T25n1509_004:0088c27_2",
        "context_with_next_sentence": true
    },
    {
        "source_sentence": "答曰：不惜身命，護持淨戒，如須陀須摩王，以劫磨沙波陀大王故，乃至捨命不犯禁戒。",
        "from": "T25n1509_004:0088c28_3",
        "context_with_next_sentence": true
    },
    {
        "source_sentence": "昔有須陀須摩王，是王精進持戒，常依實語。",
        "from": "T25n1509_004:0089a01_4",
        "context_with_next_sentence": true
    },
    {
        "source_sentence": "晨朝乘車，將諸婇女入園遊戲。",
        "from": "T25n1509_004:0089a02_5",
        "context_with_next_sentence": true
    },
    {
        "source_sentence": "出城門時，有一婆羅門來乞，語王言：「王是大福德人，我身貧窮，當見愍念，賜匃少多！」",
        "from": "T25n1509_004:0089a03_6",
        "context_with_next_sentence": true
    },
    {
        "source_sentence": "王言：「諾！",
        "from": "T25n1509_004:0089a05_7",
        "context_with_next_sentence": true
    },
    {
        "source_sentence": "敬如來告，當相布施，須我出還。」",
        "from": "T25n1509_004:0089a05_8",
        "context_with_next_sentence": true
    },
    {
        "source_sentence": "作此語已，入園澡浴嬉戲。",
        "from": "T25n1509_004:0089a06_9",
        "context_with_next_sentence": true
    },
    {
        "source_sentence": "時有兩翅王，名曰鹿足，空中飛來，於婇女中捉王將去，譬如金翅鳥海中取龍。",
        "from": "T25n1509_004:0089a06_10",
        "context_with_next_sentence": true
    },
    {
        "source_sentence": "諸女啼哭，號慟一園；驚城內外，搔擾悲惶。",
        "from": "T25n1509_004:0089a08_11",
        "context_with_next_sentence": true
    },
    {
        "source_sentence": "鹿足負王，騰躍虛空，至所住止，置九十九諸王中。",
        "from": "T25n1509_004:0089a09_12",
        "context_with_next_sentence": true
    },
    {
        "source_sentence": "須陀須摩王涕零如雨，鹿足王語言：「大剎利王！",
        "from": "T25n1509_004:0089a11_13",
        "context_with_next_sentence": true
    },
    {
        "source_sentence": "汝何以啼如小兒？",
        "from": "T25n1509_004:0089a12_14",
        "context_with_next_sentence": true
    },
    {
        "source_sentence": "人生有死，合會有離。」",
        "from": "T25n1509_004:0089a12_15",
        "context_with_next_sentence": true
    },
    {
        "source_sentence": "須陀須摩王答言：「我不畏死，甚畏失信。",
        "from": "T25n1509_004:0089a13_16",
        "context_with_next_sentence": true
    },
    {
        "source_sentence": "我從生已來，初不妄語。",
        "from": "T25n1509_004:0089a14_17",
        "context_with_next_sentence": true
    },
    {
        "source_sentence": "今日晨朝出門時，有一婆羅門來從我乞，我時許言：『還當布施。』",
        "from": "T25n1509_004:0089a14_18",
        "context_with_next_sentence": true
    },
    {
        "source_sentence": "不慮無常，辜負彼心，自招欺罪，是故啼耳！」",
        "from": "T25n1509_004:0089a16_19",
        "context_with_next_sentence": true
    },
    {
        "source_sentence": "鹿足王言：「汝意欲爾，畏此妄語，聽汝還去七日，布施婆羅門訖便來還。",
        "from": "T25n1509_004:0089a17_20",
        "context_with_next_sentence": true
    },
    {
        "source_sentence": "若過七日不還，我有兩翅力，取汝不難。」",
        "from": "T25n1509_004:0089a19_0",
        "context_with_next_sentence": true
    },
    {
        "source_sentence": "須陀須摩王得還本國，恣意布施，立太子為王，大會人民，懺謝之言：「我智不周物，治不如法，當見忠恕！",
        "from": "T25n1509_004:0089a20_0",
        "context_with_next_sentence": true
    },
    {
        "source_sentence": "如我今日，身非己有，正爾還去。」",
        "from": "T25n1509_004:0089a22_1",
        "context_with_next_sentence": true
    },
    {
        "source_sentence": "舉國人民及諸親戚叩頭留之：「願王留意，慈蔭此國，勿以鹿足鬼王為慮也！",
        "from": "T25n1509_004:0089a23_2",
        "context_with_next_sentence": true
    },
    {
        "source_sentence": "當設鐵舍、奇兵，鹿足雖神，不畏之也！」",
        "from": "T25n1509_004:0089a25_3",
        "context_with_next_sentence": true
    },
    {
        "source_sentence": "王言：「不得爾也！」",
        "from": "T25n1509_004:0089a26_4",
        "context_with_next_sentence": true
    },
    {
        "source_sentence": "而說偈言：　「實語第一戒，　　實語昇天梯，　　實語小而大，　　妄語入地獄。",
        "from": "T25n1509_004:0089a26_5",
        "context_with_next_sentence": true
    },
    {
        "source_sentence": "　　我今守實語，　　寧棄身壽命，　　心無有悔恨。」",
        "from": "T25n1509_004:0089a29_0",
        "context_with_next_sentence": true
    },
    {
        "source_sentence": "如是思惟已，王即發去，到鹿足王所。",
        "from": "T25n1509_004:0089b02_0",
        "context_with_next_sentence": true
    },
    {
        "source_sentence": "鹿足遙見，歡喜而言：「汝是實語人，不失信要。",
        "from": "T25n1509_004:0089b02_1",
        "context_with_next_sentence": true
    },
    {
        "source_sentence": "一切人皆惜身命，汝從死得脫，還來赴信，汝是大人！」",
        "from": "T25n1509_004:0089b03_2",
        "context_with_next_sentence": true
    },
    {
        "source_sentence": "爾時，須陀須摩王讚實語：「實語是為人，非實語非人。」",
        "from": "T25n1509_004:0089b05_3",
        "context_with_next_sentence": true
    },
    {
        "source_sentence": "如是種種讚實語，呵妄語。",
        "from": "T25n1509_004:0089b06_4",
        "context_with_next_sentence": true
    },
    {
        "source_sentence": "鹿足聞之，信心清淨，語須陀須摩王言：「汝好說此，今相放捨；汝既得脫，九十九王亦布施汝，隨意各還本國。」",
        "from": "T25n1509_004:0089b07_0",
        "context_with_next_sentence": true
    },
    {
        "source_sentence": "如是語已，百王各得還去。",
        "from": "T25n1509_004:0089b09_1",
        "context_with_next_sentence": true
    },
    {
        "source_sentence": "如是等種種本生中相，是為尸羅波羅蜜滿。",
        "from": "T25n1509_004:0089b10_2",
        "context_with_next_sentence": true
    },
    {
        "source_sentence": "問曰：羼提波羅蜜云何滿？",
        "from": "T25n1509_004:0089b11_3",
        "context_with_next_sentence": true
    },
    {
        "source_sentence": "答曰：若人來罵，撾捶割剝，支解奪命，心不起瞋。",
        "from": "T25n1509_004:0089b11_4",
        "context_with_next_sentence": true
    },
    {
        "source_sentence": "如羼提比丘為迦梨王截其手、足、耳、鼻，心堅不動。",
        "from": "T25n1509_004:0089b12_5",
        "context_with_next_sentence": true
    },
    {
        "source_sentence": "問曰：毘梨耶波羅蜜云何滿？",
        "from": "T25n1509_004:0089b14_6",
        "context_with_next_sentence": true
    },
    {
        "source_sentence": "答曰：若有大心、勤力如大施菩薩，為一切故，以此一身，誓抒大海，令其乾盡，定心不懈。",
        "from": "T25n1509_004:0089b14_7",
        "context_with_next_sentence": true
    },
    {
        "source_sentence": "亦如讚弗沙佛，七日七夜翹一腳，目不眴。",
        "from": "T25n1509_004:0089b16_8",
        "context_with_next_sentence": true
    },
    {
        "source_sentence": "問曰：禪波羅蜜云何滿？",
        "from": "T25n1509_004:0089b17_9",
        "context_with_next_sentence": true
    },
    {
        "source_sentence": "答曰：如一切外道禪定中得自在。",
        "from": "T25n1509_004:0089b18_10",
        "context_with_next_sentence": true
    },
    {
        "source_sentence": "又如尚闍梨仙人，坐禪時無出入息，鳥於螺髻中生子，不動不搖，乃至鳥子飛去。",
        "from": "T25n1509_004:0089b19_11",
        "context_with_next_sentence": true
    },
    {
        "source_sentence": "問曰：般若波羅蜜云何滿？",
        "from": "T25n1509_004:0089b21_12",
        "context_with_next_sentence": true
    },
    {
        "source_sentence": "答曰：菩薩大心思惟分別，如劬嬪陀婆羅門大臣，分閻浮提大地作七分。",
        "from": "T25n1509_004:0089b21_13",
        "context_with_next_sentence": true
    },
    {
        "source_sentence": "若干大城、小城、聚落村民，盡作七分。",
        "from": "T25n1509_004:0089b23_14",
        "context_with_next_sentence": true
    },
    {
        "source_sentence": "般若波羅蜜如是。",
        "from": "T25n1509_004:0089b24_15",
        "context_with_next_sentence": true
    },
    {
        "source_sentence": "是菩薩六波羅蜜滿，在迦葉佛所作弟子，持淨戒，行功德，生兜率天上。",
        "from": "T25n1509_004:0089b24_16",
        "context_with_next_sentence": true
    },
    {
        "source_sentence": "問曰：菩薩何以生兜率天上，而不在上生、不在下生；是大有福德，應自在生？",
        "from": "T25n1509_004:0089b26_17",
        "context_with_next_sentence": true
    },
    {
        "source_sentence": "答曰：有人言：因緣業熟，應在是中生。",
        "from": "T25n1509_004:0089b28_18",
        "context_with_next_sentence": true
    },
    {
        "source_sentence": "復次，下地中結使厚濁，上地中結使利；兜率天上結使不厚不利，智慧安隱故。",
        "from": "T25n1509_004:0089b29_19",
        "context_with_next_sentence": true
    },
    {
        "source_sentence": "復次，不欲過佛出世時故。",
        "from": "T25n1509_004:0089c02_0",
        "context_with_next_sentence": true
    },
    {
        "source_sentence": "若於下地生命短，壽終時佛未出世；若於上地生命長，壽未盡，復過佛出時；兜率天壽，與佛出時會故。",
        "from": "T25n1509_004:0089c02_1",
        "context_with_next_sentence": true
    },
    {
        "source_sentence": "復次，佛常居中道故。",
        "from": "T25n1509_004:0089c05_2",
        "context_with_next_sentence": true
    },
    {
        "source_sentence": "兜率天於六天及梵之中，上三、下三。",
        "from": "T25n1509_004:0089c05_3",
        "context_with_next_sentence": true
    },
    {
        "source_sentence": "於彼天下，必生中國，中夜降神，中夜出迦毘羅婆國，行中道得阿耨多羅三藐三菩提；中道為人說法，中夜入無餘涅槃。",
        "from": "T25n1509_004:0089c06_4",
        "context_with_next_sentence": true
    },
    {
        "source_sentence": "好中法故，中天上生。",
        "from": "T25n1509_004:0089c09_5",
        "context_with_next_sentence": true
    },
    {
        "source_sentence": "如是菩薩兜率天上生竟。",
        "from": "T25n1509_004:0089c09_6",
        "context_with_next_sentence": true
    },
    {
        "source_sentence": "以四種觀人間：一者觀時，二者觀土地，三者觀種姓，四者觀生處。",
        "from": "T25n1509_004:0089c10_7",
        "context_with_next_sentence": true
    },
    {
        "source_sentence": "云何觀時？",
        "from": "T25n1509_004:0089c12_0",
        "context_with_next_sentence": true
    },
    {
        "source_sentence": "時有八種，佛出其中：第一、人長壽八萬四千歲時，第二、人壽七萬歲，第三、人壽六萬歲，第四、人壽五萬歲，第五、人壽四萬歲，第六、人壽三萬歲，第七、人壽二萬歲，第八、人壽一百餘歲。",
        "from": "T25n1509_004:0089c12_1",
        "context_with_next_sentence": true
    },
    {
        "source_sentence": "菩薩如是念：人壽百歲，佛出時到。",
        "from": "T25n1509_004:0089c16_2",
        "context_with_next_sentence": true
    },
    {
        "source_sentence": "是名觀時。",
        "from": "T25n1509_004:0089c17_3",
        "context_with_next_sentence": true
    },
    {
        "source_sentence": "云何觀土地？",
        "from": "T25n1509_004:0089c17_4",
        "context_with_next_sentence": true
    },
    {
        "source_sentence": "諸佛常在中國生，多金銀寶物，飲食豐美，其土清淨。",
        "from": "T25n1509_004:0089c17_5",
        "context_with_next_sentence": true
    },
    {
        "source_sentence": "云何觀種姓？",
        "from": "T25n1509_004:0089c19_0",
        "context_with_next_sentence": true
    },
    {
        "source_sentence": "佛生二種姓中：若剎利、若婆羅門。",
        "from": "T25n1509_004:0089c19_1",
        "context_with_next_sentence": true
    },
    {
        "source_sentence": "剎利種勢力大故，婆羅門種姓智慧大故。",
        "from": "T25n1509_004:0089c20_2",
        "context_with_next_sentence": true
    },
    {
        "source_sentence": "隨時所貴者，佛於中生。",
        "from": "T25n1509_004:0089c21_3",
        "context_with_next_sentence": true
    },
    {
        "source_sentence": "云何觀生處？",
        "from": "T25n1509_004:0089c21_4",
        "context_with_next_sentence": true
    },
    {
        "source_sentence": "何等母人能懷那羅延力菩薩，亦能自護淨戒？",
        "from": "T25n1509_004:0089c22_5",
        "context_with_next_sentence": true
    },
    {
        "source_sentence": "如是觀竟，唯中國迦毘羅婆淨飯王后能懷菩薩。",
        "from": "T25n1509_004:0089c23_6",
        "context_with_next_sentence": true
    },
    {
        "source_sentence": "如是思惟已，於兜率天下，不失正慧入於母胎。",
        "from": "T25n1509_004:0089c24_7",
        "context_with_next_sentence": true
    },
    {
        "source_sentence": "問曰：何以故，一切菩薩末後身從天上來，不從人中來？",
        "from": "T25n1509_004:0089c25_8",
        "context_with_next_sentence": true
    },
    {
        "source_sentence": "答曰：乘上道故，六道之中天道最上。",
        "from": "T25n1509_004:0090a01_9",
        "context_with_next_sentence": true
    },
    {
        "source_sentence": "復次，天上下時，種種瑞應未曾所有；若從人道，人道不能有此。",
        "from": "T25n1509_004:0090a02_10",
        "context_with_next_sentence": true
    },
    {
        "source_sentence": "復次，人敬重天故。",
        "from": "T25n1509_004:0090a04_11",
        "context_with_next_sentence": true
    },
    {
        "source_sentence": "問曰：一切人以垢心有相續入母胎，一切邪慧相應，云何名菩薩正慧入母胎？",
        "from": "T25n1509_004:0090a04_12",
        "context_with_next_sentence": true
    },
    {
        "source_sentence": "答曰：有人言：有相續時，一切眾生邪慧心入母胎，菩薩憶念不失故，名正慧入母胎。",
        "from": "T25n1509_004:0090a06_13",
        "context_with_next_sentence": true
    },
    {
        "source_sentence": "中陰中住則知中陰住，入胎時知入胎，歌羅羅時知住歌羅羅(受胎七日赤白精和合時也)，頞浮陀(二七日時如璽胞狀也)時知住頞浮陀，伽那時知住伽那(三七日時如凝酪也)，五皰時知住五皰，出生時知出生；是中憶念不失，是名正慧入母胎。",
        "from": "T25n1509_004:0090a08_14",
        "context_with_next_sentence": true
    },
    {
        "source_sentence": "復次，餘人在中陰住時，若男，於母生欲染心：「此女人與我從事。」",
        "from": "T25n1509_004:0090a13_15",
        "context_with_next_sentence": true
    },
    {
        "source_sentence": "於父生瞋恚；若女，於父生染欲心：「此男子與我從事。」",
        "from": "T25n1509_004:0090a15_16",
        "context_with_next_sentence": true
    },
    {
        "source_sentence": "於母生瞋恚。",
        "from": "T25n1509_004:0090a16_17",
        "context_with_next_sentence": true
    },
    {
        "source_sentence": "如是瞋恚心、染欲心，菩薩無此。",
        "from": "T25n1509_004:0090a16_18",
        "context_with_next_sentence": true
    },
    {
        "source_sentence": "菩薩先已了知是父、是母。",
        "from": "T25n1509_004:0090a17_19",
        "context_with_next_sentence": true
    },
    {
        "source_sentence": "是父、是母能長養我身，我依父母生身得阿耨多羅三藐三菩提。",
        "from": "T25n1509_004:0090a18_20",
        "context_with_next_sentence": true
    },
    {
        "source_sentence": "是淨心念父母相續入胎，是名正慧入母胎。",
        "from": "T25n1509_004:0090a19_21",
        "context_with_next_sentence": true
    },
    {
        "source_sentence": "是菩薩滿十月，正慧不失念。",
        "from": "T25n1509_004:0090a20_22",
        "context_with_next_sentence": true
    },
    {
        "source_sentence": "出胎，行七步，發口言：「是我末後身。」",
        "from": "T25n1509_004:0090a21_23",
        "context_with_next_sentence": true
    },
    {
        "source_sentence": "乃至將示相師：「汝觀我子實有三十二大人相不？",
        "from": "T25n1509_004:0090a22_24",
        "context_with_next_sentence": true
    },
    {
        "source_sentence": "若有三十二相具足者，是應有二法：若在家當為轉輪聖王，若出家當成佛。」",
        "from": "T25n1509_004:0090a23_25",
        "context_with_next_sentence": true
    },
    {
        "source_sentence": "諸相師言：「地天太子實有三十二大人相，若在家者當作轉輪王，若出家者當成佛。」",
        "from": "T25n1509_004:0090a25_26",
        "context_with_next_sentence": true
    },
    {
        "source_sentence": "王言：「何等三十二相？」",
        "from": "T25n1509_004:0090a27_27",
        "context_with_next_sentence": true
    },
    {
        "source_sentence": "相師答言：一者、足下安平立相：足下一切著地，間無所受，不容一針。",
        "from": "T25n1509_004:0090a27_28",
        "context_with_next_sentence": true
    },
    {
        "source_sentence": "二者、足下二輪相：千輻輞轂，三事具足，自然成就，不待人工，諸天工師毘首羯磨，不能化作如是妙相。",
        "from": "T25n1509_004:0090a29_29",
        "context_with_next_sentence": true
    },
    {
        "source_sentence": "問曰：何以故不能？",
        "from": "T25n1509_004:0090b02_30",
        "context_with_next_sentence": true
    },
    {
        "source_sentence": "答曰：是毘首羯磨諸天工師，不隱沒智慧；是輪相善業報。",
        "from": "T25n1509_004:0090b03_31",
        "context_with_next_sentence": true
    },
    {
        "source_sentence": "是天工師生報得智慧；是輪相行善根智慧得。",
        "from": "T25n1509_004:0090b04_32",
        "context_with_next_sentence": true
    },
    {
        "source_sentence": "是毘首羯磨一世得是智慧；是輪相從無量劫智慧生。",
        "from": "T25n1509_004:0090b05_33",
        "context_with_next_sentence": true
    },
    {
        "source_sentence": "以是故，毘首羯磨不能化作，何況餘工師？",
        "from": "T25n1509_004:0090b06_34",
        "context_with_next_sentence": true
    },
    {
        "source_sentence": "三者、長指相：指纖長端直，次第傭好，指節參差。",
        "from": "T25n1509_004:0090b07_35",
        "context_with_next_sentence": true
    },
    {
        "source_sentence": "四者、足跟廣平相。",
        "from": "T25n1509_004:0090b08_36",
        "context_with_next_sentence": true
    },
    {
        "source_sentence": "五者、手足指縵網相：如鴈王張指則現，不張則不現。",
        "from": "T25n1509_004:0090b09_37",
        "context_with_next_sentence": true
    },
    {
        "source_sentence": "六者、手足柔軟相：如細劫波毳，勝餘身分。",
        "from": "T25n1509_004:0090b10_38",
        "context_with_next_sentence": true
    },
    {
        "source_sentence": "七者、足趺高滿相：以足蹈地，不廣不狹。",
        "from": "T25n1509_004:0090b11_39",
        "context_with_next_sentence": true
    },
    {
        "source_sentence": "足下色如赤蓮華，足指間網及足邊色如真珊瑚，指爪如淨赤銅，足趺上真金色，足趺上毛青毘琉璃色。",
        "from": "T25n1509_004:0090b12_40",
        "context_with_next_sentence": true
    },
    {
        "source_sentence": "其足嚴好，譬如雜寶屐，種種莊飾。",
        "from": "T25n1509_004:0090b14_41",
        "context_with_next_sentence": true
    },
    {
        "source_sentence": "八者、伊泥延膞相：如伊泥延鹿膞，隨次傭纖。",
        "from": "T25n1509_004:0090b15_42",
        "context_with_next_sentence": true
    },
    {
        "source_sentence": "九者、正立手摩膝相：不俯不仰，以掌摩膝。",
        "from": "T25n1509_004:0090b16_43",
        "context_with_next_sentence": true
    },
    {
        "source_sentence": "十者、陰藏相：譬如調善象寶、馬寶。",
        "from": "T25n1509_004:0090b17_44",
        "context_with_next_sentence": true
    },
    {
        "source_sentence": "問曰：若菩薩得阿耨多羅三藐三菩提時，諸弟子何因緣見陰藏相？",
        "from": "T25n1509_004:0090b18_45",
        "context_with_next_sentence": true
    },
    {
        "source_sentence": "答曰：為度眾人決眾疑故，示陰藏相。",
        "from": "T25n1509_004:0090b20_46",
        "context_with_next_sentence": true
    },
    {
        "source_sentence": "復有人言：「佛化作馬寶、象寶，示諸弟子言：『我陰藏相亦如是。』」",
        "from": "T25n1509_004:0090b21_0",
        "context_with_next_sentence": true
    },
    {
        "source_sentence": "十一者、身廣長等相：如尼拘盧陀樹，菩薩身齊為中，四邊量等。",
        "from": "T25n1509_004:0090b22_1",
        "context_with_next_sentence": true
    },
    {
        "source_sentence": "十二者、毛上向相：身有諸毛，生皆上向而穉。",
        "from": "T25n1509_004:0090b23_2",
        "context_with_next_sentence": true
    },
    {
        "source_sentence": "十三者、一一孔一毛生相：毛不亂，青瑠璃色，毛右靡上向。",
        "from": "T25n1509_004:0090b24_3",
        "context_with_next_sentence": true
    },
    {
        "source_sentence": "十四者、金色相：問曰：何等金色？",
        "from": "T25n1509_004:0090b26_4",
        "context_with_next_sentence": true
    },
    {
        "source_sentence": "答曰：若鐵在金邊則不現，今現在金比佛在時金則不現，佛在時金比閻浮那金則不現，閻浮那金比大海中轉輪聖王道中金沙則不現，金沙比金山則不現，金山比須彌山則不現，須彌山金比三十三諸天瓔珞金則不現，三十三諸天瓔珞金比焰摩天金則不現，焰摩天金比兜率陀天金則不現，兜率陀天金比化自在天金則不現，化自在天金比他化自在天金則不現，他化自在天金比菩薩身色則不現。",
        "from": "T25n1509_004:0090b27_0",
        "context_with_next_sentence": true
    },
    {
        "source_sentence": "如是色，是名金色相。",
        "from": "T25n1509_004:0090c07_1",
        "context_with_next_sentence": true
    },
    {
        "source_sentence": "十五者、丈光相：四邊皆有一丈光，佛在是光中端嚴第一，如諸天諸王寶光明淨。",
        "from": "T25n1509_004:0090c08_2",
        "context_with_next_sentence": true
    },
    {
        "source_sentence": "十六者、細薄皮相：塵土不著身，如蓮華葉不受塵水。",
        "from": "T25n1509_004:0090c10_3",
        "context_with_next_sentence": true
    },
    {
        "source_sentence": "若菩薩在乾土山中經行，土不著足；隨藍風來，吹破土山令散為塵，乃至一塵不著佛身。",
        "from": "T25n1509_004:0090c11_4",
        "context_with_next_sentence": true
    },
    {
        "source_sentence": "十七者、七處隆滿相：兩手、兩足、兩肩、項中，七處皆隆滿端正，色淨勝餘身體。",
        "from": "T25n1509_004:0090c13_5",
        "context_with_next_sentence": true
    },
    {
        "source_sentence": "十八者、兩腋下隆滿相：不高不深。",
        "from": "T25n1509_004:0090c15_6",
        "context_with_next_sentence": true
    },
    {
        "source_sentence": "十九者、上身如師子相。",
        "from": "T25n1509_004:0090c16_7",
        "context_with_next_sentence": true
    },
    {
        "source_sentence": "二十者、大直身相：於一切人中身最大而直。",
        "from": "T25n1509_004:0090c16_8",
        "context_with_next_sentence": true
    },
    {
        "source_sentence": "二十一者、肩圓好相：一切治肩無如是者。",
        "from": "T25n1509_004:0090c17_9",
        "context_with_next_sentence": true
    },
    {
        "source_sentence": "二十二者、四十齒相：不多不少，餘人三十二齒，身三百餘骨，頭骨有九；菩薩四十齒，頭有一骨。",
        "from": "T25n1509_004:0090c18_10",
        "context_with_next_sentence": true
    },
    {
        "source_sentence": "菩薩齒骨多，頭骨少；餘人齒骨少，頭骨多。",
        "from": "T25n1509_004:0090c20_11",
        "context_with_next_sentence": true
    },
    {
        "source_sentence": "以是故，異於餘人身。",
        "from": "T25n1509_004:0090c21_12",
        "context_with_next_sentence": true
    },
    {
        "source_sentence": "二十三者、齒齊相：諸齒等，無麁無細，不出不入。",
        "from": "T25n1509_004:0090c22_13",
        "context_with_next_sentence": true
    },
    {
        "source_sentence": "齒密相，人不知者，謂為一齒，齒間不容一毫。",
        "from": "T25n1509_004:0090c23_14",
        "context_with_next_sentence": true
    },
    {
        "source_sentence": "二十四者、牙白相：乃至勝雪山王光。",
        "from": "T25n1509_004:0090c24_15",
        "context_with_next_sentence": true
    },
    {
        "source_sentence": "二十五者、師子頰相：如師子獸中王平廣頰。",
        "from": "T25n1509_004:0090c25_16",
        "context_with_next_sentence": true
    },
    {
        "source_sentence": "二十六者、味中得上味相：有人言：佛以食著口中，是一切食皆作最上味。",
        "from": "T25n1509_004:0090c26_17",
        "context_with_next_sentence": true
    },
    {
        "source_sentence": "何以故？",
        "from": "T25n1509_004:0091a02_18",
        "context_with_next_sentence": true
    },
    {
        "source_sentence": "是一切食中有最上味因故。",
        "from": "T25n1509_004:0091a02_19",
        "context_with_next_sentence": true
    },
    {
        "source_sentence": "無是相人，不能發其因故，不得最上味。",
        "from": "T25n1509_004:0091a03_0",
        "context_with_next_sentence": true
    },
    {
        "source_sentence": "復有人言：若菩薩舉食著口中，是時咽喉邊兩處流注甘露，和合諸味，是味清淨故，名味中得上味。",
        "from": "T25n1509_004:0091a04_1",
        "context_with_next_sentence": true
    },
    {
        "source_sentence": "二十七者、大舌相：是菩薩大舌從口中出，覆一切面分，乃至髮際；若還入口，口亦不滿。",
        "from": "T25n1509_004:0091a06_2",
        "context_with_next_sentence": true
    },
    {
        "source_sentence": "二十八者、梵聲相：如梵天王五種聲從口出：其一、深如雷；二、清徹遠聞，聞者悅樂；三、入心敬愛；四、諦了易解；五、聽者無厭。",
        "from": "T25n1509_004:0091a08_3",
        "context_with_next_sentence": true
    },
    {
        "source_sentence": "菩薩音聲亦如是，五種聲從口中出迦陵毘伽聲相，如迦陵毘伽鳥聲可愛；鼓聲相，如大鼓音深遠。",
        "from": "T25n1509_004:0091a11_4",
        "context_with_next_sentence": true
    },
    {
        "source_sentence": "二十九者、真青眼相：如好青蓮華。",
        "from": "T25n1509_004:0091a13_5",
        "context_with_next_sentence": true
    },
    {
        "source_sentence": "三十者、牛眼睫相：如牛王眼睫，長好不亂。",
        "from": "T25n1509_004:0091a14_6",
        "context_with_next_sentence": true
    },
    {
        "source_sentence": "三十一者、頂髻相：菩薩有骨髻，如拳等在頂上。",
        "from": "T25n1509_004:0091a15_7",
        "context_with_next_sentence": true
    },
    {
        "source_sentence": "三十二者、白毛相：白毛眉間生，不高不下，白淨右旋，舒長五尺。",
        "from": "T25n1509_004:0091a16_8",
        "context_with_next_sentence": true
    },
    {
        "source_sentence": "相師言：地天太子三十二大人相如是，菩薩具有此相。",
        "from": "T25n1509_004:0091a18_9",
        "context_with_next_sentence": true
    },
    {
        "source_sentence": "問曰：轉輪聖王有三十二相，菩薩亦有三十二相，有何差別？",
        "from": "T25n1509_004:0091a19_10",
        "context_with_next_sentence": true
    },
    {
        "source_sentence": "答曰：菩薩相者，有七事勝轉輪聖王相。",
        "from": "T25n1509_004:0091a20_11",
        "context_with_next_sentence": true
    },
    {
        "source_sentence": "菩薩相者：一、淨好；二、分明；三、不失處；四、具足；五、深入；六、隨智慧行，不隨世間；七、隨遠離。",
        "from": "T25n1509_004:0091a21_12",
        "context_with_next_sentence": true
    },
    {
        "source_sentence": "轉輪聖王相不爾。",
        "from": "T25n1509_004:0091a24_13",
        "context_with_next_sentence": true
    },
    {
        "source_sentence": "問曰：云何名「相」？",
        "from": "T25n1509_004:0091a24_14",
        "context_with_next_sentence": true
    },
    {
        "source_sentence": "答曰：易知故名「相」，如水異火，以相故知。",
        "from": "T25n1509_004:0091a24_15",
        "context_with_next_sentence": true
    },
    {
        "source_sentence": "問曰：菩薩何以故三十二相不多不少？",
        "from": "T25n1509_004:0091a25_16",
        "context_with_next_sentence": true
    },
    {
        "source_sentence": "答曰：有人言：「佛以三十二相莊嚴身者，端正不亂故。",
        "from": "T25n1509_004:0091a26_17",
        "context_with_next_sentence": true
    },
    {
        "source_sentence": "若少者身不端正，若多者佛身相亂；是三十二相端正不亂，不可益，不可減。",
        "from": "T25n1509_004:0091a28_18",
        "context_with_next_sentence": true
    },
    {
        "source_sentence": "猶如佛法不可增、不可減，身相亦如是。」",
        "from": "T25n1509_004:0091a29_19",
        "context_with_next_sentence": true
    },
    {
        "source_sentence": "問曰：菩薩何以故以相嚴身？",
        "from": "T25n1509_004:0091b01_20",
        "context_with_next_sentence": true
    },
    {
        "source_sentence": "答曰：有人見佛身相，心得信淨，以是故以相嚴身。",
        "from": "T25n1509_004:0091b02_21",
        "context_with_next_sentence": true
    },
    {
        "source_sentence": "復次，諸佛以一切事勝故，身色、威力，種姓，家屬，智慧、禪定、解脫，眾事皆勝，若佛不莊嚴身相，是事便少。",
        "from": "T25n1509_004:0091b03_22",
        "context_with_next_sentence": true
    },
    {
        "source_sentence": "復次，有人言：「阿耨多羅三藐三菩提住是身中，若身相不嚴，阿耨多羅三藐三菩提不住此身中。",
        "from": "T25n1509_004:0091b06_23",
        "context_with_next_sentence": true
    },
    {
        "source_sentence": "譬如人欲娶豪貴家女，其女遣使語彼人言：『若欲娶我者，當先莊嚴房室，除却污穢，塗治香熏，安施床榻，被褥綩綖，幃帳幄幔，幡蓋華香，必令嚴飾，然後我當到汝舍。』",
        "from": "T25n1509_004:0091b08_24",
        "context_with_next_sentence": true
    },
    {
        "source_sentence": "阿耨多羅三藐三菩提亦復如是，遣智慧使，未來世中到菩薩所言：『若欲得我，先修相好以自莊嚴，然後我當住汝身中；若不莊嚴身者，我不住也。』",
        "from": "T25n1509_004:0091b12_25",
        "context_with_next_sentence": true
    },
    {
        "source_sentence": "以是故，菩薩修三十二相自莊嚴身，為得阿耨多羅三藐三菩提故。」",
        "from": "T25n1509_004:0091b15_26",
        "context_with_next_sentence": true
    },
    {
        "source_sentence": "是時菩薩漸漸長大，見老病死苦，厭患心生，夜半出家，六年苦行，食難陀婆羅門女益身十六功德石蜜乳糜。",
        "from": "T25n1509_004:0091b17_27",
        "context_with_next_sentence": true
    },
    {
        "source_sentence": "食竟，菩提樹下破萬八千億鬼兵魔眾已，得阿耨多羅三藐三菩提。",
        "from": "T25n1509_004:0091b20_28",
        "context_with_next_sentence": true
    },
    {
        "source_sentence": "問曰：得何功德故名為佛？",
        "from": "T25n1509_004:0091b21_29",
        "context_with_next_sentence": true
    },
    {
        "source_sentence": "答曰：得盡智、無生智，故名為佛。",
        "from": "T25n1509_004:0091b22_30",
        "context_with_next_sentence": true
    },
    {
        "source_sentence": "復次，有人言：「得佛十力、四無所畏、十八不共法、三達、無礙、三意止——一者、受教敬重，佛無喜；二者、不受教不敬重，佛無憂；三者、敬重不敬重，心無異——大慈、大悲、三十七道品，一切諸法總相別相悉知故，故名為佛。」",
        "from": "T25n1509_004:0091b23_31",
        "context_with_next_sentence": true
    },
    {
        "source_sentence": "問曰：何以故未得佛道名為菩薩，得佛道不名為菩薩？",
        "from": "T25n1509_004:0091b27_32",
        "context_with_next_sentence": true
    },
    {
        "source_sentence": "答曰：未得佛道，心愛著求，欲取阿耨多羅三藐三菩提，以是故名為菩薩；已成佛道，更得佛種種異大功德故，更有異名，名為佛。",
        "from": "T25n1509_004:0091b29_33",
        "context_with_next_sentence": true
    },
    {
        "source_sentence": "譬如王子未作王，名為王子；已作王，不復名王子。",
        "from": "T25n1509_004:0091c03_34",
        "context_with_next_sentence": true
    },
    {
        "source_sentence": "既為王，雖是王子，不名王子。",
        "from": "T25n1509_004:0091c04_35",
        "context_with_next_sentence": true
    },
    {
        "source_sentence": "菩薩亦如是，未得佛道名為菩薩，已得佛道名為佛。",
        "from": "T25n1509_004:0091c05_36",
        "context_with_next_sentence": true
    },
    {
        "source_sentence": "聲聞法中，摩訶迦旃延尼子弟子輩，說菩薩相義如是。",
        "from": "T25n1509_004:0091c06_37",
        "context_with_next_sentence": true
    },
    {
        "source_sentence": "摩訶衍人言：是迦旃延尼子弟子輩，是生死人，不誦不讀摩訶衍經，非大菩薩！",
        "from": "T25n1509_004:0091c07_38",
        "context_with_next_sentence": true
    },
    {
        "source_sentence": "不知諸法實相，自以利根智慧，於佛法中作論議，諸結使、智、定、根等於中作義，尚處處有失，何況欲作菩薩論議？",
        "from": "T25n1509_004:0091c09_39",
        "context_with_next_sentence": true
    },
    {
        "source_sentence": "譬如少力人跳小渠尚不能過，何況大河！",
        "from": "T25n1509_004:0091c12_40",
        "context_with_next_sentence": true
    },
    {
        "source_sentence": "於大河中則知沒失。",
        "from": "T25n1509_004:0091c13_41",
        "context_with_next_sentence": true
    },
    {
        "source_sentence": "問曰：云何失？",
        "from": "T25n1509_004:0091c13_42",
        "context_with_next_sentence": true
    },
    {
        "source_sentence": "答曰：如上言：「三阿僧祇劫過名為菩薩。」",
        "from": "T25n1509_004:0091c14_43",
        "context_with_next_sentence": true
    },
    {
        "source_sentence": "三阿僧祇中，頭、目、髓、腦布施，心無有悔，是阿羅漢、辟支佛所不能及。",
        "from": "T25n1509_004:0091c15_44",
        "context_with_next_sentence": true
    },
    {
        "source_sentence": "如昔菩薩為大薩陀婆，渡大海水，惡風壞船。",
        "from": "T25n1509_004:0091c16_45",
        "context_with_next_sentence": true
    },
    {
        "source_sentence": "語眾賈人：「捉我頭、髮、手、足，當渡汝等。」",
        "from": "T25n1509_004:0091c17_46",
        "context_with_next_sentence": true
    },
    {
        "source_sentence": "眾人捉已，以刀自殺。",
        "from": "T25n1509_004:0091c18_47",
        "context_with_next_sentence": true
    },
    {
        "source_sentence": "大海水法不停死屍，即時疾風吹至岸邊。",
        "from": "T25n1509_004:0091c19_48",
        "context_with_next_sentence": true
    },
    {
        "source_sentence": "大慈如是而言非者，誰是菩薩？",
        "from": "T25n1509_004:0091c20_49",
        "context_with_next_sentence": true
    },
    {
        "source_sentence": "第二阿僧祇劫行滿，未入第三阿僧祇時，於燃燈佛所受記為佛，即時上昇虛空，見十方佛於虛空中立，讚然燈佛。",
        "from": "T25n1509_004:0091c20_50",
        "context_with_next_sentence": true
    },
    {
        "source_sentence": "然燈佛言：「汝過一阿僧祇劫，當得作佛，名釋迦牟尼。」",
        "from": "T25n1509_004:0091c23_51",
        "context_with_next_sentence": true
    },
    {
        "source_sentence": "得記如是，而言爾時未是菩薩，豈非大失！",
        "from": "T25n1509_004:0091c25_52",
        "context_with_next_sentence": true
    },
    {
        "source_sentence": "迦旃延尼子弟子輩言：「三阿僧祇劫中未有佛相，亦無種佛相因緣，云何當知是菩薩？",
        "from": "T25n1509_004:0092a01_53",
        "context_with_next_sentence": true
    },
    {
        "source_sentence": "一切法先有相，然後可知其實，若無相則不知。」",
        "from": "T25n1509_004:0092a03_54",
        "context_with_next_sentence": true
    },
    {
        "source_sentence": "摩訶衍人言：「受記為佛，上昇虛空，見十方佛，此非大相耶？",
        "from": "T25n1509_004:0092a04_55",
        "context_with_next_sentence": true
    },
    {
        "source_sentence": "為佛所記，當得作佛，得作佛者，此是大相，捨此大相而取三十二相！",
        "from": "T25n1509_004:0092a05_56",
        "context_with_next_sentence": true
    },
    {
        "source_sentence": "「三十二相，轉輪聖王亦有，諸天魔王亦能化作此相。",
        "from": "T25n1509_004:0092a07_57",
        "context_with_next_sentence": true
    },
    {
        "source_sentence": "難陀、提婆達等皆有三十相；婆跋隸婆羅門有三相，摩訶迦葉婦有金色相；乃至今世人亦各各有一相、二相，若青眼、長臂、上身如師子；如是等種種或多或少，汝何以重此相？",
        "from": "T25n1509_004:0092a08_58",
        "context_with_next_sentence": true
    },
    {
        "source_sentence": "「何經中言三阿僧祇劫中菩薩不種相因緣？",
        "from": "T25n1509_004:0092a12_59",
        "context_with_next_sentence": true
    },
    {
        "source_sentence": "如難陀澡浴鞞婆尸佛，願得清淨端正；於一辟支佛塔，青黛塗壁，作辟支佛像，因而作願：『願我恒得金色身相。』",
        "from": "T25n1509_004:0092a13_60",
        "context_with_next_sentence": true
    },
    {
        "source_sentence": "又作迦葉佛塔中級。",
        "from": "T25n1509_004:0092a16_61",
        "context_with_next_sentence": true
    },
    {
        "source_sentence": "以此三福因緣，世世受樂，處處所生，恒得端嚴。",
        "from": "T25n1509_004:0092a16_62",
        "context_with_next_sentence": true
    },
    {
        "source_sentence": "是福之餘，生迦毘羅婆釋種中，為佛弟子，得三十大人相，清淨端正，出家得阿羅漢道。",
        "from": "T25n1509_004:0092a18_0",
        "context_with_next_sentence": true
    },
    {
        "source_sentence": "佛說於五百弟子中，難陀比丘端正第一。",
        "from": "T25n1509_004:0092a20_1",
        "context_with_next_sentence": true
    },
    {
        "source_sentence": "此相易得，云何言『於九十一大劫中種，餘一生中得』？",
        "from": "T25n1509_004:0092a21_2",
        "context_with_next_sentence": true
    },
    {
        "source_sentence": "是為大失！」",
        "from": "T25n1509_004:0092a22_3",
        "context_with_next_sentence": true
    },
    {
        "source_sentence": "「汝言：『初阿僧祇劫中，不知當作佛、不作佛；二阿僧祇劫中，知當作佛，不自稱說；三阿僧祇劫中，知得作佛，能為人說。』",
        "from": "T25n1509_004:0092a22_4",
        "context_with_next_sentence": true
    },
    {
        "source_sentence": "「佛何處說是語？",
        "from": "T25n1509_004:0092a25_5",
        "context_with_next_sentence": true
    },
    {
        "source_sentence": "何經中有是語？",
        "from": "T25n1509_004:0092a25_6",
        "context_with_next_sentence": true
    },
    {
        "source_sentence": "若聲聞法三藏中說？",
        "from": "T25n1509_004:0092a26_0",
        "context_with_next_sentence": true
    },
    {
        "source_sentence": "若摩訶衍中說？」",
        "from": "T25n1509_004:0092a26_1",
        "context_with_next_sentence": true
    },
    {
        "source_sentence": "迦旃延尼子弟子輩言：「雖佛口三藏中不說，義理應爾！",
        "from": "T25n1509_004:0092a26_2",
        "context_with_next_sentence": true
    },
    {
        "source_sentence": "《阿毘曇鞞婆沙．菩薩品》中如是說。」",
        "from": "T25n1509_004:0092a28_3",
        "context_with_next_sentence": true
    },
    {
        "source_sentence": "答曰：摩訶衍中說：「初發心，是時知我當作佛。」",
        "from": "T25n1509_004:0092a28_4",
        "context_with_next_sentence": true
    },
    {
        "source_sentence": "如阿遮羅菩薩於長手佛邊初發心時，乃至金剛座處成佛道，於其中間，顛倒不淨心不生。",
        "from": "T25n1509_004:0092a29_5",
        "context_with_next_sentence": true
    },
    {
        "source_sentence": "如《首楞嚴三昧》中，四種菩薩，四種受記：有未發心而授記；有適發心而授記；有於前授記，他人盡知，己身不知；有於前授記，他人、己身盡知。",
        "from": "T25n1509_004:0092b03_6",
        "context_with_next_sentence": true
    },
    {
        "source_sentence": "汝云何言「於二阿僧祇劫，知受記而不自稱說」？",
        "from": "T25n1509_004:0092b06_7",
        "context_with_next_sentence": true
    },
    {
        "source_sentence": "復次，佛言「無量阿僧祇劫作功德，欲度眾生」，何以故言「三阿僧祇劫」？",
        "from": "T25n1509_004:0092b07_8",
        "context_with_next_sentence": true
    },
    {
        "source_sentence": "三阿僧祇劫有量有限。",
        "from": "T25n1509_004:0092b09_9",
        "context_with_next_sentence": true
    },
    {
        "source_sentence": "問曰：摩訶衍中雖有此語，我亦不能都信。",
        "from": "T25n1509_004:0092b09_10",
        "context_with_next_sentence": true
    },
    {
        "source_sentence": "答曰：是為大失！",
        "from": "T25n1509_004:0092b10_11",
        "context_with_next_sentence": true
    },
    {
        "source_sentence": "是佛真法，佛口所說，汝無反復！",
        "from": "T25n1509_004:0092b11_12",
        "context_with_next_sentence": true
    },
    {
        "source_sentence": "汝從摩訶衍中出生，云何言我不能都信？",
        "from": "T25n1509_004:0092b11_13",
        "context_with_next_sentence": true
    },
    {
        "source_sentence": "復次，摩訶衍論議，此中應廣說。",
        "from": "T25n1509_004:0092b13_0",
        "context_with_next_sentence": true
    },
    {
        "source_sentence": "復次，說是三十二相業因緣，欲界中種，非色、無色界中種。",
        "from": "T25n1509_004:0092b13_1",
        "context_with_next_sentence": true
    },
    {
        "source_sentence": "無色界中以無身無色，是三十二相是身莊嚴故，於中不得種可爾，色界中何以不得種？",
        "from": "T25n1509_004:0092b15_0",
        "context_with_next_sentence": true
    },
    {
        "source_sentence": "色界中大有諸梵王，常請佛初轉法輪，是智慧清淨，能求佛道，何以言不得種三十二相因緣？",
        "from": "T25n1509_004:0092b17_1",
        "context_with_next_sentence": true
    },
    {
        "source_sentence": "又言：「人中得種，非餘道。」",
        "from": "T25n1509_004:0092b19_2",
        "context_with_next_sentence": true
    },
    {
        "source_sentence": "如娑伽度龍王十住菩薩，阿那婆達多龍王七住菩薩，羅睺阿修羅王亦是大菩薩，復何以言「餘道不得種三十二相因緣」？",
        "from": "T25n1509_004:0092b20_0",
        "context_with_next_sentence": true
    },
    {
        "source_sentence": "汝言：「人中閻浮提種，欝怛羅曰不可種。」",
        "from": "T25n1509_004:0092b22_1",
        "context_with_next_sentence": true
    },
    {
        "source_sentence": "有義，彼中人無吾我，著樂、不利根故。",
        "from": "T25n1509_004:0092b23_2",
        "context_with_next_sentence": true
    },
    {
        "source_sentence": "劬陀尼、弗婆提二處，福德、智慧、壽命勝閻浮提，何以不得種？",
        "from": "T25n1509_004:0092b24_3",
        "context_with_next_sentence": true
    },
    {
        "source_sentence": "復次，汝言：「一思種一相。」",
        "from": "T25n1509_004:0092b26_4",
        "context_with_next_sentence": true
    },
    {
        "source_sentence": "是心彈指頃六十生滅，一心中不住、不能分別，云何能種大人相？",
        "from": "T25n1509_004:0092b26_5",
        "context_with_next_sentence": true
    },
    {
        "source_sentence": "此大人相不應不了心得種，以是故，多思和合能種一相。",
        "from": "T25n1509_004:0092b28_6",
        "context_with_next_sentence": true
    },
    {
        "source_sentence": "如重物一人不能擔，必須多人力。",
        "from": "T25n1509_004:0092b29_7",
        "context_with_next_sentence": true
    },
    {
        "source_sentence": "如是種相，要得大心多思和合，爾乃得種。",
        "from": "T25n1509_004:0092c01_8",
        "context_with_next_sentence": true
    },
    {
        "source_sentence": "以是故，名百福相。",
        "from": "T25n1509_004:0092c02_9",
        "context_with_next_sentence": true
    },
    {
        "source_sentence": "百大心思種福德，是名百福相，不應一思種一相。",
        "from": "T25n1509_004:0092c02_10",
        "context_with_next_sentence": true
    },
    {
        "source_sentence": "餘事尚不得一思種一事，何況百福相！",
        "from": "T25n1509_004:0092c04_11",
        "context_with_next_sentence": true
    },
    {
        "source_sentence": "何以故言「釋迦文尼菩薩心未純淑，弟子心純淑；彌勒菩薩心純淑，弟子心未純淑」？",
        "from": "T25n1509_004:0092c05_12",
        "context_with_next_sentence": true
    },
    {
        "source_sentence": "是語何處說？",
        "from": "T25n1509_004:0092c07_0",
        "context_with_next_sentence": true
    },
    {
        "source_sentence": "三藏中、摩訶衍中無是事，此言自出汝心。",
        "from": "T25n1509_004:0092c07_1",
        "context_with_next_sentence": true
    },
    {
        "source_sentence": "汝但見釋迦文尼菩薩於寶窟中見弗沙佛，七日七夜以一偈讚；彌勒菩薩亦種種讚弗沙佛，但《阿波陀那經》中不說，汝所不知。",
        "from": "T25n1509_004:0092c08_2",
        "context_with_next_sentence": true
    },
    {
        "source_sentence": "無因緣故，汝便謂「彌勒弟子心未純淑」，如是皆為違失！",
        "from": "T25n1509_004:0092c11_3",
        "context_with_next_sentence": true
    },
    {
        "source_sentence": "汝言：「菩薩一切物能施，無所愛惜，如尸毘王為鴿故，割肉與鷹，心不悔恨。」",
        "from": "T25n1509_004:0092c12_4",
        "context_with_next_sentence": true
    },
    {
        "source_sentence": "如以財寶布施，是名下布施；以身布施，是名中布施；種種施中心不著，是為上布施。",
        "from": "T25n1509_004:0092c14_5",
        "context_with_next_sentence": true
    },
    {
        "source_sentence": "汝何以讚中布施為檀波羅蜜滿？",
        "from": "T25n1509_004:0092c16_6",
        "context_with_next_sentence": true
    },
    {
        "source_sentence": "此施心雖大，多慈悲，有知智慧、有不知智慧。",
        "from": "T25n1509_004:0092c17_7",
        "context_with_next_sentence": true
    },
    {
        "source_sentence": "如人為父母親屬不惜身，或為主不惜身。",
        "from": "T25n1509_004:0092c18_8",
        "context_with_next_sentence": true
    },
    {
        "source_sentence": "以是故，知為鴿不惜身，是中布施。",
        "from": "T25n1509_004:0092c19_9",
        "context_with_next_sentence": true
    },
    {
        "source_sentence": "問曰：菩薩為一切眾生、為父母、為主者、為一切人故，以是故，非直不惜身為檀波羅蜜滿。",
        "from": "T25n1509_004:0092c20_10",
        "context_with_next_sentence": true
    },
    {
        "source_sentence": "答曰：雖為一切眾生，是心不清淨，不知己身無吾我；不知取者無人無主；不知所施物實性不可說一，不可說異。",
        "from": "T25n1509_004:0092c22_11",
        "context_with_next_sentence": true
    },
    {
        "source_sentence": "於是三事心著，是為不清淨，於世界中得福德報，不能直至佛道。",
        "from": "T25n1509_004:0092c25_12",
        "context_with_next_sentence": true
    },
    {
        "source_sentence": "如說般若波羅蜜中三事不可得亦不著，是為具足檀波羅蜜滿。",
        "from": "T25n1509_004:0092c27_13",
        "context_with_next_sentence": true
    },
    {
        "source_sentence": "如是乃至般若波羅蜜，「能分別大地、城郭、聚落作七分，是為般若波羅蜜滿。」",
        "from": "T25n1509_004:0092c28_14",
        "context_with_next_sentence": true
    },
    {
        "source_sentence": "是般若波羅蜜無量無邊如大海水，諸天、聖人、阿羅漢、辟支佛，乃至初行菩薩尚不能知其邊涯，十地住菩薩乃能知，云何汝言「能分大地、城郭、聚落作七分，是名般若波羅蜜滿」？",
        "from": "T25n1509_004:0093a01_15",
        "context_with_next_sentence": true
    },
    {
        "source_sentence": "是事是算數法，能分地是世俗般若波羅蜜中少許分，譬如大海水中一渧兩渧。",
        "from": "T25n1509_004:0093a05_16",
        "context_with_next_sentence": true
    },
    {
        "source_sentence": "實般若波羅蜜名三世諸佛母，能示一切法實相。",
        "from": "T25n1509_004:0093a07_17",
        "context_with_next_sentence": true
    },
    {
        "source_sentence": "是般若波羅蜜無來處、無去處，一切處求不可得；如幻、如響、如水中月，見便失。",
        "from": "T25n1509_004:0093a08_18",
        "context_with_next_sentence": true
    },
    {
        "source_sentence": "諸聖人憐愍故，雖一相，以種種名字說是般若波羅蜜諸佛智慧寶藏，汝言大失！",
        "from": "T25n1509_004:0093a10_19",
        "context_with_next_sentence": true
    },
    {
        "source_sentence": "汝言四種觀：「觀時、觀土地、觀種族、觀生處。",
        "from": "T25n1509_004:0093a12_20",
        "context_with_next_sentence": true
    },
    {
        "source_sentence": "人壽八萬歲佛出世，七、六、五、四、三、二萬歲中佛出世，人壽百歲是佛出世時。」",
        "from": "T25n1509_004:0093a13_21",
        "context_with_next_sentence": true
    },
    {
        "source_sentence": "若諸佛常憐愍眾生，何以正八種時中出世，餘時不出？",
        "from": "T25n1509_004:0093a15_22",
        "context_with_next_sentence": true
    },
    {
        "source_sentence": "佛法不待時，如好藥服時便差病，佛法亦如是不待時。",
        "from": "T25n1509_004:0093a16_23",
        "context_with_next_sentence": true
    },
    {
        "source_sentence": "問曰：雖菩薩憐愍眾生諸佛不待時，過八萬歲，人長壽、多樂，染愛等結使厚，根鈍，非可化時。",
        "from": "T25n1509_004:0093a17_24",
        "context_with_next_sentence": true
    },
    {
        "source_sentence": "若百歲後時，人短壽、苦多，瞋恚等諸結使更厚。",
        "from": "T25n1509_004:0093a19_25",
        "context_with_next_sentence": true
    },
    {
        "source_sentence": "此樂時、苦時非得道時，以是故，佛不出世。",
        "from": "T25n1509_004:0093a21_0",
        "context_with_next_sentence": true
    },
    {
        "source_sentence": "答曰：諸天壽出千萬歲，有先世因緣，雖多樂，染愛厚，能得道，何況人中不大樂！",
        "from": "T25n1509_004:0093a22_0",
        "context_with_next_sentence": true
    },
    {
        "source_sentence": "三十六種不淨，易可教化，以是故，人壽過八萬歲，佛應出世。",
        "from": "T25n1509_004:0093a23_1",
        "context_with_next_sentence": true
    },
    {
        "source_sentence": "是中，人無病、心樂故，人皆利根、福德；福德、利根故，應易得道。",
        "from": "T25n1509_004:0093a25_2",
        "context_with_next_sentence": true
    },
    {
        "source_sentence": "復次，師子鼓音王佛時，人壽十萬歲；明王佛時，人壽七百阿僧祇劫；阿彌陀佛時，人壽無量阿僧祇劫；汝云何言「過八萬歲佛不出世」？",
        "from": "T25n1509_004:0093a26_3",
        "context_with_next_sentence": true
    },
    {
        "source_sentence": "問曰：摩訶衍經有此事，我法中無十方佛，唯過去釋迦文尼、拘陳若等一百佛，未來彌勒等五百佛。",
        "from": "T25n1509_004:0093a29_4",
        "context_with_next_sentence": true
    },
    {
        "source_sentence": "答曰：摩訶衍論中種種因緣說三世十方佛。",
        "from": "T25n1509_004:0093b03_5",
        "context_with_next_sentence": true
    },
    {
        "source_sentence": "何以故？",
        "from": "T25n1509_004:0093b04_6",
        "context_with_next_sentence": true
    },
    {
        "source_sentence": "十方世界有老、病、死、婬、怒、癡等諸苦惱，以是故，佛應出其國。",
        "from": "T25n1509_004:0093b04_7",
        "context_with_next_sentence": true
    },
    {
        "source_sentence": "如經中說：「無老、病、死、煩惱者，諸佛則不出世。」",
        "from": "T25n1509_004:0093b05_8",
        "context_with_next_sentence": true
    },
    {
        "source_sentence": "復次，多病人應有多藥師。",
        "from": "T25n1509_004:0093b06_9",
        "context_with_next_sentence": true
    },
    {
        "source_sentence": "汝等聲聞法，《長阿含》中毘沙門王以偈白佛：「稽首去、來、現在諸佛，亦復歸命釋迦文佛。」",
        "from": "T25n1509_004:0093b07_10",
        "context_with_next_sentence": true
    },
    {
        "source_sentence": "汝經說「過去、未來、現在諸佛言稽首，釋迦文尼佛言歸命」，以此故知現在有餘佛。",
        "from": "T25n1509_004:0093b10_0",
        "context_with_next_sentence": true
    },
    {
        "source_sentence": "若無餘國佛，何以故前稽首三世佛，後別歸命釋迦文尼佛？",
        "from": "T25n1509_004:0093b11_1",
        "context_with_next_sentence": true
    },
    {
        "source_sentence": "此王未離欲，在釋迦文尼所得道，敬愛心重故歸命，於餘佛所直稽首。",
        "from": "T25n1509_004:0093b13_2",
        "context_with_next_sentence": true
    },
    {
        "source_sentence": "問曰：佛口說「一世間無一時二佛出，亦不得一時二轉輪王出」，以是故，不應現在有餘佛。",
        "from": "T25n1509_004:0093b15_3",
        "context_with_next_sentence": true
    },
    {
        "source_sentence": "答曰：雖有此言，汝不解其義。",
        "from": "T25n1509_004:0093b17_4",
        "context_with_next_sentence": true
    },
    {
        "source_sentence": "佛說一三千大千世界中無一時二佛出，非謂十方世界無現在佛也。",
        "from": "T25n1509_004:0093b18_5",
        "context_with_next_sentence": true
    },
    {
        "source_sentence": "如四天下世界中，無一時二轉輪聖王出，此大福德人，無怨敵共世故。",
        "from": "T25n1509_004:0093b19_6",
        "context_with_next_sentence": true
    },
    {
        "source_sentence": "以是故，四天下一轉輪聖王。",
        "from": "T25n1509_004:0093b21_7",
        "context_with_next_sentence": true
    },
    {
        "source_sentence": "佛亦如是，於三千大千世界中，亦無二佛出。",
        "from": "T25n1509_004:0093b22_8",
        "context_with_next_sentence": true
    },
    {
        "source_sentence": "佛及轉輪聖王，經說一種，汝何以信餘四天下更有轉輪聖王，而不信餘三千大千世界中更有佛？",
        "from": "T25n1509_004:0093b23_9",
        "context_with_next_sentence": true
    },
    {
        "source_sentence": "復次，一佛不能得度一切眾生，若一佛能度一切眾生者，可不須餘佛，但一佛出。",
        "from": "T25n1509_004:0093b25_10",
        "context_with_next_sentence": true
    },
    {
        "source_sentence": "如諸佛法，度可度眾生已而滅，如燭盡火滅，有為法無常性空故；以是故，現在應更有餘佛。",
        "from": "T25n1509_004:0093b27_11",
        "context_with_next_sentence": true
    },
    {
        "source_sentence": "復次，眾生無量，苦亦無量，是故應有大心菩薩出，亦應有無量佛出世度諸眾生。",
        "from": "T25n1509_004:0093b29_12",
        "context_with_next_sentence": true
    },
    {
        "source_sentence": "問曰：如經中說：無量歲中佛時時出，譬如漚曇婆羅樹華時時一出。",
        "from": "T25n1509_004:0093c02_13",
        "context_with_next_sentence": true
    },
    {
        "source_sentence": "若十方佛充滿，佛便易出易得，不名為難值！",
        "from": "T25n1509_004:0093c04_14",
        "context_with_next_sentence": true
    },
    {
        "source_sentence": "答曰：不爾！",
        "from": "T25n1509_004:0093c05_15",
        "context_with_next_sentence": true
    },
    {
        "source_sentence": "為一大千世界中，佛無量歲時時出，不言一切十方世界中難。",
        "from": "T25n1509_004:0093c05_16",
        "context_with_next_sentence": true
    },
    {
        "source_sentence": "亦為罪人不知恭敬，不勤精進求道，以是故語言：「佛無量歲時時一出。」",
        "from": "T25n1509_004:0093c07_17",
        "context_with_next_sentence": true
    },
    {
        "source_sentence": "又此眾生眾罪報故，墮惡道中，無量劫尚不聞佛名，何況見佛？",
        "from": "T25n1509_004:0093c09_18",
        "context_with_next_sentence": true
    },
    {
        "source_sentence": "以是人故，言佛出世難。",
        "from": "T25n1509_004:0093c10_19",
        "context_with_next_sentence": true
    },
    {
        "source_sentence": "問曰：若現在十方多有諸佛菩薩，今一切眾生罪惡苦惱，何以不來度之？",
        "from": "T25n1509_004:0093c11_20",
        "context_with_next_sentence": true
    },
    {
        "source_sentence": "答曰：眾生無量阿僧祇劫罪垢深厚，雖有種種餘福，無見佛功德，故不見佛。",
        "from": "T25n1509_004:0093c13_0",
        "context_with_next_sentence": true
    },
    {
        "source_sentence": "如偈說：　「好福報未近，　　衰罪未除却，　　現在不能見，　　大德有力人。",
        "from": "T25n1509_004:0093c14_1",
        "context_with_next_sentence": true
    },
    {
        "source_sentence": "　　大德諸聖人，　　心亦無分別，　　慈悲一切人，　　一時令欲度。",
        "from": "T25n1509_004:0093c17_0",
        "context_with_next_sentence": true
    },
    {
        "source_sentence": "　　眾生福德熟，　　智慧根亦利，　　若為現度緣，　　即時得解脫。",
        "from": "T25n1509_004:0093c19_0",
        "context_with_next_sentence": true
    },
    {
        "source_sentence": "　　譬如大龍王，　　隨願雨眾雨，　　罪福隨本行，　　各各如所受。」",
        "from": "T25n1509_004:0093c21_0",
        "context_with_next_sentence": true
    },
    {
        "source_sentence": "問曰：若自有福德、自有智慧，如是人佛能度；若無福德、智慧，佛不度。",
        "from": "T25n1509_004:0093c23_0",
        "context_with_next_sentence": true
    },
    {
        "source_sentence": "若爾者，自有福德、智慧，不待佛度！",
        "from": "T25n1509_004:0093c24_1",
        "context_with_next_sentence": true
    },
    {
        "source_sentence": "答曰：此福德、智慧，從佛因緣出。",
        "from": "T25n1509_004:0093c25_2",
        "context_with_next_sentence": true
    },
    {
        "source_sentence": "若佛不出世，諸菩薩以十善因緣、四無量意，後世罪、福報，種種因緣教道。",
        "from": "T25n1509_004:0093c26_3",
        "context_with_next_sentence": true
    },
    {
        "source_sentence": "若無菩薩，有種種經中說，人得此法，行福德因緣。",
        "from": "T25n1509_004:0093c27_4",
        "context_with_next_sentence": true
    },
    {
        "source_sentence": "復次，人雖有福德、智慧，若佛不出世，是世界中受報，不能得道；若佛出世，乃能得道，是為大益。",
        "from": "T25n1509_004:0093c29_5",
        "context_with_next_sentence": true
    },
    {
        "source_sentence": "譬如人雖有目，日不出時，不能有所見，要須日明，得有所見，不得言我有眼，何用日為！",
        "from": "T25n1509_004:0094a02_6",
        "context_with_next_sentence": true
    },
    {
        "source_sentence": "如佛說：「二因二緣能生正見：一、從他聞法，二、內自如法思惟。」",
        "from": "T25n1509_004:0094a04_7",
        "context_with_next_sentence": true
    },
    {
        "source_sentence": "福德事故，能生善心；利根智慧故，能如法思惟。",
        "from": "T25n1509_004:0094a06_0",
        "context_with_next_sentence": true
    },
    {
        "source_sentence": "以是故知從佛得度。",
        "from": "T25n1509_004:0094a07_1",
        "context_with_next_sentence": true
    },
    {
        "source_sentence": "如是等種種，多有違錯！",
        "from": "T25n1509_004:0094a07_2",
        "context_with_next_sentence": true
    },
    {
        "source_sentence": "欲作般若波羅蜜論議故，不能復廣論餘事。",
        "from": "T25n1509_004:0094a08_3",
        "context_with_next_sentence": true
    },
    {
        "source_sentence": "大智度論卷第四",
        "from": "T25n1509_004:0094a10_0",
        "context_with_next_sentence": false
    }
]